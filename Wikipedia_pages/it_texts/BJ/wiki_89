{"id": "9262683", "revid": "324090", "url": "https://it.wikipedia.org/wiki?curid=9262683", "title": "Albi di Tex (2022)", "text": "Albi pubblicati del fumetto Tex nel 2022. Contengono storie inedite e occupano i numeri da 735 a 746 della serie regolare.\nGli albi dati alle stampe in questa annata hanno 114 pagine ciascuno.\nTrame.\nAlla ricerca delle navi perdute (n. 735).\nI dannati dell'Artico.\nTornuak riesce a intrufolarsi sulla Terror ma, invece di aggredire Dawn, si limita a rimpossessarsi del proprio arpione asserendo che gli serve per combattere l'orso polare Taqukag, che crede essere il dio della trib\u00f9 cannibale dei Mahaha.\nTex e i suoi, con un tranello, lasciano che il Mahaha prigioniero si liberi, cos\u00ec da poterlo inseguire. Lasciati gli studiosi e il tenente Hillary, giungono quindi a un'isola deserta, ma vengono qui sorpresi da un fitto banco di nebbia. Tex e Tiger vengono anche assaliti da un misterioso gruppo di uomini armati di un vecchio fucile. Ricongiuntosi, il gruppo segue il suono della campana e trova la Terror.\nIntanto, il campo del tenente Hillary subisce un attacco dei Mahaha, che uccidono la maggior parte degli uomini e conducono gli altri al loro villaggio. Tex, Kit Willer, Tiger Jack e Aquila, scoperto il massacro, guidati anche dai segnali lasciati da Tornuak, inseguono i Mahaha attraverso una bufera.\nAl villaggio, i prigionieri (tra cui Hillary), fanno la conoscenza di James Reid, un sopravvissuto della Erebus, padre del giovane Mahaha dai capelli biondi. Reid racconta che, anni prima, i sopravvissuti si erano imbattuti nei Mahaha e avevano deciso di unirsi a loro, ma spiega anche che il sacerdote ha deciso di ucciderli tutti. Due dei prigionieri, infatti, vengono legati a due pali come offerta al dio dei Mahaha, Torngarsuk, che si scopre essere un colossale orso polare. La bestia uccide uno dei due sventurati, ma viene a sua volta assalita e abbattuta da Tornuak, che ha riconosciuto in lui l'orso Taqukag che gli stermin\u00f2 la famiglia. Il contemporaneo arrivo di Tex e della sua squadra, e anche di Carson, Brandon, Volpe Bianca, Mike Foster, Dallas e Dawn, scatena il finimondo: i Mahaha vengono decimati dai fucili e dallo stesso Tornuak, ma James Reid, che aveva liberato i prigionieri, viene ucciso dal suo stesso figlio. La morte dello sciamano convince definitivamente i Mahaha alla ritirata.\nSulla via del ritorno verso la Terror, Tornuak, provato dalle ferite dello scontro con l'orso, si abbandona su una zattera di ghiaccio, lasciandosi andare alla deriva, soddisfatto di aver vendicato la propria famiglia. Non appena messe in mare le scialuppe della Terror, la nave si stacca dai ghiacci e cola a picco.\nTornuak, ormai stremato e morente sulla sua zattera di ghiaccio, ha una visione della propria famiglia. Improvvisamente l'orso Taqukag, che egli credeva di aver ucciso, emerge dalle acque e lo trascina con s\u00e9."}
{"id": "9262684", "revid": "1418004", "url": "https://it.wikipedia.org/wiki?curid=9262684", "title": "Judith C. Brown", "text": "Biografia.\nNata a Buenos Aires, ha conseguito un B.A. e un M.A. all'Universit\u00e0 della California, Berkeley e successivamente un dottorato di ricerca all'Universit\u00e0 Johns Hopkins.\nProfessoressa emerita di storia alla Wesleyan University, i suoi campi di ricerca sono il Rinascimento italiano, la storia delle donne e dell'Europa nella prima et\u00e0 moderna.\n\u00c8 principalmente nota per il saggio \"Atti impuri\": pubblicato nel 1986 e ispirato alla vita della mistica Benedetta Carlini, \u00e8 stato trasposto in pellicola cinematografica dal regista olandese Paul Verhoeven nel 2021."}
{"id": "9262686", "revid": "203463", "url": "https://it.wikipedia.org/wiki?curid=9262686", "title": "Teatro Shakespeare di Danzica", "text": ""}
{"id": "9262687", "revid": "1513836", "url": "https://it.wikipedia.org/wiki?curid=9262687", "title": "Tu bije serce Europy! Wybieramy hity na Eurowizj\u0119 2022", "text": "La prima edizione di \"Tu bije serce Europy! Wybieramy hity na Eurowizj\u0119\" si \u00e8 svolta il 19 febbraio 2022 e ha selezionato il rappresentante della Polonia all'Eurovision Song Contest 2022 a Torino.\nIl vincitore \u00e8 stato Ochman con \"River\".\nOrganizzazione.\nIl 29 agosto 2021 l'emittente Telewizja Polska (TVP) ha confermato la partecipazione della Polonia all'Eurovision Song Contest 2022. La ricerca del rappresentante nazionale \u00e8 iniziata il mese successivo con una selezione interna; tuttavia, il 14 gennaio 2022, citando difficolt\u00e0 nella scelta, TVP ha annunciato di avere optato per il ritorno di una selezione pubblica per la prima volta dal 2018, per la prima volta con il nome \"Tu bije serce Europy! Wybieramy hity na Eurowizj\u0119\".\nLa competizione si \u00e8 tenuta in un'unica serata il 19 febbraio 2022 e ha visto 10 artisti sfidarsi per la possibilit\u00e0 di rappresentare la Polonia all'Eurovision Song Contest 2022. I risultati sono stati decretati in due fasi di votazione da una combinazione di voto della giuria e televoto.\nGiuria.\nLa giuria \u00e8 stata composta da:\nPartecipanti.\nTVP ha annunciato i 10 artisti partecipanti e i relativi brani il 14 gennaio 2022.\nFinale.\nLa finale si \u00e8 tenuta il 19 febbraio 2022 presso lo Studio 5 di TVP. L'ordine di uscita \u00e8 stato reso noto il 24 gennaio 2022.\nDurante la serata si sono esibiti come ospiti Ell &amp; Nikki, Justyna Steczkowska, i Blue Caf\u00e9, Kasia Mo\u015b, Viki Gabor e Sara James.\nIn seguito alla somma delle votazioni gli Unmute, Ochman e Daria hanno avuto accesso alla superfinale, dove il voto combinato di giuria e televoto ha proclamato Ochman con \"River\" vincitore della manifestazione."}
{"id": "9262689", "revid": "2730", "url": "https://it.wikipedia.org/wiki?curid=9262689", "title": "Isola sacra di Okinoshima e siti associati della regione di Munakata", "text": ", \u00e8 un gruppo di siti a nord-ovest di Ky\u016bsh\u016b, in Giappone, iscritto nel patrimonio dell'umanit\u00e0 dell'UNESCO nel 2017, sotto i criteri ii e iii.\nSfondo.\nNel \"Kojiki\" e nel \"Nihon Shoki\" si dice che le tre Munakata kami fossero figlie di Amaterasu, generate dal consumo di spade giganti da parte della dea del sole. Okitsu-Miya sull'isola di Okinoshima fa parte del complesso del santuario shintoista di Munakata Taisha. Sull'isola non furono costruiti edifici di santuari formali ma cumuli di roccia o lo yorishiro fornivano il fulcro della venerazione. Nel sito furono depositati ritualmente oltre 80.000 manufatti nel periodo tra il IV e il X secolo. Questi sono stati designati Tesoro nazionale del Giappone. Includono specchi e terminali a testa di drago in bronzo provenienti da Wei, Cina, anelli d'oro e finimenti per cavalli simili a quelli trovati nelle tombe di Silla in Corea e frammenti di una ciotola di vetro della Persia sasanide. Il , potenti governanti locali, controllava la rotta verso il continente e \"presiedeva ai rituali\". Si ritiene che i numerosi kofun o tumuli della zona siano il loro luogo di sepoltura.\nPresentazione.\nI seguenti siti erano stati inclusi nella nomina originale, ma sono stati esclusi dall'iscrizione finale:"}
{"id": "9262697", "revid": "125096060", "url": "https://it.wikipedia.org/wiki?curid=9262697", "title": "Gilbert Gabriel", "text": "Biografia.\nDi origini africane, dopo gli studi liceali alla Sexey's School di Bruton studi\u00f2 teoria musicale, pianoforte e clarinetto alla Dartington College of Arts di Totnes e alla Goldsmith University di Londra. Form\u00f2 il suo primo gruppo musicale durante il liceo, a livello amatoriale, chiamato Cosmic Storm, militando in seguito nelle band Harmony Ambulance, The Believers, The Colour of Love e Futurasound. Conobbe Nick Laird-Clowes mentre quest'ultimo militava nei The Act, e con lui form\u00f2 nei primi anni '80 un duo, The Politics of Paradise, con il quale si esibiva saltuariamente.\nNel 1982 conobbero la polistrumentista Kate St John e con lei Gabriel e Laird-Clowes formarono l'anno seguente un trio, The Dream Academy, con il quale nel 1985 ottennero successo mondiale con i singoli \"Life in a Northern Town\", \"The Love Parade\" e con il primo omonimo album, co-prodotto da David Gilmour. Dopo aver registrato altri due album di minore successo (\"Remembrance Days\" e \"A Different Kind of Weather\") il gruppo si sciolse nel 1991. Gabriel, oltre a suonare le tastiere, era autore di quasi tutti i testi dei brani della formazione, traendo ispirazione dalle poesie di Williams Carlos Williams ed E.E. Cummings.\nDopo lo scioglimento del gruppo, Gabriel incise un album da solista nel 1999, \"Lotus\", pubblicato per l'etichetta Burning Candle, produsse colonne sonore per alcuni film e serie televisive nel Regno Unito e in Polonia e svolse inoltre attivit\u00e0 di lettorato all'Universit\u00e0 di Cambridge, a Liverpool e a Cardiff."}
{"id": "9262699", "revid": "1318658", "url": "https://it.wikipedia.org/wiki?curid=9262699", "title": "Banco Nacional de M\u00e9xico", "text": "Il Banco Nacional de M\u00e9xico, S.A. (\"Banco nazionale del Messico\") anche conosciuto con l'acronimo Banamex \u00e8 un istituto di banca multipla con sede a Citt\u00e0 del Messico, membro del Gruppo Finanziario Banamex, la quale \u00e8 sussidiaria di Citicorp Holdings, la quale, a sua volta, \u00e8 sussidiaria indiretta di Citigroup.Nel 2018 si \u00e8 classificata come la terza banca pi\u00f9 grande del Messico con una quota di mercato del 13,5% in attivit\u00e0 e carte di credito; e 14,1% in termini di raccolta totale.\nStoria.\nCon la sua creazione nel 1884 nasce la prima grande banca privata in Messico con funzioni di banca di Stato e banca commerciale.In origine il banco operava come agente del governo federale nella negoziazione e contrattazione del debito estero, nella riscossione delle imposte ed emetteva carta moneta , oltre a mantenere i risparmi pubblici e concedere finanziamenti.\nDopo un periodo di statalizzazione bancaria negli anni ottanta, Banamex \u00e8 stato acquisito nel 1991 da Acciones y Valores de M\u00e9xico (Accival), guidata da Roberto Hern\u00e1ndez Ram\u00edrez e Alfredo Harp Hel\u00fa, ed \u00e8 entrata a far parte del Gruppo Finanziario Banamex-Accival (Banacci). Nel 2001 Banacci viene venduta a Citigroup e fuso con le sussidiarie del Gruppo Finanziario Citibank con presenza in Messico. Si forma cos\u00ec il Gruppo Finanziario Banamex , di cui il Banco Nazionale del Messico realizza le operazioni di Banca e Credito.\nNell'Ottobre del 2016, il marchio Banamex (sorto nel 1984 e comune alla Banca Nazionale del Messico e al Gruppo Finanziario) \u00e8 stato modificato per chiamarsi Citibanamex. \nA gennaio del 2022 Citigroup ha annunciato la sua uscita dal Messico come banca di consumo e d'affari oltre ad abbandonare il mercato delle assicurazioni e la gestione dei fondi di assicurazione previdenziale, cos\u00ec questi segmenti e il marchio Banamex vengono messi in vendita."}
{"id": "9262703", "revid": "465169", "url": "https://it.wikipedia.org/wiki?curid=9262703", "title": "Karolina Stanis\u0142awczyk", "text": "Biografia.\nKarolina Stanis\u0142awczyk ha studiato canto presso la Scuola di musica jazz Krzysztof Komeda. Ha avviato la sua carriera partecipando a concorsi canori locali, e nel 2019 \u00e8 stata invitata da Jonatan Chmielewski del duo MIYO a partecipare ai brani \"Wyliczanka\" e \"Zapomnie\u0107\".\nNel 2020 ha firmato il suo primo contratto discografico con la Hypsteria Records, su cui ha iniziato a pubblicare musica. Il suo primo singolo di successo, \"Clich\u00e9\", ha raggiunto la 9\u00aa posizione della classifica polacca nella primavera del 2021 ed \u00e8 stato certificato disco di platino dalla Zwi\u0105zek Producent\u00f3w Audio-Video con oltre unit\u00e0 vendute a livello nazionale. Il suo album di debutto, anch'esso intitolato \"Clich\u00e9\", \u00e8 stato pubblicato nel maggio 2021.\nKarolina Stanis\u0142awczyk \u00e8 stata annunciata fra i dieci artisti partecipanti a \"Tu bije serce Europy! Wybieramy hity na Eurowizj\u0119 2022\", il programma di selezione del rappresentante polacco all'annuale Eurovision Song Contest, dove presenter\u00e0 l'inedito \"Move\" in collaborazione con la cantante Chika Toro."}
{"id": "9262716", "revid": "451735", "url": "https://it.wikipedia.org/wiki?curid=9262716", "title": "Cordivari Roseto", "text": ""}
{"id": "9262719", "revid": "1609015", "url": "https://it.wikipedia.org/wiki?curid=9262719", "title": "Ges\u00f9 Bambino distribuisce il pane ai pellegrini", "text": "Ges\u00f9 Bambino distribuisce il pane ai pellegrini \u00e8 un dipinto del pittore spagnolo Bartolom\u00e9 Esteban Murillo realizzato circa nel 1660 e conservato nel Museo di belle arti di Budapest in Ungheria.\nDescrizione.\nGes\u00f9 Bambino \u00e8 posizionato nella parte centrale del dipinto, a destra di lui c'\u00e8 un angelo alato che regge una canestra di pani di cui il Bambino distribuisce piamente ai pellegrini, uno dei quali si presume sia il canonico Justino de Neve. Maria dietro al Bambino si presenta seduta e osservare il figlio; in alto si nota la presenza di volti di puti.\nNotevole \u00e8 la luce che domina il volto e parte dei personaggi raffigurati."}
{"id": "9262720", "revid": "1318658", "url": "https://it.wikipedia.org/wiki?curid=9262720", "title": "Jaroslav \u010cern\u00fd (egittologo)", "text": "Biografia.\nNascita e infanzia.\nJaroslav \u010cern\u00fd \u00e8 nato il 22 agosto 1898 a Pilsen nell' Impero austro-ungarico (attualmente parte della Repubblica Ceca). La sua famiglia visse a Pilsen fino al 1913 per poi trasferirsi a Slan\u00fd . J. \u010cern\u00fd continu\u00f2 i suoi studi in un \"gymnasium\" a Pilsen fino al 1917. Dal 1917 al 1922 studi\u00f2 presso la Charles University, dove consegu\u00ec il dottorato nel 1922 e la sua \"abilitazione\" nel 1929. \nCarriera.\nHa preso parte agli scavi di Deir el-Medina, diretti da Bernard Bruy\u00e8re, dal 1925 al 1970. Deir el-Medina \u00e8 rimasto per tutta la vita l'argomento principale degli studi di \u010cern\u00fd. Un volume, dei tre previsti sul villaggio, fu pubblicato prima della sua morte con altre parti pubblicate postume. Fu sponsorizzato da Tom\u00e1\u0161 Garrigue Masaryk dal 1927 e lavor\u00f2 con Alan Henderson Gardiner dal 1934. Negli anni '30 partecip\u00f2 a missioni epigrafiche in l'Egitto, in particolare nel Sinai e ad Abydos.\nTrascorse la seconda guerra mondiale al Cairo e dal 1942 a Londra come impiegato del Ministero degli Affari Esteri cecoslovacco. Nel 1946 divenne professore di egittologia presso l' University College di Londra. Dal 1951 al 1965 \u00e8 stato professore di egittologia presso l'Universit\u00e0 di Oxford.\nLe sue specializzazioni erano la scrittura ieratica, il Nuovo Regno e la letteratura tardo egiziana.\nMorte.\n\u00c8 morto il 29 maggio 1970 a Oxford, in Inghilterra. \u00c8 sepolto nel cimitero di Wolvercote."}
{"id": "9262721", "revid": "1513836", "url": "https://it.wikipedia.org/wiki?curid=9262721", "title": "Serbia all'Eurovision Song Contest 2022", "text": ""}
{"id": "9262724", "revid": "1513836", "url": "https://it.wikipedia.org/wiki?curid=9262724", "title": "Polonia all'Eurovision Song Contest 2022", "text": ""}
{"id": "9262730", "revid": "599013", "url": "https://it.wikipedia.org/wiki?curid=9262730", "title": "Geoff Butler", "text": "Carriera.\nButler si form\u00f2 nel , entrando a far parte della prima squadra tra il 1965 e il 1967, disputando due tornei nella cadetteria inglese e uno in terza serie. \nNel settembre 1967 viene ingaggiato dal , club impegnato nella First Division 1967-1968, che per\u00f2 gi\u00e0 nel gennaio seguente lo ceder\u00e0 al , sempre nella massima serie inglese.\nL'esperienza con il club del Nord Est inglese dura sino all'ottobre 1968, quando sar\u00e0 ingaggiato dal , club della Second Division.\nNella stagione 1971-1972 vince con i suoi il campionato cadetto, ottenendo la promozione in massima serie. Nel 1973 raggiunse la finale della Football League Cup, persa contro il .\nCon i suoi retrocede al termine della First Division 1973-1974, ottenendo per\u00f2 l'immediato ritorno in massima serie grazie al terzo posto ottenuto nella Second Division 1974-1975. Nella stessa stagione raggiunge la finale della Football League Cup 1974-1975, persa contro l'.\nDurante la sua militanza con il Norwich City milita nel 1974 e 1975, in prestito, nella NASL ai , ottenendo come miglior risultato il raggiungimento dei quarti di finale nella North American Soccer League 1974.\nNel marzo 1976 passa al , club di Fourth Division, restandovi sino al 1981. \nNel 1981 passa al , sempre nella quarta divisione inglese. Successivamente diviene allenatore giocatore del .\nDal maggio 2002 al maggio 2003 fu allenatore del . \nNel 1992 si \u00e8 scoperto che il connazionale Jeff Butler falsific\u00f2 il suo curriculum, spacciando per sua la carriera sportiva di Geoff, ingannando anche i dirigenti della SAFA che lo assunsero come commissario tecnico della nazionale di calcio del Sudafrica. L'inganno venne in breve scoperto e Jeff Butler licenziato."}
{"id": "9262745", "revid": "827882", "url": "https://it.wikipedia.org/wiki?curid=9262745", "title": "Heatwave (album)", "text": ""}
{"id": "9262746", "revid": "827882", "url": "https://it.wikipedia.org/wiki?curid=9262746", "title": "Heatwave (singolo)", "text": ""}
{"id": "9262747", "revid": "827882", "url": "https://it.wikipedia.org/wiki?curid=9262747", "title": "Heatwave (brano musicale)", "text": ""}
{"id": "9262754", "revid": "827882", "url": "https://it.wikipedia.org/wiki?curid=9262754", "title": "Heat Wave (album)", "text": ""}
{"id": "9262755", "revid": "827882", "url": "https://it.wikipedia.org/wiki?curid=9262755", "title": "Heat Wave (singolo)", "text": ""}
{"id": "9262756", "revid": "827882", "url": "https://it.wikipedia.org/wiki?curid=9262756", "title": "Heat Wave (brano musicale)", "text": ""}
{"id": "9262757", "revid": "827882", "url": "https://it.wikipedia.org/wiki?curid=9262757", "title": "Heat Wave (film)", "text": ""}
{"id": "9262764", "revid": "827882", "url": "https://it.wikipedia.org/wiki?curid=9262764", "title": "Heatwave (personaggio)", "text": ""}
{"id": "9262766", "revid": "2196166", "url": "https://it.wikipedia.org/wiki?curid=9262766", "title": "Castello Gresham", "text": ""}
{"id": "9262768", "revid": "827882", "url": "https://it.wikipedia.org/wiki?curid=9262768", "title": "Heat Wave", "text": ""}
{"id": "9262771", "revid": "1953368", "url": "https://it.wikipedia.org/wiki?curid=9262771", "title": "Episodi di Locke &amp; Key (seconda stagione)", "text": "La seconda stagione della serie televisiva \"Locke and Key\" \u00e8 stata distribuita su Netflix il 22 ottobre 2021.\n\"La prima\".\nNel passato, si vedono dei soldati che entrano nella grotta e scoprono l'ingresso in quella che sar\u00e0 la porta nera, coperta solo da un muro di pietre che viene gi\u00f9 subito. Entrano i nemici ed iniziano a sparare e, nel frattempo, dal portale escono i proiettili luminosi. Un soldato viene colpito da un proiettile-demone e diventa molto forte e violento ma ricade dentro al portale. Il capitano, visto la forza che aveva il soldato, decide di farsi colpire e diventare cos\u00ec il primo demone sulla terra. \nDurante l'estate, Bode trova la chiave Ercole che, agganciata dentro una cintura, lo fa diventare super forte. Tayler continua a frequentare Jackie e scopre che con l'avvicinarsi del suo 18esimo compleanno, Jackie inizia a dimenticare l'esistenza delle chiavi e della magia. Nel frattempo, Nina aiuta lo sceriffo nella ricerca di Ellie, ma ovviamente senza successo. I fratelli Locke non hanno ancora capito che la donna buttata dentro alla porta nera era Ellie e non Dodge. Nel corso della puntata Si scopre che Gabe \u00e8 in realt\u00e0 Dodge. Alla prima del film dei Savini, il demone che ha impossessato Eden uccide il ragazzo dei popcorn, e, insieme a Gabe, nascondono il corpo utilizzando la chiave Ognidove. In quel momento Nina li ha visti ma con il raggiro di Gabe ed il fatto che gli adulti dimenticano la magia, non \u00e8 sicura di ci\u00f2 che ha visto. In un'altra scena si vedono Gabe ed Eden che fondono i proiettili usciti dalla porta nera per formare una nuova chiave."}
{"id": "9262775", "revid": "486946", "url": "https://it.wikipedia.org/wiki?curid=9262775", "title": "Wheat Futures", "text": ""}
{"id": "9262776", "revid": "486946", "url": "https://it.wikipedia.org/wiki?curid=9262776", "title": "Mercato del frumento", "text": ""}
{"id": "9262777", "revid": "53508", "url": "https://it.wikipedia.org/wiki?curid=9262777", "title": "Mercato del grano", "text": ""}
{"id": "9262786", "revid": "697352", "url": "https://it.wikipedia.org/wiki?curid=9262786", "title": "Robert Scholl", "text": "Scholl fu un forte oppositore del Partito nazista prima, durante e dopo il regime hilteriano, e per questo fu mandato due volte in prigione. Fu sindaco di Ingersheim an der Jagst (1917-1920), Forchtenberg (1920-1930) e Ulma (1945-1948) e inoltre cofondatore del Partito Popolare Pan-Tedesco.\nBiografia.\nRobert Scholl nacque nella citt\u00e0 di Mainhardt, nel Baden-W\u00fcrttemberg, il 13 aprile 1891. Conobbe la sua futura moglie Magdalena M\u00fcller (1881\u20131958) durante la prima guerra mondiale, quando entrambi prestavano servizio nello stesso ospedale; Robert infatti, essendo convintamente pacifista, aveva rifiutato di combattere, volendo prestare servizio solo come medico. La coppia si spos\u00f2 poco dopo e and\u00f2 a vivere a Ingersheim an der Jagst (ora parte di Crailsheim). Nel 1920 si trasferirono a Forchtenberg. Robert e Magdalena ebbero sei figli: Inge (1917\u20131998), Hans (1918\u20131943), Elisabeth (1920\u20132020), Sophie (1921\u20131943), Werner (1922\u20131944) e Thilde (1925\u20131926). Nella famiglia di Scholl era normale discutere di politica, con il padre che incoraggiava i figli ad avere proprie opinioni (evento assai raro nelle famiglie tedesche dell'epoca) e discuteva con loro dei pi\u00f9 svariati argomenti; continu\u00f2 a farlo anche quando questi, unendosi alle organizzazioni giovanili naziste, andavano contro il suo pensiero. Nel 1930 la famiglia si trasfer\u00ec a Ludwigsburg e nel 1932 a Ulma, dove Scholl fond\u00f2 una societ\u00e0 di servizi fiscali e contabili.\nMor\u00ec a Stoccarda il 25 ottbre 1973. \nCarriera politica.\nScholl fu sindaco di Ingersheim an der Jagst dal 1917 al 1920, anno in cui divenne sindaco di Forchtenberg fino al 1930.\nScholl critic\u00f2 duramente il partito nazista, che sal\u00ec al potere pochi anni dopo. I suoi figli, come la maggior parte dei giovani all'epoca, erano attivi nelle organizzazioni giovanili naziste e il padre inizialmente non fu in grado di dissuaderli. Tuttavia, i suoi figli videro rapidamente dietro la facciata della Giovent\u00f9 hitleriana e alla fine fondarono la Rosa Bianca, un gruppo di attivismo politico che sosteneva la resistenza al partito nazista. Nel 1942 fu condannato a quattro mesi di carcere per aver chiamato Adolf Hitler il \"flagello di Dio\". La situazione della famiglia divenne sempre pi\u00f9 difficile; il 27 febbraio 1943, cinque giorni dopo l'esecuzione dei suoi figli Hans e Sophie come membri della Rosa Bianca, Scholl fu stato condannato a 18 mesi di carcere per aver ascoltato le trasmissioni radiofoniche nemiche.\nDopo la seconda guerra mondiale, Scholl fu sindaco di Ulma dal giugno 1945 al 1948. e membro del parlamento preliminare del W\u00fcrttemberg-Baden. Nel 1952 fond\u00f2 il Partito Popolare Pan-Tedesco insieme a Gustav Heinemann e altri politici con lo stesso orientamento.\nFilm.\nRobert Scholl, interpretato da J\u00f6rg Hube, appare nel film La Rosa Bianca - Sophie Scholl (2005)."}
{"id": "9262798", "revid": "300067", "url": "https://it.wikipedia.org/wiki?curid=9262798", "title": "Bosiljka Pe\u0161i\u0107", "text": "Carriera.\nCon la ha disputato due edizioni dei Campionati del mondo (1959, 1964) e quattro dei Campionati europei (1958, 1960, 1962, 1964)."}
{"id": "9262800", "revid": "47767", "url": "https://it.wikipedia.org/wiki?curid=9262800", "title": "Volta stellata", "text": ""}
{"id": "9262801", "revid": "300067", "url": "https://it.wikipedia.org/wiki?curid=9262801", "title": "Bosiljka Pesic", "text": ""}
{"id": "9262811", "revid": "300067", "url": "https://it.wikipedia.org/wiki?curid=9262811", "title": "Bosiljka \u0106oki\u0107", "text": ""}
{"id": "9262818", "revid": "486946", "url": "https://it.wikipedia.org/wiki?curid=9262818", "title": "Oat Futures", "text": ""}
{"id": "9262819", "revid": "53508", "url": "https://it.wikipedia.org/wiki?curid=9262819", "title": "Mercato dell'avena", "text": ""}
{"id": "9262842", "revid": "125735336", "url": "https://it.wikipedia.org/wiki?curid=9262842", "title": "Governo Passos Coelho I", "text": "Il Governo Passos Coelho I \u00e8 stato il governo del Portogallo in carica per 4 anni 4 mesi e 5 giorni, dal 21 Giugno 2011 al 26 Novembre 2015.\nFu composto da una coalizione tra Partito Popolare e Partito Social Democratico dopo le elezioni del giugno 2011."}
{"id": "9262844", "revid": "1766026", "url": "https://it.wikipedia.org/wiki?curid=9262844", "title": "Albi di Tex (1994)", "text": "Albi del fumetto Tex pubblicati nel 1994. Occupano i numeri dal 399 al 410 della serie regolare.\nIn quest'annata si assiste al passaggio di testimone, nel ruolo di copertinista ufficiale, tra il creatore grafico del personaggio, Aurelio Galeppini, e Claudio Villa, in corrispondenza del numero 401 della serie (\"L'oro di Klaatu\").\nTrame.\nIl passato di Carson (nn. 407-409).\nIl passato di Carson.\nUn gruppo di uomini si riunisce in un trading post abbandonato nel bel mezzo delle praterie del Montana. Nel mezzo dei discorsi, accennano a una citt\u00e0 nelle vicinanze, Bannock, e a s\u00e9 stessi come \"Innocenti\". Il capo del gruppo, un uomo di nome Boone detto \"il cannibale\", fa riferimento a qualcuno che sarebbe tornato nei paraggi e che loro attendevano.\nNello stesso momento a Tucson, in Arizona, Kit Carson fa visita allo sceriffo della citt\u00e0, Tom Rupert, ma durante la cena viene aggredito a colpi di pistola. Abbattuto l'aggressore, Carson gli trova addosso un foglio di giornale in cui si accenna all'imminente funerale di un certo Ray Clemmons, che si terr\u00e0 proprio a Bannock in Montana. Rimasto stupefatto, e riconosciuto l'aggressore come un uomo proveniente dal suo passato, Carson decide di partire per il Montana.\nTex e suo figlio Kit , dopo una marcia nel deserto, giungono a Tucson, dove avevano appuntamento con Carson. Saputo dell'agguato e della sua partenza per il Montana, si precipitano sulle sue tracce. Quella sera, istigato da Kit che vuole saperne di pi\u00f9, Tex racconta di come un giovane Kit Carson, venticinque anni prima, capit\u00f2 proprio a Bannock.\nNel mezzo della corsa all'oro, Bannock era una citt\u00e0 fiorente, ma anche colpita dalla piaga di una banda di malviventi che, forti di un'immagine pubblica apparentemente al di sopra di ogni sospetto (di qui il nome di \"Innocenti\"), facevano strage dei minatori. Tra di essi, gli uomini ritrovatisi all'inizio della vicenda: Billy Grimes (padrone dell'emporio) e il suo garzone Chester, all'epoca un orfano; Roger Laval, uno scaltro giocatore di carte; Cyrus Skinner, padrone di un trading post nella prateria; Larry, contabile in banca; Johnny Lame, uno zoppo che lavorava per il servizio postale; forti anche di un cospicuo braccio armato (tra cui il pistolero Waco Dolan, l'indiano One-Eyed Hawk, i gemelli Dobbs e lo stesso Boone), gli \"Innocenti\" tenevano in pugno l'intero territorio. Apparentemente, l'unico alleato per Carson era Ray Clemmons, lo sceriffo di Bannock, che come lui faceva la corte a Lena Parker, la cantante del saloon. Carson, che agisce in segreto, si impiega come uomo di sicurezza su una diligenza e riesce a sventare l'attacco di un gruppo di banditi, ma inseguendoli cade in un agguato e ne esce appiedato. Dunque, si reca a una miniera sulle montagne, dove viene sorpreso e bloccato da un uomo.\nI fuorilegge del Montana.\nL'uomo si rivela essere Homer, il pianista del saloon di Bannock: la miniera \u00e8 infatti di propriet\u00e0 di Lena Parker e Ray Clemmons. Carson passa la notte l\u00ec, assieme a Lena (un argomento su cui, avverte Tex, non \u00e8 il caso di stuzzicarlo). Il giorno dopo si reca al trading post di Cyrus Skinner, dove ritrova i banditi che l'avevano aggredito sulle montagne (tra cui Boone), riesce a catturarli e a rinchiuderli in galera a Bannock. Viene a sapere dallo sceriffo che un militare del posto, il colonnello Sanford, e i minatori, su suo suggerimento, hanno deciso di far fronte comune e organizzare una spedizione di gruppo, cos\u00ec da avere pi\u00f9 uomini a protezione dell'oro.\nCarson si mette in sella e, assieme a due vicesceriffi, si dirige sulle montagne, sulla pista della spedizione. I vicesceriffi lo aggrediscono e riescono a ferirlo, ma nello scontro che ne segue hanno la peggio; uno dei due, prima di spirare, gli rivela la verit\u00e0: \u00e8 Ray Clemmons il capo degli \"Innocenti\", e la spedizione \u00e8 gi\u00e0 stata assalita dalla banda!\nGiunto sul posto, Carson sventa l'attacco, uccidendo tra l'altro uno dei gemelli Dobbs (l'altro, sopravvissuto, sar\u00e0 l'uomo che lo aggredir\u00e0 a Tucson). Quindi torna a Bannock per scoprire che Ray Clemmons ha abbandonato Boone e gli altri in galera e se l'\u00e8 data a gambe. Giunto alla miniera di Clemmons, dove il bandito aveva nascosto il frutto delle rapine, Kit scampa per un soffio all'esplosione della galleria e viene poi tramortito da Lena Parker. Al suo risveglio, trovatosi solo, si getta all'inseguimento del fuorilegge.\nIntanto, a Bannock, il colonnello Sanford si autoproclama sceriffo e giudice e instaura la legge marziale: chiunque risponda alle parole d'ordine degli \"Innocenti\" finisce giustiziato. Solo Laval, Larry, Grimes e Boone si salvano grazie a una rocambolesca fuga e fanno perdere le proprie tracce. Cyrus Skinner viene impiccato presso il suo stesso trading post.\nPerse le tracce di Clemmons, Carson torna a Bannock con un giudice e gli consegna Sanford. La citt\u00e0 sta morendo: i filoni sono ormai esauriti e Clemmons, prima di fuggire, aveva anche rapinato la banca. Ormai impossibilitato a fare altro, Carson salva Chester da un gruppo di cittadini inferociti e abbandona la citt\u00e0.\nNel presente, Carson sta sorvegliando il trading post che fu di Cyrus Skinner. Trovatolo deserto, lascia un messaggio per Tex e Kit Willer e si lancia alla volta di Bannock. In citt\u00e0, Boone spiega il suo piano: grazie alla costante sorveglianza di Chester, Boone \u00e8 venuto a sapere che Ray Clemmons \u00e8 tornato a Bannock; prevede quindi di rapirne la figlia, Donna Parker, per ottenere in cambio l'oro degli \"Innocenti\".\nTex e suo figlio, nella prateria, si scontrano con due \"Innocenti\" ritardatari, uccidendone uno e catturando l'altro, Rafe, da cui ottengono tutte le informazioni necessarie. Intanto Carson si \u00e8 recato alla vecchia miniera, dove ha incontrato Lena Parker e il suo vecchio amico Clemmons.\nUltimo scontro a Bannock.\nCarson informa Lena, Ray e i suoi uomini della situazione e scopre dell'esistenza di Donna, figlia di Ray e Lena, e che si \u00e8 recata a Bannock. Giunge Homer, il vecchio pianista, che \u00e8 stato ferito dai banditi e porta la loro proposta: la ragazza in cambio dell'oro e di Ray Clemmons. Mentre questi lavora alacremente per recuperare l'oro, Carson scopre che Lena e Ray non erano fuggiti assieme, e che quest'ultimo non aveva idea dell'esistenza di Donna.\nTex e Kit giungono a Bannock e si intrufolano in citt\u00e0; venuto a sapere delle intenzioni dei banditi, Tex si spaccia per un ex \"Innocente\" e si infiltra nella banda, anche se non convince appieno Boone. Tex rimane al saloon a giocare a carte, mentre Kit, di nascosto, percorre il perimetro della citt\u00e0 alla ricerca della ragazza, scoprendo che la tengono nascosta nella prigione, sorvegliata a vista dal colossale indiano One-Eyed Hawk.\nClemmons e i suoi hanno recuperato l'oro. Con l'aiuto di Carson, Clemmons elimina due suoi complici (che si erano ribellati) e, scoperto che Tex e Kit sono gi\u00e0 a Bannock, passano all'azione. Dalla montagna, Clemmons attira l'attenzione dei banditi e scatena una sparatoria. Approfittandone, Kit Willer si intrufola nella prigione e uccide l'indiano, ma rimane ferito nello scontro; allo stesso tempo, Tex viene raggiunto da Carson al saloon e assieme eliminano i banditi stanziati l\u00ec, tra cui Roger Laval. Larry \"il contabile\" va alla prigione per scoprire cosa sia successo, mentre Grimes si reca al saloon dove ingaggia una sparatoria con Carson e Tex, uscendone sconfitto, e con lui Chester.\nClemmons, intanto sorpreso da Waco Dolan, fugge attraverso i boschi verso Bannock, abbandonando l'oro. Giunto in citt\u00e0 uccide Larry nella prigione e Johnny Lame, lo zoppo, in strada; i tre vengono sorpresi da Boone e Waco Dolan, che hanno recuperato l'oro e in pi\u00f9 fatto prigioniero Kit Willer, ferito, e Donna Parker. Ray accetta la proposta di Boone di scambiare la vita di Donna con la sua, ma si scatena una sparatoria nella quale i due \"Innocenti\" perdono la vita e Ray viene ferito a morte nel tentativo di salvare Kit Willer.\nNell'epilogo, Lena e Donna Parker, assieme a Homer, decidono di abbandonare Bannock per sempre. Carson, gi\u00e0 assegnatario dell'inchiesta, constata l'impossibilit\u00e0 di risalire, dopo un quarto di secolo, ai legittimi proprietari dell'oro e decide di lasciarlo alle due donne."}
{"id": "9262845", "revid": "486946", "url": "https://it.wikipedia.org/wiki?curid=9262845", "title": "Soybean Futures", "text": ""}
{"id": "9262846", "revid": "53508", "url": "https://it.wikipedia.org/wiki?curid=9262846", "title": "Mercato della soia", "text": ""}
{"id": "9262847", "revid": "1609015", "url": "https://it.wikipedia.org/wiki?curid=9262847", "title": "San Girolamo penitente (Maestro di La Seu d'Urgell)", "text": "San Girolamo penitente \u00e8 un dipinto del Maestro di La Seu d'Urgell realizzato circa nel 1495 e conservato nel Museo nazionale d'arte della Catalogna di Barcellona in Spagna. Proviene dalle porte dell'organo della cattedrale Seo de Urgel (Alto Urgel).\nDescrizione.\nTra tutti i frammenti che costituivano l'insieme decorativo delle porte dell'organo della cattedrale Seo de Urgel, spicca per qualit\u00e0 e originalit\u00e0 la scena della Presentazione di Ges\u00f9 al Tempio.\nRappresenta un tema popolare nell'iconografia del tempo e serve per evidenziare il ruolo importante che la provvidenza assegna alla Chiesa nella sua missione redentrice. Tutto il programma iconografico, infatti, ruota attorno al tema della Chiesa come comunit\u00e0 di credenti."}
{"id": "9262849", "revid": "30610", "url": "https://it.wikipedia.org/wiki?curid=9262849", "title": "Netflix Originals", "text": ""}
{"id": "9262865", "revid": "247222", "url": "https://it.wikipedia.org/wiki?curid=9262865", "title": "Rob Kelly", "text": "Carriera.\nGiocatore.\nHa esordito tra i professionisti nella stagione 1983-1984, nella quale ha giocato una partita nella prima divisione inglese. Nella stagione successiva gioca invece in prestito (5 presenze e 2 reti) al in quarta divisione; fa quindi ritorno alle \"Foxes\", con cui gioca ulteriori 9 partite di campionato nella stagione 1985-1986; nella stagione 1986-1987 gioca invece ulteriori 14 partite in prima divisione, segnando anche la sua unica rete in carriera in tale categoria in complessive 24 presenze. Dal 1987 (compresa anche la parte finale della stagione 1986-1987) al 1989 gioca invece al : con i \"Wolves\" pur senza trovare grande continuit\u00e0 di impiego (totalizza infatti solamente 16 presenze e 2 reti in incontri di campionato in due stagioni e mezzo) conquista tre titoli nazionali, vincendo la quarta divisione inglese ed il Football League Trophy nella stagione 1988-1989 ed il campionato di terza divisione nella stagione successiva. Nella stagione 1989-1990 gioca invece con i semiprofessionisti del .\nIn carriera ha totalizzato complessivamente 45 presenze e 5 reti nei campionati della Football League.\nAllenatore.\nNel 1990, dopo essersi ritirato, torna al Wolverhampton per allenare nelle giovanili del club; in seguito, dopo aver lavorato in vari club come vice o come allenatore delle giovanili, nel 2005 torna al Leicester City con il ruolo di vice allenatore di Craig Levein: il 25 gennaio 2006, all'esonero di quest'ultimo, lo sostituisce in panchina, concludendo il campionato di seconda divisione con la conquista della salvezza. L'11 aprile 2007, dopo complessive 21 vittorie, 19 pareggi e 23 sconfitte in 63 partite ufficiali alla guida del club, viene esonerato e sostituito in panchina da Nigel Worthington.\nIl 25 maggio 2007 viene ingaggiato per la stagione 2007-2008 come vice allenatore del , altro club di seconda divisione; mantiene tale incarico fino al 2009, con anche due brevi periodi come allenatore ad interim (dal 13 al 20 novembre 2007 e dal 29 dicembre 2009 al 6 gennaio 2010, data in cui lascia definitivamente i \"Lilywhites\", con i quali di fatto anche nell'arco dei due incarichi ad interim ha allenato la prima squadra in solamente una partita ufficiale). Nella stagione 2010-2011 lavora invece come vice allenatore allo , sempre in seconda divisione, categoria in cui \u00e8 vice anche del dal 2011 al 2013: durante la sua permanenza in quest'ultimo club \u00e8 a pi\u00f9 riprese nominato allenatore ad interim (tre volte in altrettanti anni), senza comunque di fatto mai sedere in panchina in incontri ufficiali.\nNella stagione 2014-2015 lavora come vice allenatore del in prima divisione, mentre nella stagione successiva \u00e8 vice del in seconda divisione; dal 2016 al 2018 ricopre invece il medesimo ruolo in terza divisione al . Dal luglio al dicembre del 2018 \u00e8 invece vice del , in quarta divisione, per poi lavorare con tale incarico al nella prima divisione svedese, al nella seconda divisione tedesca ed al nella quarta divisione inglese. Con quest'ultimo club ha anche una breve parentesi da allenatore ad interim (una vittoria ed una sconfitta in 2 partite ufficiali allenate tra il 14 ed il 23 dicembre 2020), ed infine anche un periodo di circa quattro mesi (dal 22 febbraio al 28 maggio 2021) come allenatore vero e proprio del club, con cui conquista 8 vittorie, 3 pareggi e 8 sconfitte in 19 partite ufficiali allenate, conquistando cos\u00ec la salvezza nel campionato di quarta divisione. Nella stagione 2021-2022 lavora poi come vice al , club di terza divisione."}
{"id": "9262872", "revid": "277947", "url": "https://it.wikipedia.org/wiki?curid=9262872", "title": "Juan Antonio P\u00e9rez Bonalde", "text": "Biografia.\nP\u00e9rez Bonalde \u00e8 considerato dalla critica letteraria il maggior rappresentante del Romanticismo venezuelano. La sua note biografiche mettono in evidenza gli esili che dovette subire e le difficolt\u00e0 economiche, provenendo da una famiglia povera, che per\u00f2 non gli fece mancare una buona educazione culturale. Dato che suo padre simpatizzava per i liberali, l'intera famiglia fu costretta all'esilio quando era ancora adolescente; svolse qualche lavoro umile e dovette affrontare e superare il dolore per alcuni lutti, tra i quali la morte di sua figlia nel 1883; scrisse nel 1870 un poema satirico in cui attacc\u00f2 il dittatore Antonio Guzm\u00e1n Blanco, che lo port\u00f2 nuovamente all'esilio.\nSi trasfer\u00ec negli Stati Uniti d'America, dove soggiorn\u00f2 per quasi vent'anni, effettuando numerosi viaggi, come agente commerciale in Europa, Africa e Asia.\nNel 1890 rientr\u00f2 in Venezuela, ma dopo due anni si spense a La Guaira.\nLa sua attivit\u00e0 di traduttore risult\u00f2 molto significativa, spaziando da William Shakespeare a Edgar Allan Poe e a Heinrich Heine, scrittori da lui prediletti che fece conoscere in America Latina.\nTra le sue liriche si pu\u00f2 menzionare il poema \"Vuelta a la patria\" (1875) dedicata sia alla madre deceduta da poco sia alla sua nazione, che si caratterizza per i forti sentimenti e per la carica umanitaria,\"Flor\" dedicata alla figlia deceduta prematuramente, \"Primavera\", \"Flores y nubes\", \"Pobre poeta\", tutte opere caratterizzate dal romanticismo dei sentimenti, dalla sensibilit\u00e0 naturalistica, dai temi della morte e della sofferenza, dalla grande ispirazione, dal linguaggio elegante e dalla forma perfetta.\nI critici letterari affermano che P\u00e9rez Bonalde con le sue liriche risult\u00f2 il punto di congiunzione tra il Romanticismo e il Modernismo."}
{"id": "9262876", "revid": "1318658", "url": "https://it.wikipedia.org/wiki?curid=9262876", "title": "P/2012 O2 McNaught", "text": "P/2012 O2 McNaught \u00e8 una cometa periodica appartenente alla famiglia delle comete gioviane. La cometa \u00e8 stata scoperta da Robert H. McNaught il 20 luglio 2012 ma gi\u00e0 al momento dell'annuncio della scoperta erano state trovate immagini risalenti al 20 maggio 2012 .\nUnica particolarit\u00e0 della cometa \u00e8 di avere una piccola MOID col pianeta Giove tale da permettere passaggi ravvicinati tra i due corpi come quelli del 18 gennaio 1908 quando pervennero a sole 0,272 U.A. di distanza o quello del 20 gennaio 2050 previsto a sole 0,276 U.A.: passaggi cos\u00ec stretti possono modificare anche notevolmente gli elementi orbitali di una cometa.\nLa cometa non \u00e8 stata riosservata al successivo passaggio al perielio del 2019 ."}
{"id": "9262877", "revid": "1652134", "url": "https://it.wikipedia.org/wiki?curid=9262877", "title": "Contea di Assoro", "text": "La Contea di Assoro o di Asaro (in latino: \"Comitatus Assarus\"; in spagnolo: \"Condado de Assoro\") fu uno Stato feudale esistito in Sicilia in diverse epoche, il cui territorio corrispondeva al territorio dell'odierno comune di Assoro, in provincia di Enna.\nCreata nel 1337 dal re Pietro II di Sicilia per investitura fatta a Scaloro degli Uberti, fu soppressa nel 1340 e ricostituita nel 1368 per investitura fatta ad Antonio Moncada Abbate, che la possedette fino al 1393, quando gli venne confiscata dal re Martino I di Sicilia. La terra di Assoro pass\u00f2 successivamente ai Valguarnera, sotto i quali divenne nuovamente contea dal 1543, e che ne furono titolari fino al 1812, quando lo Stato fu soppresso per l'abolizione del feudalesimo nel Regno di Sicilia. \nStoria.\nLa terra di Assoro, nel Val Demone, comprendente i casali di Gatta e di Condr\u00f2, venne concessa nel 1299 dal re Federico III di Sicilia al cavaliere fiorentino Scaloro degli Uberti. Nel 1337, il degli Uberti venne investito del titolo di conte dal re Pietro II di Sicilia, ma avendo successivamente aderito alla fazione latina capeggiata da Matteo Palizzi in funzione antiaragonese, nel 1340 la Contea di Assoro gli venne confiscata per il delitto di fellonia. Segu\u00ec la soppressione della Contea e la sua riduzione a rango di terra semplice, che il sovrano la assegn\u00f2 al fratello Giovanni d'Aragona, duca di Randazzo, con l'eccezione del casale di Condr\u00f2, che venne spartito tra le universit\u00e0 di Castrogiovanni e Piazza Armerina.\nNel 1348, il degli Uberti, rientrato dall'esilio, venne reintegrato di tutti i suoi beni. Assassinato nel 1351 da un gruppo di assorini ribelli, i figli Giovanni e poi Andrea succedettero nel possesso della terra di Assoro, nella quale furono integrati i feudi Chicalbo e San Lorenzo, pervenuti in dote a seguito del matrimonio del secondo con Limburga Garresi. Nel 1364, la terra di Assoro fu assegnata dal re Federico IV di Sicilia a Mazziotta d'Alagona, e due anni pi\u00f9 tardi, nel 1366, pass\u00f2 ad Antonio Moncada Abbate, conte di Adern\u00f2, il quale la ebbe assegnata con il titolo di conte. Il dominio del Moncada dur\u00f2 fino al 1393, poich\u00e9 la Contea di Assoro venne confiscata dalla Corona e nuovamente soppressa, a causa della sentenza di condanna per fellonia che colp\u00ec Guglielmo Raimondo Moncada Peralta, marchese di Malta e Gozo, fratello maggiore del Conte Antonio.\nLa terra di Assoro, comprendente i feudi Rassuara e Murra, venne concessa dal re Martino I di Sicilia ai cavalieri catalani Simone e Vitale di Vallgornera, giunti nell'isola a seguito del medesimo sovrano, per privilegio dato il 20 gennaio 1397. L'anno seguente, nel 1398, i Vallgornera acquistarono il feudo Caropepe, integrato nella baronia. Nel 1404, Simone don\u00f2 al fratello minore Vitale l'intera baronia di Assoro, ma essendo questi morto intorno al 1410 senza lasciare legittima discendenza, ne riacquis\u00ec il possesso. Simone di Vallgornera mor\u00ec anch'egli senza lasciare discendenza nel 1428, e gli succedette il fratello maggiore Francesco, signore di Vallgornera. Quest'ultimo, ottenne il \"mero e misto imperio\" sulla baronia di Assoro per privilegio dato dal re Alfonso V d'Aragona nel 1440, e dopo la sua morte, il figlio Vitale se ne invest\u00ec il 18 luglio 1453. I discendenti di Vitale di Vallgornera, assunsero il cognome \"Valguarnera\", che rappresent\u00f2 una delle maggiori famiglie feudali siciliane, e sotto il loro dominio Assoro fu nuovamente elevata a contea: Giovanni Valguarnera Ribasaltes, VII barone di Assoro, milite negli eserciti dell'imperatore Carlo V d'Asburgo che lo cre\u00f2 \"I conte di Assoro\" per privilegio dato l'11 agosto 1543, reso esecutivo il 12 settembre. Il medesimo, nel 1553, ottenne dall'Imperatore Carlo V la \"licentia populandi\" per il feudo Caropepe, che si stacc\u00f2 dalla Contea per formare la baronia di Valguarnera. \nNel 1658, dal territorio della Contea si stacc\u00f2 anche il feudo Cuticchi, venduto alla famiglia Zuccaro di Agira, i cui membri si investirono col titolo di barone.\nI Valguarnera, che nel 1626 si fregiarono dei titolo di Principi di Valguarnera, ebbero il dominio sulla Contea di Assoro fino al 1812, quando venne soppressa per l'abolizione del feudalesimo avvenuta nel Regno di Sicilia, a seguito della promulgazione della Costituzione siciliana concessa dal re Ferdinando III di Borbone. Al momento della sua soppressione, feudatario era Pietro Valguarnera La Grua, VII principe di Valguarnera, con il quale si estinse il ramo principale del casato, e pertanto gli succedette nei suoi titoli il nipote Alessandro Alliata Valguarnera dei Principi di Villafranca, che ottenne legale riconoscimento dal Regno d'Italia dei titoli di Principe di Valguarnera e Conte di Assoro con decreto ministeriale del 9 febbraio 1887."}
{"id": "9262879", "revid": "486946", "url": "https://it.wikipedia.org/wiki?curid=9262879", "title": "Soybean Oil Futures", "text": ""}
{"id": "9262880", "revid": "53508", "url": "https://it.wikipedia.org/wiki?curid=9262880", "title": "Mercato dell'olio di semi di soia", "text": ""}
{"id": "9262902", "revid": "1457965", "url": "https://it.wikipedia.org/wiki?curid=9262902", "title": "Contea di Asaro", "text": ""}
{"id": "9262912", "revid": "486946", "url": "https://it.wikipedia.org/wiki?curid=9262912", "title": "Soybean Meal Futures", "text": ""}
{"id": "9262913", "revid": "53508", "url": "https://it.wikipedia.org/wiki?curid=9262913", "title": "Mercato della farina di soia", "text": ""}
{"id": "9262918", "revid": "712828", "url": "https://it.wikipedia.org/wiki?curid=9262918", "title": "Prun", "text": "Prun \u00e8 una frazione del comune di Negrar di Valpolicella che si trova nell'area a nord di Verona (circa 20 km dal centro storico della citt\u00e0). Fa quindi parte della provincia di Verona e della regione Veneto. Prun \u00e8 sito in collina, a 523 metri sul livello del mare, e conta 475 abitanti. \u00c8 conosciuto principalmente per le sue cave di scaglia rosa, scavate nel fianco del monte Noroni: si tratta di pietra tenera e di facile estrazione che spesso viene identificata col nome della localit\u00e0: \u201cpietra di Prun\u201d.\nTerritorio.\nIl territorio intorno a Prun \u00e8 prevalentemente collinare con l'eccezione della zona a nord-ovest, di carattere montuoso: il\u00a0 punto pi\u00f9 alto di quest\u2019area \u00e8 Monte Tesoro, che raggiunge i 917 metri sul livello del marea , 2,2 km a nord di Prun, nel territorio comunale di Sant'Anna d'Alfaedo (dove ha sede l'omonimo forte, da non confondere con la vetta delle Prealpi Bergamasche).\nClima.\nIl clima \u00e8 umido e subtropicale. Rientra nella fascia definita \"zona climatica E\". La temperatura media nel comune di Negrar \u00e8 di 12 \u00b0C: i mesi pi\u00f9 caldi sono luglio e agosto (media di 23 \u00b0C), e il pi\u00f9 freddo \u00e8 gennaio (media\u00a0di 0 \u00b0C). La piovosit\u00e0 media \u00e8 di 1,556 millimetri all'anno: il mese con pi\u00f9 precipitazioni \u00e8 novembre, con 207 millimetri di pioggia, e il pi\u00f9 piovoso dicembre, con 92 millimetri.\nStoria.\nNell'XI secolo, la valle di Negrar era denominata \"Valle Veriacus\" (\"Valle di Veriago\"), in distinzione dalla \"Valle Provinianensis\" (\"Valle di Proviniano\") che comprendeva il restante territorio di quella che oggi \u00e8 la Valpolicella. Nella parte alta della vallata viene attestata la presenza di un castello a Prun nel 983 e uno del paese limitrofo di Fane nel 1090.\nUn documento del 1166 attesta per la prima volta l'esistenza del comune di Negrar, istituito probabilmente gi\u00e0 tra il 1050 e il 1100. Un elenco risalente al 1184 ci permette di identificare i restanti comuni esistenti nella valle: Fane, Prun, Mazzano, Torbe, San Vito, Novare e Arbizzano.\nNel 1530 la comunit\u00e0 della valle conta circa 2 400 persone, per la maggior parte concentrate nei due centri pi\u00f9 importanti: Negrar (con San Vito) e Prun che contano circa 1 000 persone ognuno. La crescita demografica verr\u00e0 interrotta dalle pestilenze che colpirono duramente la zona di Verona nel 1575 e nel 1630.\nSempre risalente al XVI secolo \u00e8 anche la costruzione della Villa Salvaterra, formata due parti architettonicamente differenti: una di stile rinascimentale, l'altra barocca. Al piano terra \u00e8 presente un porticato con 4 arcate a tutto sesto sovrastato da una loggia, posta al secondo piano. Sul retro dell'edificio sono presenti due torri colombare.\nDel XIX secolo \u00e8 invece la chiesa di San Paolo, sorta su una precedente chiesa che risale almeno al 1222, di cui sopravvive solo il campanile (anche se modificato nella cella campanaria). L'altare maggiore ospita la \"Conversione di San Paolo\", dipinta nel 1590 da Paolo Farinati.\nDopo l\u2019annessione al Regno d\u2019Italia, Prun diventa comune autonomo da Negrar di Valpolicella, venendo riassorbita poi sotto la sua amministrazione tra gli anni 1927 e 1929.\nCave di Prun.\nSin dall\u2019et\u00e0 del ferro la pietra di Prun \u00e8 utilizzata nella costruzione dei castellieri sulle dorsali lessiniche.\nLa prima attestazione della presenza di cave di pietra risale al 1204 ed \u00e8 riferita al territorio di Capavo, presso Torbe. Gi\u00e0 nel trecento, con l'aumento dei commerci, il mercato della pietra di Prun trova un proprio sviluppo.\nIl complesso delle numerose gallerie scavate a partire dal XVIII secolo sul fianco orientale del monte Noroni, \u00e8 servito in seguito per ricavare pietra per costruzioni e manufatti. Oggi le cave sono in disuso, nonostante resti un suggestivo percorso di alcuni chilometri di tunnel."}
{"id": "9262921", "revid": "1505830", "url": "https://it.wikipedia.org/wiki?curid=9262921", "title": "Erbolat Dosaev", "text": "Biografia.\nDosaev si \u00e8 laureato presso l'Almaty Energy Institute e l'Universit\u00e0 tecnica statale di Mosca.\nCarriera.\nAlla fine degli anni Novanta Dosaev \u00e8 stato Primo Vice Ministro dell'Energia, dell'Industria e del Commercio. Nel 1998, Dosaev ha lavorato come consigliere del primo ministro. A partire dal 2000, era vice ministro delle finanze. Nel 2001, Dosaev divenne presidente del consiglio di amministrazione della Banca di sviluppo del Kazakistan. A partire dal novembre 2002, Dosayev \u00e8 stato presidente dell'agenzia antitrust del Kazakistan.\nMinistro delle Finanze (2003\u20132004).\nNel giugno 2003, Dosaev \u00e8 stato nominato ministro delle finanze dal presidente kazako Nursultan Nazarbayev. Durante il suo periodo come ministro Dosaev ha anche ricoperto incarichi presso la Banca europea per la ricostruzione e lo sviluppo e il consiglio della Banca nazionale della Repubblica del Kazakistan.\nMinistro della Sanit\u00e0 (2004-2006).\nNel 2005, Dosaev ha delineato un piano per migliorare il sistema sanitario pubblico del Kazakistan. I suoi quattro obiettivi principali erano aumentare l'aspettativa di vita, ridurre la mortalit\u00e0 materna e infantile, ridurre la prevalenza della tubercolosi e dell'HIV e migliorare i servizi medici di base. Il 18 settembre 2006, ha annunciato un piano per spendere l'equivalente di 53 milioni di dollari dal 2006 al 2010 per combattere l'HIV e l'AIDS. \nIl 20 marzo 2006 ha dichiarato come i test avessero confermato che un cigno morto trovato nella provincia di Mangghystau, sulla costa del Mar Caspio del Kazakistan, aveva l'influenza aviaria. Diverse aree nel nord del Kazakistan sono state messe in quarantena nel 2005 quando \u00e8 stato trovato il ceppo di influenza aviaria H5N1. Migliaia di uccelli domestici sono stati abbattuti. Asylbek Kozhimuratov, il ministro dell'agricoltura kazako, ha detto che tutto il pollame domestico a Mangghystau \u00e8 stato vaccinato. Il governo kazako ha iniziato a vaccinare circa 8 milioni di uccelli a febbraio per limitare la diffusione dell'influenza aviaria.\nDosaev \u00e8 stato licenziato da questo incarico dopo che 81 bambini sono stati infettati dall'HIV a causa delle cattive condizioni sanitarie. \nVita privata.\nSposato con G\u00fclnara Dosaeva, ha due figli."}
{"id": "9262927", "revid": "1318658", "url": "https://it.wikipedia.org/wiki?curid=9262927", "title": "Elio Nissim", "text": "Biografia.\nNasce da una famiglia di avvocati, il padre Aristide \u00e8 titolare di un noto studio legale di Firenze. Studia giurisprudenza dapprima presso l\u2019universit\u00e0 di Pisa, poi presso quella di Firenze. Ha come insegnante Piero Calamandrei col quale discute una tesi sul diritto di famiglia.Durante gli anni di universit\u00e0 frequenta il Caff\u00e8 Le Giubbe Rosse ed ha modo di conoscere molti personaggi del panorama culturale fiorentino del primo novecento, fra cui Eugenio Montale, Giovanni Papini, Aldo Palazzeschi e particolarmente Ardengo Soffici e Arturo Loria con i quali si lega d\u2019 amicizia.\nDopo la laurea inizia il suo tirocinio di avvocato nello studio del padre, alla morte del quale, nel 1927, ne assume la direzione assieme al fratello Renzo.\nNel novembre 1938 le leggi razziali impongono ai due fratelli di chiudere lo studio.Poche settimane dopo Elio parte per Londra dove ha colleghi ed amici che lo aiutano a cercare una sistemazione,mentre il fratello Renzo a sua volta gi\u00e0 il 4 dicembre 1938 s'imbarca per rifugiarsi a New York dove per vivere si adatta a vari lavori tra cui il piano bar e il guardiano notturno.\nNel giugno del 1939, scoppia la seconda guerra mondiale ed Elio, in quanto cittadino di una nazione nemica, viene internato nell\u2019Isola di Man. Pochi mesi dopo viene tutavia rilasciato e invitato a far parte di un gruppo di espatriati italiani che collaboravano con la sezione italiana della BBC che di l\u00ec a poco prende il nome di Radio Londra, un'attivit\u00e0 che dura fino al 1946.\nTra gli italiani che, oltre a Nissim, collaboravano con Radio Londra c\u2019erano i fratelli Paolo e Piero Treves, figli del socialista Claudio Treves, Umberto Calosso, Uberto Limentani, Ruggero Orlando e Arnaldo Momigliano.\nNel 1946 si specializza nel diritto matrimoniale internazionale e torna a esercitare la professione di avvocato che abbandona nel 1958 anno in cui inizia a collaborare con il settimanale Il Mondo di Mario Pannunzio nel quale \u00e8 titolare di una rubrica di costume, dal titolo \"Aria di Londra\", che tiene fino al 12 giugno 1965.In Inghilterra conosce Eduardo de Filippo e si lega con lui di durevole amicizia.&lt;br&gt;In collaborazione con Laura del Bono, traduce numerosi lavori teatrali inglesi, di Harold Pinter in particolare. Scrive una serie di racconti di carattere autobiografico, \"Il Pappagallo del nonno. Ricordi anglo fiorentini\", pubblicati postumi nel 2003.\nMuore il 13 giugno 1996 a Reading (Inghilterra).\nOpere.\nTraduzioni di Drammaturgie di Harold Pinter&lt;br&gt;\nNarrativa"}
{"id": "9262929", "revid": "827882", "url": "https://it.wikipedia.org/wiki?curid=9262929", "title": "Mary Rogers", "text": ""}
{"id": "9262951", "revid": "27723", "url": "https://it.wikipedia.org/wiki?curid=9262951", "title": "Stazione di Ferrara via Boschetto", "text": ""}
{"id": "9262968", "revid": "2209900", "url": "https://it.wikipedia.org/wiki?curid=9262968", "title": "Misure di rafforzamento della fiducia", "text": "Le misure di rafforzamento della fiducia (in lingua inglese: \"confidence-building measures\") o misure di rafforzamento della fiducia e della sicurezza (\"confidence- and security- building measures\") sono azioni che riflettono la volont\u00e0 di scambiare informazioni con un avversario, il cui obiettivo \u00e8 ridurre le tensioni e il conflitto fra due o pi\u00f9 parti, sottolineando la fiducia e limitando le \"escalations\". Il termine viene usato prevalentemente nel contesto del conflitto armato, ma \u00e8 simile a quello di fiducia e comunicazione interpersonale usato per ridurre le situazioni conflittuali fra gli esseri umani.\nNonostante il termine venga usato in ambiti militari, esistono anche delle applicazioni civili.\nLe misure di rafforzamento della fiducia vengono usate nell'ambito di diverse organizzazioni internazionali, quali l'Organizzazione per la sicurezza e la cooperazione in Europa, il Consiglio d'Europa, e le Nazioni unite.\nScambio di informazioni e verifica.\nNelle relazioni internazionali, le misure di rafforzamento della fiducia dovrebbero ridurre la paura e il sospetto (i feedback positivi) rendendo il comportamento dei diversi stati (o gruppi in contrapposizione) pi\u00f9 prevedibile.\nQuesto in genere comporta lo scambio di informazioni e il rendere possibile verificarle, in particolare per quanto riguarda le forze armate e l'equipaggiamento militare.\nTipologie di misure di rafforzamento della fiducia.\nLe misure di rafforzamento della fiducia nel contesto del controllo degli armamenti, anche chiamate misure di rafforzamento della fiducia e della sicurezza, possono essere caratterizzate in tre principali tipi. Il rafforzamento della fiducia pu\u00f2 anche essere visto come un processo generale, e non solo come un insieme di misure individuali. Macintosh divide le misure di rafforzamento della fiducia e della sicurezza secondo tipo di informazione (A), tipo di verifica (B) e misure coercitive (C).\nTipo A: Misure di informazione, interazione, e comunicazione.\nLe misure di informazione come il Documento di Vienna (capitoli da I a V), lo Scambio globale delle informazioni militari (in inglese: Global Exchange of Military Information, GEMI) e altre simili includono:\nTipo B: Misure di verifica e facilitazione dell'osservazione.\nLa verifica e misure simili, con particolare ma non esclusivo riferimento al Trattato sulle forze armate convenzionali in Europa, ai capitoli VI e IX Documento di Vienna e, in una certa misura, al Trattato sui Cieli Aperti, includono:\nTipo C: Misure coercitive.\nLe misure coercitive includono:\nIl rafforzamento della fiducia come processo.\nUn approccio analitico alternativo per comprendere il rafforzamento della fiducia guarda a concetti di processo pi\u00f9 ampi piuttosto che concentrarsi su misure specifiche.\nIl rafforzamento della fiducia, secondo la transformation view, \u00e8 un'attivit\u00e0 distinta intrapresa con l'intenzione minima di migliorare alcuni aspetti di una relazione di sicurezza tradizionalmente antagonistica attraverso il coordinamento e la cooperazione delle politiche di sicurezza. Comporta il processo comprensivo di esplorare, negoziare e poi attuare misure adattate, incluse quelle che promuovono l'interazione, lo scambio di informazioni e la coercizione. Comporta anche lo sviluppo e l'uso di pratiche e principi sia formali che informali associati allo sviluppo cooperativo delle misure di rafforzamento della fiducia. In determinate condizioni, il processo di rafforzamento della fiducia pu\u00f2 facilitare, focalizzare, sincronizzare, amplificare e in generale strutturare il potenziale per una trasformazione positiva significativa nelle relazioni di sicurezza degli Stati partecipanti. Il rafforzamento della fiducia da questo punto di vista \u00e8 un processo che costituisce pi\u00f9 della somma delle sue parti.\nQuando il rafforzamento della fiducia porta all'istituzionalizzazione di una collezione di nuove regole e pratiche che stipulano come gli stati partecipanti e gli attori non-statali dovrebbero cooperare e competere tra di loro nella loro relazione di sicurezza, la relazione ristrutturata pu\u00f2 ridurre la probabilit\u00e0 di conflitto armato ridefinendo le aspettative del comportamento normale tra gli Stati partecipanti in un modo con pi\u02d8 possibilit\u00e0 di gestire il conflitto con mezzi non militari.\nRafforzamento della fiducia in ambito OSCE.\nLe misure di rafforzamento della fiducia sono al cuore delle attivit\u00e0 dell'Organizzazione per la sicurezza e la cooperazione in Europa (OSCE). Alcune delle prime misure a riguardo sono contenute negli Accordi di Helsinki, documento alla base dell'OSCE e dei citati Trattati e accordi internazionali che trovano applicazione nell'area europea e centro-asiatica con il diretto coinvolgimento o l'egida dell'Organizzazione. Tali misure regolano il rapporto sia tra Stati partecipanti che all'interno dei Paesi dell'OSCE. Alcuni di questi, che l'Organizzazione definisce come \"storie di successo\" per quanto riguarda le misure per il rafforzamento della fiducia includono: Armenia, Azerbaigian, Georgia, Kazakistan, Kirghizistan, Macedonia del Nord e Moldova."}
{"id": "9262972", "revid": "53508", "url": "https://it.wikipedia.org/wiki?curid=9262972", "title": "Convenzione di Nicosia", "text": " \nLa convenzione di Nicosia \u00e8 un trattato internazionale a sottoscrizione aperta a partire dal 19/05/2017 a Nicosia, a Cipro.\nLa convenzione \u00e8 incentrata sui reati in materia di beni culturali mira a prevenire e contrastare il traffico illecito e la distruzione di beni culturali, nell'ambito dell'azione dell'Organizzazione nella lotta al terrorismo e alla criminalit\u00e0 organizzata.\nAperta alla firma di qualsiasi Paese del mondo interessato, l'obiettivo \u00e8 la promozione e la cooperazione internazionale per combattere questi crimini, che stanno distruggendo il patrimonio culturale mondiale.\nLa Convenzione, che sar\u00e0 l'unico trattato internazionale che si occuper\u00e0 specificamente della criminalizzazione del traffico illecito di beni culturali, stabilisce una serie di reati, compreso il furto; scavo, importazione ed esportazione illegali; e l'acquisizione e l'immissione sul mercato illegali. Inoltre, criminalizza la falsificazione di documenti e la distruzione o il danneggiamento di beni culturali se commessi intenzionalmente."}
{"id": "9262973", "revid": "1124164", "url": "https://it.wikipedia.org/wiki?curid=9262973", "title": "Chiesa di Santa Marta (Sondalo)", "text": "La chiesa di Santa Marta \u00e8 un luogo di culto cattolico di Sondalo della diocesi di Como e della provincia di Sondrio, inserita nell'unit\u00e0 pastorale di 27 - Grosio. \nStoria.\nLa chiesa, la cui edificazione risale al 1440, conserva un importante ciclo pittorico eseguito a cavallo tra il XV e il XVI secolo che hanno reso l'edificio uno dei pi\u00f9 importanti monumenti artistici della localit\u00e0 di Sondalo e dal 1859 riconosciuto come monumento nazionale dal Regio Ministero.\nQuesta era il luogo d'incontro di alcune donne conosciute come \u201cdominae humiliatae\u201d che formavano una comunit\u00e0 dedita alla preghiera e presente gi\u00e0 dal 1316 presso l'antica chiesa di San Francesco di Bormio. Viene documentata la presenza di una conversa di nome Agnese e una \u201cmonica\u201d Alegranza presenti nella chiesa di Santa Marta. La maggior parte di queste donne erano anziane, e data la loro fragilit\u00e0, doveva assicurarsi una certa sopravvivenza in cibo e vestiario, vivendo una vita quasi monastica.\nLa chiesa divenne la parrocchiale di Sondalo passando da quella di Sant'Agnese e diventando sussidiaria poi nel Quattrocento della grande chiesa di Santa Maria Maggiore.,\nLa chiesa fu oggetto di una completa ricostruzione del XV secolo, periodo in qui furono eseguiti gli affreschi, compresi quelli conservati nella volta del campanile raffiguranti i quattro elementi: \"aria, acqua, terra e fuoco\". La chiesa \u00e8 stata affrescata anche da artisti come Cipriano Valorsa e Fermo Stella, anche se molte opere sono indicate di Giovannino del fu Stefano di Sondalo che probabilmente non si era mai dedicato alla pittura in prima persona, ma sempre coadiuvando altri artisti.\nNell'Ottocento furono eseguiti lavori di rifacimento e mantenimento con l'innalzamento delle pareti laterali, il rifacimento della pavimentazione e \nLa chiesa fu restaurata nel trienni 1784-87 quando fu aggiunta la volta interna, mentre gli affreschi furono oggetto di un attento restauro e studio nel 1967, e negli anni successivi del Novecento.\nDescrizione.\nEsterno.\nL'edificio di culto \u00e8 posto nella zona a nord di Sondalo raggiungibile dalla via omonima. La chiesa si presenta con l'austera facciata in conci di pietra che ospita nella parte centrale l'ingresso principale con paraste e architrave in pietra molto semplice. Superiore un oculo cieco e nella parte superiore un'apertura rettangolare completa di inferriata protettiva e un'altra piccola apertura conclude il fronte principale. Segue il tetto a due falde.\nInterno.\nL'interno presenta un loggiato sorretto da grosse colonne in pietra con capitelli a soggetti antropomorfi sotto cui, sulla controfacciata, si conserva il ciclo pittorico con la datazione \u201choc opus 1473\u201d, raffigurante le \"storie di santa Marta\", \"Resurrezione di Lazzaro\", \"Resurrezione di un annegato\", \"Marta durante le faccende domestiche\", l\"'uccisione del drago Tarasca\", la \"Sepoltura e il Viatico di Santa Marta\", opera della fine del Quattrocento di Giovanni da Sondalo coadiuvato da altri artisti."}
{"id": "9262975", "revid": "1924342", "url": "https://it.wikipedia.org/wiki?curid=9262975", "title": "Bubbling Under Hot 100 Singles", "text": ""}
{"id": "9262979", "revid": "767487", "url": "https://it.wikipedia.org/wiki?curid=9262979", "title": "Alabang Girls", "text": "Alabang Girls \u00e8 un film del 1992 diretto da Ben Feleo.\nIl successo della pellicola ha portato alla creazione di uno spin-off, \"Alabang Girls\", sitcom in onda su ABC dal 1992 al 1994.\nTrama.\nUna banda di goffi, trasandati e sprovveduti ragazzi si innamora perdutamente di un gruppo di giovani adolescenti, provenienti dal ricco quartiere di Alabang, attraverso una serie di disavventure.\nProduzione.\nLe riprese del film si sono svolte a Makati e nel quartiere di Ayala Alabang della citt\u00e0 di Muntinlupa, entrambe situate nella Regione Capitale Nazionale.\n\"Alabang Girls\" \u00e8 inoltre una delle pellicole del sodalizio artistico tra Andrew E. e l'attrice Ana Roces, protagonisti di altri noti film comici durante gli anni novanta tra cui \"Mahirap maging pogi\", \"Bangers\" e \"Pretty Boy\". I due si riunirono nel 2020 in \"Pakboys Takusa\", a oltre 20 anni di distanza dall'ultima collaborazione.\nDistribuzione.\nIl film \u00e8 stato distribuito nel circuito cinematografico filippino il 24 aprile 1992."}
{"id": "9262982", "revid": "1702319", "url": "https://it.wikipedia.org/wiki?curid=9262982", "title": "Chiesa di Sant'Andrea Apostolo (Verona)", "text": "La chiesa di Sant'Andrea Apostolo \u00e8 la parrocchiale di Palazzina, frazione di Verona, in provincia e diocesi di Verona; fa parte del vicariato di Verona Sud.\nStoria.\nLa prima pietra dell'edificio venne posta nel 1920; la chiesa fu poi terminata nel 1921 ed eretta a parrocchiale il 2 luglio 1941 dal vescovo Girolamo Cardinale, rendendola cos\u00ec autonoma rispetto alla matrice di San Giovanni Lupatoto.\nLa struttura sub\u00ec dei danni nel 1944 a causa di un bombardamento e venne pertanto ripristinata nella seconda met\u00e0 di quel decennio; il campanile fu eretto nel 1955 e il 20 agosto 1960 il vescovo Giuseppe Carraro impart\u00ec la consacrazione.\nNel 1981 la chiesa fu adeguata alle norme postconciliari e quattro anni dopo si provvide a sistemarne il tetto; la facciata e il campanile vennero interessati da una ristrutturazione.\nDescrizione.\nEsterno.\nLa facciata a salienti della chiesa, rivolta a nord-est e intonacata, \u00e8 suddivisa in tre porzioni. Il grande avancorpo centrale, elevato su un alto basamento, \u00e8 tripartito da quattro semicolonne corinzie d'ordine gigante, a sostegno dell'ampio frontone triangolare spezzato di coronamento, e presenta nel mezzo, all'interno di un'ampia arcata a tutto sesto, l'ampio portale d'ingresso, delimitato da una cornice modanata e affiancato da due lesene corinzie, su cui s'imposta una trabeazione sormontata da un timpano triangolare. Ai lati del portale si aprono due nicchie a tutto sesto, contenenti le statue di \"Sant'Andrea\" e \"San Pietro\".\nAnnesso alla parrocchiale \u00e8 il campanile a base quadrata, la cui cella presenta su ogni lato un'ampia bifora balaustrata ed \u00e8 coperta da un tamburo sormontato da una guglia piramidale.\nInterno.\nL'interno dell'edificio, sviluppato su un impianto a croce latina, si compone di un'unica navata, coperta da una volta a botte lunettata abbellita nel mezzo con tre grandi specchiature rettangolari, le cui pareti sono scandite da una serie di lesene ioniche sorreggenti la trabeazione perimetrale; da ogni fianco si affacciano, attraverso ampie arcate a tutto sesto, due cappelle laterali, di cui le centrali contenenti gli altari della Madonna e del Sacro Cuore, mentre sul fondo i due bracci del transetto accolgono rispettivamente l'accesso secondario, sulla destra, e il coro ligneo, sulla sinistra.\nAl termine dell'aula si sviluppa il presbiterio, lievemente rialzato, preceduto dall'arco trionfale a tutto sesto, coperto da una volta a botte lunettata e chiuso dall'abside coronata dal catino, decorato con un grande affresco.\nQui sono conservate diverse opere di pregio, tra cui gli affreschi di episodi della \"Vita di Sant'Andrea\", eseguiti da Gaetano Miolato, e i dipinti a tempera raffiguranti l\"'Agnello pasquale\" contornato dai \"Quattro Evangelisti\"."}
{"id": "9262992", "revid": "768068", "url": "https://it.wikipedia.org/wiki?curid=9262992", "title": "Olous", "text": ""}
{"id": "9263007", "revid": "219355", "url": "https://it.wikipedia.org/wiki?curid=9263007", "title": "Oratorio di San Giuseppe (Viareggio)", "text": "L'oratorio di San Giuseppe \u00e8 un luogo di culto cattolico edificato a Viareggio nel 1852 su progetto di Giuseppe Gemignani, per volont\u00e0 di Sant'Antonio Maria Pucci, all'epoca parroco di Sant'Andrea gestita dall'ordine religioso dei Servi di Maria. L'oratorio era a servizio della confraternita religiosa \"Pia Unione dei Figli di San Giuseppe\" da lui stesso fondata. \nOggi, pur costituendo sempre una \"chiesa sussidiaria\" della parrocchia, non \u00e8 pi\u00f9 utilizzata per il culto, ma per altre attivit\u00e0 quali ad esempio la mensa dei poveri, mercatini di beneficienza, incontri e dibattiti. \nNel 2006 la parrocchia decise di ristrutturare l'oratorio finanziando i lavori con la vendita di un immobile, di sua propriet\u00e0, sede dello storico cinema d'essai \"Centrale\", suscitando polemiche in citt\u00e0. Alla fine il comune pose il vincolo sulla destinazione d'uso dell'immobile e il progetto non si concretizz\u00f2. "}
{"id": "9263013", "revid": "62748", "url": "https://it.wikipedia.org/wiki?curid=9263013", "title": "Santuari e templi di Nikk\u014d", "text": "I santuari e templi di Nikk\u014d sono un patrimonio dell'umanit\u00e0 dell'UNESCO costituito da 103 edifici o strutture e dall'ambiente naturale che li circonda. Si trovano a Nikk\u014d, nella prefettura di Tochigi, in Giappone. Gli edifici appartengono a due santuari shintoisti (Santuario Futarasan e T\u014dsh\u014d-g\u016b) e a un tempio buddista (Rinn\u014d-ji). Nove delle strutture sono designate tesori nazionali del Giappone, mentre le restanti 94 sono \"Importanti propriet\u00e0 culturali\". L'UNESCO ha inserito il sito come patrimonio dell'umanit\u00e0 nel 1999.\nEdifici nominati.\nSantuario Futarasan.\nSono incluse nella nomina 23 strutture del Santuario Futarasan. Sono registrate tutte come \"Importanti beni culturali\": \nT\u014dsh\u014d-g\u016b \u6771\u7167\u5bae.\nSono inclusi 42 edifici del santuario T\u014dsh\u014d-g\u016b. Otto strutture sono registrate come Tesori Nazionali del Giappone e 34 sono \"Importanti Propriet\u00e0 Culturali\" . \nRinno-ji.\nSono inclusi 38 edifici del tempio Rinn\u014d-ji. Una struttura, che comprende l'Honden, l'Ainoma e l'Haiden del Mausoleo di Taiyuin, \u00e8 un tesoro nazionale registrato del Giappone e 37 sono importanti propriet\u00e0 culturali.\nPaesaggio culturale.\nSono inclusi nella nomina i pendii montuosi boscosi su cui si trovano gli edifici. La foresta di cedri dominante fu piantata all'inizio del XVII secolo durante la costruzione del T\u014dsh\u014d-g\u016b. L'area in cui sono ubicati gli edifici \u00e8 designata come \"Sito storico\". Altre parti del paesaggio culturale sono protette all'interno del Parco nazionale di Nikk\u014d."}
{"id": "9263021", "revid": "1687355", "url": "https://it.wikipedia.org/wiki?curid=9263021", "title": "Adelaide International II", "text": ""}
{"id": "9263024", "revid": "439868", "url": "https://it.wikipedia.org/wiki?curid=9263024", "title": "Chiesa di San Bartolomeo (Odolo)", "text": "La chiesa di San Bartolomeo, anche nota come chiesa di San Bartolomeo di Fosina, \u00e8 una piccola chiesa sussidiaria a Botteghe, frazione di Odolo, in provincia di Brescia. Con la sua parrocchia di \"San Zenone\" rientra nella zona pastorale della Bassa Val Sabbia della diocesi di Brescia e risale al XIII secolo.\nStoria.\nLa prima cappella con dedicazione a \"San Bartolomeo\" nella localit\u00e0 di Botteghe si trovava annessa ad un ospizio, situato accanto al torrente Vrenda. Il luogo di culto di maggiori dimensioni venne edificato nel 1449 da Comino Leali e oltre ottant'anni dopo, nel 1531, fu ricostruito per volont\u00e0 comunale e per l'iniziativa di vari cittadini.\nNegli atti della visita pastorale del 1580 di san Carlo Borromeo, cardinale e arcivescovo di Milano viene descritta come \"chiesa di San Bartolomeo de Fosina\".\nNuovamente, nel XVIII secolo, la chiesa fu completamente ristrutturata e un secolo pi\u00f9 tardi fu restaurata. Nel primo decennio del XXI secolo venne realizzato l'adeguamento liturgico con la sistemazione al centro del presbiterio della mensa rivolta al popolo, davanti all'altare maggiore storico. L'ultimo ciclo di restauri conservativi si \u00e8 concluso nel 2013.\nDescrizione.\nEsterni.\nLa chiesa si trova nel centro dell'abitato di Botteghe. La facciata a capanna \u00e8 semplice con due spioventi. Il portale architravato \u00e8 arricchito di una finestra a lunetta cieca con affresco e sopra, in asse, una finestra rettangolare. Davanti ha un piccolo sagrato che si trova ad un livello inferiore rispetto al vicino piano stradale. La torre campanaria e la sagrestia si trovano a fianco. \nInterni.\nLa navata interna \u00e8 unica. Il presbiterio \u00e8 leggermente rialzato e con volta a vela."}
{"id": "9263027", "revid": "762947", "url": "https://it.wikipedia.org/wiki?curid=9263027", "title": "Lano e Woodley", "text": "Lano e Woodley (Colin Lane e Frank Woodley) sono un duo comico australiano. In precedenza i due avevano fatto parte del trio comico \"The Found Objects\" insieme a Scott Casley. Casley se ne and\u00f2 e cos\u00ec Lano e Woodley debuttarono in un atto doppio nel marzo 1993 al Prince Patrick Hotel di Melbourne. Il loro atto comprende sketch comici e teatro slapstick. Il loro programma televisivo \"Le avventure di Lano e Woodley\" \u00e8 andato in onda sulla ABC nel 1997 e nel 1999. Nel 1994 hanno vinto l'Edinburgh Fringe Perrier Comedy Award. Hanno scritto un libro, \"Housemeeting\", pubblicato nel 1996.\nLano e Woodley si sono riuniti per un tour nazionale con un nuovo spettacolo chiamato \"Fly\", iniziato a Canberra nel marzo 2018.\nSpettacoli teatrali.\nLe loro produzioni teatrali comprendono \"Curtains\", \"Fence\", \"Glitzy\", \"Slick\", \"Bruiser\", \"The Island\" e \"Goodbye\", tutti spettacoli originali che hanno scritto e interpretato loro stessi. Lo show \"Fence\" \u00e8 stato scritto e diretto da Neill Gladwin, che ha anche curato la regia di \"Curtains\".\nBruiser.\nLo show segue le avventure di Frank e Colin dopo un brutto confronto nella palestra locale, dove Frank viene accidentalmente sfidato a combattere da \"Bruiser\", l'uomo forte locale . Sia Lano che Woodley si alternano tra l'interpretare se stessi e i personaggi Bruiser e Juliet (l'interesse amoroso) per tutto lo spettacolo attraverso l'uso di costumi (a volte costretti a interpretarsi anche l'un l'altro).\nThe Island.\nNel 2004 - 2005 il duo comico ha fatto un tour attraverso l'Australia chiamato \"The Island\". Lo spettacolo consisteva in sketch comici, canzoni e interazioni con il pubblico, il tutto basato sul loro essere bloccati su un'isola deserta. Una caratteristica distintiva di questo spettacolo \u00e8 stata l'unica scenografia principale utilizzata: una piattaforma girevole motorizzata, che fu utilizzata come scalinata, aeroplano, palma e tribuna. Questo spettacolo \u00e8 stato pubblicato su DVD ed \u00e8 periodicamente proiettato su \"The Comedy Channel\" (Foxtel).\nGoodbye.\nNel febbraio 2006 hanno annunciato il loro tour finale, intitolato \"Goodbye\", dopo 20 anni di esibizioni insieme. Lo spettacolo \u00e8 stato presentato in anteprima all'Adelaide Fringe Festival 2006 nel marzo 2006 ed \u00e8 stato eseguito in 37 citt\u00e0 e paesi dell'Australia, registrando il tutto esaurito al Melbourne International Comedy Festival nel maggio 2006, dove hanno filmato lo spettacolo per il DVD. Questa performance registrata, dal 6 maggio, ha segnato la prima volta che abbiano mai lottato a terra con un membro del pubblico. Ha anche visto un bel po' di tentativi da parte dei due, perch\u00e9 erano innervositi dall'illuminazione irregolare richiesta per far vedere il pubblico sul DVD (le luci del teatro sul pubblico sono solitamente soffuse). Lo spettacolo comprendeva materiale di spettacoli precedenti, oltre a nuovo materiale. L'ultimo spettacolo del loro tour \"Goodbye\" \u00e8 stato eseguito l'11 novembre 2006 al Regent Theatre di Melbourne. L'uscita in DVD ha ricevuto una nomination all'ARIA per la migliore pubblicazione comica.\nIl vero motivo del loro addio, secondo Colin Lane (dichiarato sia sul palco che nell'intervista a \"Enough Rope\" di Andrew Denton), \u00e8 riassunto in questo modo: \"Immagina di trascorrere 20 anni guidando in macchina con il tuo migliore amico\". Entrambi hanno dichiarato che stavano sciogliendo Lano e Woodley in modo che non finissero per odiarsi a vicenda cinque anni dopo. Entrambi hanno anche espresso l'interesse di esplorare altre carriere.\n\"Riunificazione\" e \"Fly\".\nIl 13 novembre 2017 Lano e Woodley hanno annunciato che si riuniranno e andranno in tourn\u00e9e a livello nazionale con un nuovo spettacolo intitolato \"Fly\", che inizier\u00e0 a Canberra nel marzo 2018.\nTelevisione.\nLano e Woodley hanno creato il loro programma televisivo chiamato \"Le avventure di Lano e Woodley\", che ha debuttato sulla TV australiana ABC nel 1997 con l'episodio \"The Girlfriend\". Nel 2004 \u00e8 stato pubblicato un DVD di 2 dischi, intitolato \"The Complete Adventures of Lano and Woodley\".\nNel 2018 Lano e Woodley sono apparsi come ospiti nella veste di conduttori di giochi a quiz nello spettacolo \"Have You Been Paying Attention?\" (\"Hai prestato attenzione?\").\nSing Songs.\nL'ottobre 2005 ha visto l'uscita di \"Lano &amp; Woodley Sing Songs\", una registrazione in CD della loro esibizione dal vivo all'Hi-Fi Bar di Melbourne come parte del loro tour australiano \"Sing Songs\". Lo spettacolo consisteva in canzoni che erano state scritte ed eseguite nel corso della loro carriera come duo comico. I CD sono stati venduti in ciascuna delle sedi del tour, cos\u00ec come nella maggior parte dei negozi di musica e nei grandi magazzini.\n\"Housemeeting\".\n\"Housemeeting\", un libro di Lano e Woodley, \u00e8 stato pubblicato da Penguin Books nel 1996, con illustrazioni di Woodley e una prefazione di Andrew Denton.\nLa storia segue le loro conversazioni dopo che Colin ha annunciato che, dopo aver vissuto insieme per anni, Frank deve andarsene. Durante tutto il libro, Frank fa diversi tentativi disperati di far cambiare idea a Colin, nessuno dei quali sembra funzionare.\nLa storia \u00e8 scritta nello stile di una sceneggiatura, con diversi capitoli che coprono vari argomenti (ad esempio soprannomi, cucina, graffiti ecc.) di cui Colin e Frank discutono (e litigano) mentre Frank si prepara a trasferirsi. Lo stile in cui \u00e8 scritto \u00e8 molto autoreferenziale e spesso rompe la quarta parete parlando direttamente con il lettore, inserendo deliberatamente errori di ortografia e riempiendo le pagine di puntini di sospensione (o niente del tutto).\nIl libro ha avuto una tiratura estremamente limitata di sole 1.500 copie ed \u00e8 quindi raro e molto ricercato. Diverse biblioteche regionali hanno subito il furto di copie. Le copie sono state vendute su eBay per un massimo di $150.\nNel 2018 il libro \u00e8 stato ristampato con una nuova copertina per celebrare il ritorno del duo. Le copie autografate sono state vendute al loro spettacolo \"Fly\" in tutta l'Australia. 1061123691"}
{"id": "9263028", "revid": "125232057", "url": "https://it.wikipedia.org/wiki?curid=9263028", "title": "Hrvatski Nogometni Klub Rijeka 2017-2018", "text": "Questa voce raccoglie le informazioni riguardanti il Hrvatski Nogometni Klub Rijeka nelle competizioni ufficiali della stagione 2017-2018.\nRosa.\n\"Aggiornata al 22 maggio 2018\""}
{"id": "9263048", "revid": "965985", "url": "https://it.wikipedia.org/wiki?curid=9263048", "title": "Noeasy", "text": "Noeasy \u00e8 il secondo album in studio della boy band sudcoreana Stray Kids, pubblicato nel 2021."}
{"id": "9263053", "revid": "2014155", "url": "https://it.wikipedia.org/wiki?curid=9263053", "title": "Carlo IV di Alen\u00e7on", "text": ""}
{"id": "9263054", "revid": "1904508", "url": "https://it.wikipedia.org/wiki?curid=9263054", "title": "Ospedale San Gerardo di Monza", "text": ""}
{"id": "9263056", "revid": "72396", "url": "https://it.wikipedia.org/wiki?curid=9263056", "title": "Sydney International 2022 - Doppio femminile", "text": "Aleksandra Kruni\u0107 e Kate\u0159ina Siniakov\u00e1 erano le detentrici del titolo, ma hanno deciso di non partecipare a questa edizione del torneo.\nIn finale Anna Danilina e Beatriz Haddad Maia hanno sconfitto Vivian Heisen e Panna Udvardy con il punteggio di 4-6, 7-5, [10-8]."}
{"id": "9263057", "revid": "15756", "url": "https://it.wikipedia.org/wiki?curid=9263057", "title": "Jerry Seinfeld (personaggio)", "text": "Jerry Seinfeld \u00e8 un personaggio della sitcom statunitense \"Seinfeld,\" interpretata da Jerry Seinfeld e doppiato, nella versione italiana, da Sandro Acerbo. Uomo in versione semi-romanzata del comico Jerry Seinfeld da cui prende anche il nome, co-creata ed interpretata dallo stesso Seinfeld. La serie ruota attorno alle disavventure di Jerry del suo migliore amico George Costanza, dl vicino Cosmo Kramer e l'ex fidanzata Elaine Benes. Di solito \u00e8 la voce della ragione tra le buffonate dei suoi amici e il punto focale della relazione di amicizia del gruppo.\nIn contrasto con i personaggi secondari della serie, raramente si imbatte in grossi problemi personali. Jerry \u00e8 l'unico personaggio principale dello show a mantenere la stessa carriera (un cabarettista, come il vero Seinfeld) per tutta la serie. \u00c8 il personaggio pi\u00f9 osservativo, che commenta sarcasticamente le abitudini bizzarre dei suoi amici. Gran parte dell'azione dello spettacolo si svolge nell'appartamento di Jerry situato a New York City al 129 West 81st Street, appartamento 5A. Lui e i suoi amici prendono spesso caff\u00e8 o consumano pasti insieme al Monk's Caf\u00e9.\nJerry \u00e8 apparso in tutti i 180 episodi di \"Seinfeld\" (inclusi diversi episodi in due parti) ed \u00e8 l'unico personaggio dello show ad apparire in ogni episodio.\nPersonalit\u00e0.\nNell'ambientazione dello spettacolo, Jerry \u00e8 un uomo eterosessuale, una figura che \u00e8 \"capace di osservare il caos che lo circonda ma non sempre esserne parte\". Le trame che coinvolgono Jerry spesso riguardano le sue varie relazioni: Jerry trova spesso ragioni stupide per rompere con le donne. Jerry \u00e8 generalmente indifferente a ci\u00f2 che accade nella vita dei suoi amici, vedendo i loro problemi solo come una distrazione divertente, nonch\u00e9 un'opportunit\u00e0 per creare materiale per i suoi sketch. Spesso gioca con i loro schemi folli, persino incoraggiandoli, spesso solo per vederli fallire. Nell'episodio \"Tecnica di rilassamento\", Jerry \u00e8 perplesso dalla sua esperienza di pianto, chiedendo \"Cos'\u00e8 questa scarica salata?\" In \"La Fondazione\" Elaine sottolinea che non ha \"mai provato rimorso\". Spesso affermer\u00e0 con nonchalance: \"\u00c8 un peccato\" quando succede qualcosa di brutto. Uno scherzo ricorrente \u00e8 che Jerry si comporta in modo non cavalleresco nei confronti di Elaine, come non aiutarla a trasportare generi alimentari o oggetti pesanti, ignorarla quando \u00e8 arrabbiata e prendere un upgrade di prima classe su un volo per se stesso, lasciando Elaine in economy. Jerry, George ed Elaine condividono tutti una caratteristica generale di non lasciare andare le osservazioni di altri personaggi e fare di tutto per dimostrare di avere ragione. In un episodio, Jerry affitta una casa in Toscana, solo perch\u00e9 il ragazzo di Elaine gli ha detto che non ce n'erano disponibili.\nNonostante la sua solita indifferenza per i suoi amici e le loro azioni, Jerry apparentemente \u00e8 molto soddisfatto della sua vita e si sente preoccupato per qualsiasi cosa possa minacciare lo stile di vita del gruppo. In \"Troppi invitati\", ad esempio, Jerry ammette di sentirsi depresso per il matrimonio di George, visto che George alla fine lascer\u00e0 il gruppo e Jerry non lo vedr\u00e0 mai pi\u00f9.\n Una volta che Elaine gli dice che anche lei sta \"uscendo\" dal gruppo, Jerry diventa cos\u00ec preoccupato per un futuro prossimo in cui saranno solo lui e Kramer che senza accorgersene viene quasi investito da un'auto mentre attraversa la strada. In \"Bizarro Jerry\", Jerry \u00e8 anche preso dal panico per aver perso la dinamica del gruppo quando Kramer \u00e8 troppo impegnato con il suo lavoro ed Elaine se ne va temporaneamente per unirsi al gruppo Bizarro, affermando che \"L'intero sistema si sta rompendo!\"\n In una scena cancellata dall'episodio \"La lettera\", afferma che i suoi amici \"non sono pi\u00f9 importanti\" delle sue amiche, ma \"sono altrettanto importanti\".\nA differenza di George ed Elaine, Jerry incontra raramente grossi problemi personali. In \"L'esatto contrario\", questa tendenza \u00e8 esplicitamente sottolineata, poich\u00e9 Jerry attraversa una serie di esperienze dopo le quali invariabilmente \"va in pareggio\", anche se i suoi amici stanno attraversando periodi intensi di successo o fallimento. In \"Pane di segale\", durante un periodo particolarmente difficile per Elaine, dice con rabbia a Jerry: \"Sai, uno di questi giorni ti accadr\u00e0 qualcosa di terribile. E' necessario!\" Jerry risponde semplicemente: \"No, star\u00f2 bene\". Molti dei problemi che incontra sono il risultato delle azioni della sua nemesi Newman, un impiegato delle poste.\nTuttavia, Kramer convince Jerry a fare cose che \u00e8 riluttante a fare. In diverse discussioni con Jerry, Kramer \u00e8 incredibilmente testardo, proteggendo i propri interessi. Jerry indossa sempre un abito ogni volta che deve recitare in cabaret. Come George, l'acconciatura di Jerry rimane relativamente invariata per tutta la serie.\nCome nella vita reale, Jerry \u00e8 un fan dei personaggi dei fumetti, in particolare di Superman. Tiene spesso discussioni serie sul personaggio e mette in relazione le situazioni dei suoi amici con concetti e personaggi del mondo di Superman. Una statua di Superman \u00e8 sempre visibile nel suo appartamento.\nJerry ha molto successo finanziariamente ed \u00e8 professionalmente stabile rispetto ai suoi amici. Non sembra mai essere a corto di soldi, rispetto a George ed Elaine, le cui carriere attraversano alti e bassi. Per tutta la serie Jerry subisce numerose perdite finanziarie e materiali, ma queste non sembrano avere un impatto a lungo termine sulla sua situazione. Ad esempio, Jerry compra a suo padre una Cadillac Fleetwood e in \"Questione di denaro\" la riacquista \"indietro\" dopo che i suoi genitori l'hanno venduta, spendendo oltre $ 20.000. In \"L'appartamento\", viene rivelato che Jerry potrebbe facilmente prestare a Elaine $ 5.000 per un appartamento. Nonostante la sua apparente sicurezza finanziaria, i suoi genitori si offrono di pagare tutto quando vanno a trovarlo (anche se non hanno soldi, come si vede in \"Il portafogli (parte 2)\")\n e occasionalmente lo esortano a trovare un nuovo lavoro.\nJerry ha un'ossessiva insistenza sulla pulizia e l'ordine. In \"La buca\", Jerry fa cadere inavvertitamente lo spazzolino della sua ragazza nella tazza del gabinetto e, dopo che lei lo usa, non riesce a convincersi a baciarla. Per vendetta, mette un suo oggetto nel gabinetto senza dirgli cosa fosse; un Jerry sconvolto, pensando che potrebbe essere qualsiasi cosa, finisce per buttare via praticamente ogni oggetto nel suo appartamento in preda al panico. Elaine suggerisce che la sua pulizia rasenta un grave disordine. In \"La scommessa\", lancia una cintura perch\u00e9 ha toccato il bordo di un orinatoio. In \"Il divano nuovo\", dopo che il disturbo gastrointestinale di Poppie lo ha fatto urinare sul divano di Jerry, Jerry, invece di pulire il cuscino, regala il divano.\nBackground.\nJerry e George sono cresciuti a New York. George ricorda in \"La coppia gay\" che i due erano amici sin da un incontro a lezione di ginnastica ai tempi della scuola.\n In \"Indietro tutta!\", Jerry afferma di aver picchiato una volta George in quarta elementare. I flashback in episodi come \"La biblioteca\" ritraggono Jerry e George al liceo. Una pizzeria che hanno frequentato \u00e8 ritratta in \"Frogger\". Jerry e George hanno frequentato la scuola insieme alla Edward R. Murrow Middle School, John F. Kennedy High School e Queens College.\nDopo il college, Jerry ha lavorato brevemente come venditore ombrelli e afferma di aver inventato la rotazione per rendere l'ombrello pi\u00f9 attraente agli acquirenti. Alla fine ha lasciato il lavoro per concentrarsi maggiormente sulla sua carriera comica.\nFamiglia.\nI genitori di Jerry sono Morty e Helen Seinfeld, una coppia in pensione di Ebrei che vive in Florida. A differenza di George, che di solito non sopporta i suoi genitori, Jerry va abbastanza d'accordo con i suoi genitori, ma preferisce comunque che vivano in Florida piuttosto che a New York, in modo che non interferiscano con la sua vita privata (una \"zona cuscinetto\"). Sebbene sia nato e cresciuto come ebreo e si consideri un ebreo, Jerry apparentemente non pratica e generalmente non osserva molte tradizioni. In \"Il padrino\", implica di essere circonciso, chiedendo ripetutamente alle persone se ne hanno \"mai visto uno\" - in riferimento a un pene non circonciso. Menziona anche di avere una sorella nell'episodio \"Il ristorante cinese\", anche se non viene mai nominata, non appare mai sullo schermo e non viene mai pi\u00f9 menzionata dopo questo episodio. Per evitare il suo vecchio amico Joel in \"L'amico insopportabile\", Jerry finge di aver promesso di fare da tutore a suo nipote; non \u00e8 chiaro se il nipote esista davvero o sia semplicemente inventato come parte della scusa.\nJerry ha uno zio eccentrico, Leo, che appare in 15 episodi. Lo zio Leo ha un figlio, il cugino Jeffrey, che lavora per il dipartimento dei parchi, di cui parla costantemente, ma che non compare mai. In \"L'investigazione\", Jerry parla con uno \"zio Mac\", cos\u00ec come un cugino \"Artie Levine\". In \"La verit\u00e0\", Jerry menziona un cugino di nome \"Douglass\" che ha una dipendenza da Pepsi. In \"Il pony fatale\", Helen, Morty, Jerry, Elaine e Leo partecipano a una festa per il 50\u00b0 anniversario di Manya e Isaac, una coppia di anziani la cui relazione con Jerry non \u00e8 mai definita esplicitamente. Manya \u00e8 descritto come un immigrato Polacco. Nello stesso episodio, Jerry fa riferimento ad avere una \"zia Rose\", ed Helen menziona un membro della famiglia di nome \"Claire\" che si sta per sposare. Nell'episodio \"Il regalo\", Jerry menziona una \"zia Silvia\", che paragona a Elaine in termini di conversazione.\nLa nonna materna di Jerry, Nana, \u00e8 una donna anziana con problemi di memoria, a volte incapace di distinguere il passato dal presente, che vive da sola in citt\u00e0. Nana fa apparizioni in \"Buone maniere\", \"Saluto con un bacio\" e \"La caricatura\".\nRelazioni.\nJerry ha un approccio distaccato nei confronti delle relazioni e rompe con le donne per il pi\u00f9 piccolo dei motivi. Secondo l'uscita in DVD della nona stagione della serie, Jerry ha avuto 73 diverse amiche viste o a cui si \u00e8 accennato nel corso della serie.\nElaine.\nJerry e Elaine hanno avuto una relazione a lungo termine prima dell'inizio della serie. Durante le prime due stagioni, questa relazione passata continua ad avere un impatto sulla loro amicizia. Ne \"L'investigazione\", i tentativi di Jerry di flirtare con un'altra donna di fronte a Elaine creano imbarazzo tra di loro. In \"L'affare\", creano una serie di regole in base alle quali possono dormire insieme ma rimanere solo amici. Tuttavia, alla fine dell'episodio, i due decidono di essere di nuovo una coppia. Gli episodi successivi li mostrano a proprio agio nel ruolo di amici, e i creatori di \"Seinfeld\" Larry David e Jerry Seinfeld in seguito hanno ammesso di aver semplicemente dimenticato che \"L'affare\" si \u00e8 concluso con Jerry ed Elaine come una coppia.\nIn \"Vero o finto\", Jerry \u00e8 sconvolto nell'apprendere che Elaine ha simulato tutti i suoi orgasmi mentre erano insieme. Il fatto causa tali problemi tra i due, che Elaine e Jerry fanno sesso insieme nel tentativo di salvare la loro amicizia.\nIn \"Tecnica di rilassamento\", le emozioni di Jerry emergono dopo essere stato rinchiuso dentro di lui. Confessa l'amore per Elaine e le propone. Pi\u00f9 tardi, l'orribile storia della vita di George lo spaventa di nuovo nel suo comportamento un tempo disinvolto e lui riprende la sua proposta, con grande sgomento di Elaine poich\u00e9 era disposta a sposarsi.\nIn \"Pericoli pubblici\", Jerry ed Elaine sono su un aereo che sta attraversando una forte turbolenza. Credendo che stiano per morire, Elaine grida \"Jerry, ho sempre amato...\" ma l'aereo si stabilizza prima che possa finire la frase. Pi\u00f9 tardi, Jerry chiede a Elaine cosa stava per dire, a cui lei risponde \"Ho sempre amato United Airlines\".\nNell'episodio della reunion presente nella settima stagione di \"Curb Your Enthusiasm\", viene rivelato negli anni trascorsi dal finale Jerry ha donato lo sperma a Elaine che la quale ha avuto una figlia, che ha iniziato a chiamare Jerry \" Zio Jerry\", ma alla fine dell'episodio, si dice che ora si riferisce a lui come \"pap\u00e0\", per il chiaro disagio di Jerry ed Elaine.\nAltre relazioni lunghe.\nOltre a Elaine, Jerry ha frequentato solo poche altre donne per pi\u00f9 di un episodio:\nNewman.\nJerry ha un odio di lunga data per Newman, descrivendolo come il suo \"nemico giurato\" in \"L'appartamento\" e mostrando un generale disprezzo per lui ad ogni loro incontro. Newman di solito ricambia, anche se altre volte sembra piuttosto soddisfatto dell'ostilit\u00e0 di Jerry, come se fosse una testimonianza della sua efficacia nell'irritarlo. L'origine della loro faida non viene mai spiegata.\nIl saluto sprezzante di Jerry per lui, \"Hello, Newman\", diventa un segno distintivo della loro relazione. Jerry vuole sbarazzarsi di Newman cos\u00ec tanto che una volta lo ha persino aiutato nel suo percorso postale in modo che potesse ottenere un prezioso trasferimento alle Hawaii (\"L'appartamento\").\nNonostante la loro relazione antagonista, Jerry e Newman hanno finito per lavorare all'unisono in rare occasioni. In \"Il commercialista sniffatore\", Jerry ha lavorato con Kramer e Newman per scoprire se il loro contabile era drogato. Alcuni casi definirebbero persino la loro relazione come di amicizia, o almeno di tolleranza reciproca, costruita attorno al loro amico condiviso, Kramer. In \"Caccia al ladro\" (episodio in due puntate) non si fa scrupoli a lasciare Kramer e Newman da soli nel suo appartamento, confidando che \"si terranno d'occhio\".\nAccoglienza.\nNel 2007, \"Entertainment Weekly\" ha inserito il personaggio di Jerry Seinfeld all'ottavo posto nella lista delle \"50 migliori icone TV\". Per la sua interpretazione, Jerry Seinfeld \u00e8 stato nominato quattro volte per il Golden Globe Award come Miglior attore in una serie televisiva \u2013 Musical o commedia, di cui ne ha vinto uno, oltre ad essere stato nominato cinque volte per il Primetime Emmy Award come Miglior attore protagonista in una serie comica, non vincendone alcuno."}
{"id": "9263059", "revid": "965985", "url": "https://it.wikipedia.org/wiki?curid=9263059", "title": "SKZ2020", "text": "SKZ2020 \u00e8 una compilation della boy band sudcoreana Stray Kids, pubblicata nel 2020."}
{"id": "9263063", "revid": "965985", "url": "https://it.wikipedia.org/wiki?curid=9263063", "title": "SKZ2021", "text": "SKZ2021 \u00e8 la seconda compilation della boy band sudcoreana Stray Kids, pubblicata nel 2021."}
{"id": "9263064", "revid": "290023", "url": "https://it.wikipedia.org/wiki?curid=9263064", "title": "Jacques Chaumelle", "text": "Biografia.\nJacques Chaumelle ha scritto le parole di numerosissime canzoni, per numerosi cantanti francesi e sulle musiche di grandi autori fra i quali: Bernard Kesslair, Johnny Hallyday, Eddy Mitchell, No\u00ebl Deschamps, Jean-Claude Pascal, Richard Anthony,Mireille Mathieu, Dalida, Claude Fran\u00e7ois, Mich\u00e8le Torr, Romuald Figuier, Annie Philippe.\nNel mondo del cinema ha fatto lo sceneggiatore, l'attore e ha composto diverse colonne sonore"}
{"id": "9263065", "revid": "594360", "url": "https://it.wikipedia.org/wiki?curid=9263065", "title": "Christmas EveL", "text": "Christmas EveL \u00e8 un singolo della boy band sudcoreana Stray Kids, pubblicato nel 2021."}
{"id": "9263066", "revid": "547034", "url": "https://it.wikipedia.org/wiki?curid=9263066", "title": "Cosmo Kramer", "text": "Cosmo Kramer, di solito indicato con il suo cognome, \u00e8 un personaggio di fantasia nella sitcom \"Seinfeld\" (1989\u2013 1998), interpretato da Michael Richards e doppiato, nella versione italiana, da Francesco Pannofino.\nIl personaggio \u00e8 vagamente basato sulla vita reale del comico Kenny Kramer, ex vicino di casa si Larry David che viveva dall'altra parte del pianerottolo. Kramer \u00e8 l'amico e vicino di casa del personaggio principale Jerry, che risiede nell'appartamento 5B, ed \u00e8 amico di George e Elaine. Dei quattro personaggi centrali della serie, solo Kramer non ha mezzi di supporto visibili; i pochi lavori che tiene sembrano nient'altro che scherzi, anche se non sembra mai a corto di soldi.\nUn'adorabile canaglia, i suoi marchi di fabbrica includono la sua pettinatura eretta e il guardaroba vintage, la cui combinazione ha portato Elaine a caratterizzarlo come un \"hipster\"; adora la frutta fresca; fuma occasionalmente, in particolare sigari cubani; irrompe continuamente dalla porta dell'appartamento di Jerry senza nemmeno preoccuparsi di bussare prima; propensione suoni fatti con la bocca per indicare scetticismo, disaccordo, irritazione e una variet\u00e0 di altri sentimenti. \u00c8 stato descritto come \"uno straordinario incrocio tra Eraserhead e Herman Munster\".. Kramer \u00e8 apparso in tutti gli episodi tranne due: \"Il ristorante cinese\" e \"La penna\", rispettivamente della seconda e della terza stagione.\nNell'episodio pilota di \"Seinfeld\", Kramer era originariamente chiamato \"Kessler\" per prevenire problemi legali poich\u00e9 era basato sulla vita reale del vicino di casa di Larry David, Kenny Kramer. Kenny in seguito permise a Larry David, che \u00e8 stato l'autore di Seinfeld dalla prima alla settima stagione, di usare \"Kramer\" al posto di Kessler. A partire dal secondo episodio della serie, \"L'indagine\", il nome del personaggio \u00e8 stato cambiato in Kramer.\nBackground e famiglia.\nNe \"Il viaggio\", Kramer ammette che un uomo in un parco si \u00e8 mostrato a lui quando era un ragazzino. In \"La partita di golf\" Kramer rivela a Jerry di essere cresciuto in una famiglia rigida dove doveva essere a letto ogni notte entro le 21:00. In \"La lettera\", Kramer racconta a due mecenati d'arte di essere scappato di casa all'et\u00e0 di diciassette anni e di essersi nascosto a bordo di un piroscafo diretta verso la Svezia.\nKramer non ha mai completato il liceo; tuttavia, \u00e8 chiarito in \"Il barbiere\" che Kramer ha un diploma professionale.\nKramer \u00e8 stato lontano per un lungo periodo da sua madre, Babs Kramer, che lavora come direttrice del bagno in un ristorante di lusso. A differenza di George e Jerry, il personaggio di Kramer non ha una rete ben sviluppata di membri della famiglia mostrata nella sitcom. \u00c8 l'unico personaggio principale dello show il cui padre non fa mai la sua apparizione; tuttavia, in \"Saggezza cinese\", Kramer afferma di essere l'ultimo membro maschio della sua famiglia, il che implica che suo padre era morto. Menziona anche in \"Qui pro quo\" che ha o aveva un cugino sordo, dal quale ha imparato fluentemente la lingua dei segni americana, ma quando Kramer cerca di comunicare utilizzandola, crea frasi completamente senza senso e non pu\u00f2 tradurre correttamente quello che vede usare dagli altri. Apparentemente, inoltre, non ha figli biologici, sebbene abbia adottato il miglio 114 della Arthur Burghardt Expressway in \"La buca\".\nDurante una discussione, Kramer rivela a Jerry che nel 1979 \u00e8 stato colpito alla testa da un condizionatore che cadeva mentre camminava sul marciapiede. Jerry chiede se \u00e8 stato quando Kramer viveva a Greenwich Village, a cui Kramer risponde che non riesce a ricordare.\nNe \"Il nascondiglio\", viene rivelato che Kramer ha trascorso un breve periodo nell'Esercito, sebbene le informazioni su questo periodo siano \"classificate\". Nell'episodio tre della prima stagione dice di aver vissuto a Los Angeles per tre mesi.\nPersonalit\u00e0.\nKramer ha tratti di personalit\u00e0 contrastanti. A volte \u00e8 superficiale, insensibile e indifferente. Sebbene eccentrico, Kramer \u00e8 generalmente premuroso, amichevole e di buon cuore; spesso fa di tutto per aiutare dei perfetti sconosciuti e cerca di convincere i suoi amici ad aiutare anche gli altri e a fare la cosa giusta anche quando non vogliono. \u00c8 fiducioso nel suo modo unico di fare le cose, ma pu\u00f2 essere nevrotico e molto nervoso. La sua stranezza, gli strani movimenti del corpo e i frequenti borbottii senza senso sono diventati il suo marchio di fabbrica.\nKramer era originariamente concepito come un recluso che non lasciava mai il suo appartamento se non per visitare Jerry. Questo \u00e8 stato il motivo originale per cui Kramer si serve da solo dei beni e del cibo di Jerry senza alcun respingimento e anche perch\u00e9 \u00e8 vistosamente assente dall'episodio della seconda stagione \"Il ristorante cinese\", che si svolge interamente all'esterno dell'edificio. Tuttavia, nella terza stagione Kramer inizia a unirsi a Jerry, Elaine e George in varie scene fuori dall'edificio. Con il progredire della serie, Kramer perde completamente ogni accenno di solitudine e diventa uno dei personaggi pi\u00f9 estroversi dello show.\nKramer mette direttamente nei guai i suoi amici anche parlando loro di azioni poco sagge o addirittura illegali come parcheggiare illegalmente in uno spazio per disabili (\"Soddisfatti o rimborsati\"), urinare in un garage (\"Il parcheggio\"), commettendo frode alle poste (\"Il pacco bomba\") o addirittura assumendo un assassino per sbarazzarsi di un cane (\"Voglio dormire\"). Kramer \u00e8 anche noto per mendicante roba dai suoi amici, in particolare Jerry. Kramer entra regolarmente e usa l'appartamento di Jerry senza il suo consenso o la sua conoscenza, e spesso si serve del cibo di Jerry. Kramer utilizza anche strumenti / elettrodomestici di Jerry's, solo occasionalmente con il permesso, e spesso restituendoli in stato di abbandono. La ragione di tutto questo \u00e8 perch\u00e9 a Kramer viene detto \"Quello che \u00e8 mio \u00e8 tuo\" al suo primo incontro con Jerry (\"Indietro tutta!\").\nKramer \u00e8 noto per la sua estrema onest\u00e0 e, di conseguenza, per la mancanza di tatto; in \"La plastica al naso\", dice alla ragazza insicura di George che ha bisogno di un'operazione al naso. In \"Saluto con un bacio\", quando Elaine cerca di trarre vantaggio da questa stranezza della personalit\u00e0 invitando Kramer a incontrare la sua amica, Wendy, la cui pettinatura secondo lei \u00e8 antiquata, Kramer le dice che la adora. Invece di essere inorriditi, molti personaggi finiscono per ringraziare Kramer per il suo candore. Kramer si mette raramente nei guai per questo, ma i suoi amici spesso lo fanno; in \"Uno spettacolo diabolico\", Kramer fa commenti a Sally Weaver (Kathy Griffin), che poi incolpa Jerry di \"averle rovinato la vita\" di conseguenza.\nUna spiegazione della personalit\u00e0 e dei tratti di Kramer, rispetto alla sua misteriosa infanzia e background, \u00e8 accennata in \"La rosticceria\". Dopo una serie di conflitti, Jerry \u00e8 costretto a vivere nell'appartamento di Kramer e viceversa. Jerry, infastidito dalle molte stranezze e idiosincrasie associate alla casa di Kramer, inizia a comportarsi come il suo strambo amico. Al contrario, quando Kramer inizia a vivere nell'appartamento normale e normale di Jerry, diventa brevemente pi\u00f9 simile al suo amico calmo e arguto.\nIn generale, Kramer eccelle nel persuadere Jerry a fare cose contro il suo miglior giudizio. D'altra parte, Kramer ha mostrato una lealt\u00e0 quasi inflessibile nei confronti di Jerry in molti episodi, specialmente quando ha scelto di aiutarlo contro Newman in molti episodi, tra cui \"Il suicidio\" e \"Il nuovo millennio\" (in questo episodio, Kramer chiama Jerry \"il mio amico\" e tiene persino una fotografia di loro a braccetto a un capodanno precedente sul suo comodino ). Allo stesso modo, Jerry ha aiutato Kramer per buona volont\u00e0 e sembra sempre perdonare e alla fine accettare le tendenze sbarazzine di Kramer. A volte, Jerry \u00e8 chiaramente abbastanza intrattenuto dalle buffonate di Kramer, che possono anche essere un fattore nella resistenza dell'amicizia. In \"Tecnica di rilassamento\", Jerry iperemotivo dichiara un amore quasi fraterno per Kramer, a cui Kramer risponde facilmente: \"Anch'io ti amo, amico\".\nLa sua relazione con Newman \u00e8 definita fin dall'inizio ne \"Il suicidio\", dove vanno molto d'accordo. Come i personaggi principali, anche loro entrano in conflitto tra loro, in particolare \"Il furgone\". I loro schemi per arricchirsi rapidamente sono riportati in \"Il vecchio\" e \"Caccia al ladro\".\nUno dei migliori amici di Kramer, Bob Sacamano, viene citato da Kramer in diverse occasioni, ma non compare mai sullo schermo. Jerry menziona persino di aver parlato con lui nell'episodio \"La rosticceria\". Sacamano \u00e8 usato come fonte per diversi aneddoti strani, idee folli o informazioni imprecise. Lomez \u00e8 un altro buon amico di Kramer che viene menzionato, ma non fa mai la sua comparsa.\nLa sua relazione con Susan \u00e8 altalenante. Anche se vanno d'accordo in \"Il ragazzo della piscina\", ci sono molti episodi in cui lui le rende la vita un disastro. Le vomita addosso in \"Il pilot\", brucia inconsapevolmente la cabina di suo padre in \"Il ragazzo bolla\", esce con Mona mentre Susan \u00e8 una fase lesbica in \"L'entit\u00e0\" e dopo averla chiamata \"Lily\" ne \"Il pilota (seconda parte)\", insiste sul fatto che non sia un usciere al matrimonio tra lei e George (era anche preoccupata che \"potrebbe accadere qualcosa... che potrebbe rovinare l'intera cerimonia\").\nL'appartamento di Kramer \u00e8 oggetto di numerosi esperimenti radicali in interior design. Spesso, gli \"esperimenti\" non vengono mai completati mai a causa della scarsa attenzione che riesce a mantenere Kramer, incluso il suo piano per eliminare tutti i mobili e costruire \"terrazzamenti... come l'antico Egitto\" in \"Pony fatale\". Ha ricostruito il set di \"The Merv Griffin Show\" in \"The Merv Griffin Show\". L'interno dell'appartamento di Kramer si vede raramente, ma \u00e8 noto che ha installato pavimenti in legno e carta da parati simile a venature del legno per, come spiega a Jerry, \"dargli la sensazione di una baita\". L'appartamento \u00e8 incentrato su una grande vasca idromassaggio e un divano in derivato da una Chevrolet del 1957. L'appartamento \u00e8 decorato con tante piccole statue di persone, tutte realizzate interamente con pasta: Kramer le regala anche ai suoi amici, ad esempio a Jerry in \"Il mandrillo\" e Bette Midler in \"La sostituta\". Kramer ha anche fatto eseprimenti all'ingresso del suo appartamento, incluso invertire lo spioncino \"per evitare un'imboscata\" in \"Un portafogli troppo gonfio\" e installare una porta a zanzariera (dopo averla salvata dalla casa dei genitori di George) in \"Tecnica di rilassamento.\"\nA Kramer piace fumare sigari cubani. A partire da \"Il portafogli\" fino a \"L'astinenza\" allestisce un club per fumatori nel suo appartamento, che includeva una \"serata della pipa\" regolarmente programmata per coloro che preferivano il tabacco da pipa ai sigari e/o sigarette. La sua faccia si rovina dopo aver fumato cos\u00ec tanto e assume Jackie Chiles per citare in giudizio l'azienda di sigarette, ma invece ottiene la sua immagine di Marlboro Man sul cartellone pubblicitario della Marlboro a Times Square. A un certo punto, arriva al punto di provare ad assumere dei fabbricanti di sigari cubani nel tentativo di creare i propri sigari cubani in \"Il paziente inglese\", ma il piano va storto quando i \"cubani\" risultano essere dominicani.\nIl ritratto di Richards del personaggio di Kramer ricorda da vicino quello di Stanley Spadowski, un bidello diventato conduttore televisivo per bambini che ha interpretato nella commedia \"UHF - I vidioti\" del 1989 con \"Weird Al\" Yankovic.\nLa conversazione di Kramer a volte contiene parole onomatopeiche o suoni senza senso per sottolineare un punto emotivo o descrivere azioni precedenti. Dei quattro personaggi principali, Kramer ha il minor numero di relazioni romantiche sullo schermo. Non sembra avere problemi ad attirare le donne e si dice persino che possieda il \"Kavorka\" (tradotto come \"l'esca dell'animale\"). Le sue relazioni spesso finiscono in modo imbarazzante e, come quelle di Jerry, di solito hanno vita breve. Kramer in alcune occasioni ha preso le persone sotto la sua ala protettrice e protegge aggressivamente i loro interessi. Kramer \u00e8 noto per abbracciare strane filosofie uniche a lui stesso e rifiutare comportamenti sociali accettabili o fatti consolidati.\nAccoglienza.\nKen Tucker ha scritto in una recensione del 1992 in \"Entertainment Weekly\" che Kramer \u00e8 \"la persona pi\u00f9 da cartone animato e meno definita in \"Seinfeld\". Kramer il cui corpo lungo e allampanato sembra sempre sorprendere la sua mente \u2014 corre sempre, inciampa, sbatte contro le cose; non entra nell'appartamento di Jerry tanto quanto ci esplode dentro.\" Nel 1999, \"TV Guide\" lo ha classificato al 36\u00b0 posto nell'elenco dei \"50 migliori personaggi TV di tutti i tempi\".\nEredit\u00e0 culturale.\nLa band Kramer's Place prende il proprio nome dal personaggio Kramer.\nNella serie \"Innamorati pazzi\" della NBC, viene mostrato che Kramer sta subaffittando il suo appartamento da Paul Buchman, uno dei personaggi principali della serie. Paul e Kramer hanno una discussione sul fatto che Paul che ha ceduto a Kramer l'appartamento.\nLa band pop-punk Ledger fa riferimento a Kramer nel titolo della canzone \"Some Days You're Kramer, Some Days You're Costanza\".\nIl gruppo hip hop alternativo Das Racist fa riferimento indirettamente a Kramer riferendosi allo spettacolo \"Seinfeld\" e all'attore Michael Richards che lo interpreta nella canzone \"Rapping 2 U\"."}
{"id": "9263067", "revid": "709565", "url": "https://it.wikipedia.org/wiki?curid=9263067", "title": "My Own World", "text": "My Own World \u00e8 l'album di debutto della cantante olandese Davina Michelle, pubblicato il 21 agosto 2020 su etichetta discografica 8ball Music."}
{"id": "9263069", "revid": "1687355", "url": "https://it.wikipedia.org/wiki?curid=9263069", "title": "Kateryna Baindl", "text": ""}
{"id": "9263073", "revid": "465169", "url": "https://it.wikipedia.org/wiki?curid=9263073", "title": "17 miljoen mensen", "text": "17 miljoen mensen \u00e8 un singolo della cantante olandese Davina Michelle e del rapper olandese Snelle, pubblicato il 23 marzo 2020 su etichetta discografica 8ball Music. Si tratta di una reinterpretazione di \"15 miljonen mensen\", successo del duo Fluitsma &amp; Van Tijn del 1996."}
{"id": "9263074", "revid": "465169", "url": "https://it.wikipedia.org/wiki?curid=9263074", "title": "My Own World (singolo)", "text": "My Own World \u00e8 un singolo della cantante olandese Davina Michelle, pubblicato l'8 luglio 2020 su etichetta discografica 8ball Music come quarto estratto dall'album di debutto omonimo."}
{"id": "9263076", "revid": "125131010", "url": "https://it.wikipedia.org/wiki?curid=9263076", "title": "Vlastimir Mijovi\u0107", "text": "Biografia.\nVlastimir Mijovi\u0107 era laureato presso il Dipartimento di studi giornalistici della Facolt\u00e0 di Scienze Politiche all'Universit\u00e0 di Sarajevo, citt\u00e0 in cui viveva dal 1964. Durante pi\u00f9 di trent'anni di impegno professionale nel giornalismo, ha lavorato per diverse testate.\nHa iniziato la sua carriera nel 1979, quando ha iniziato a lavorare come giornalista del settimanale bosniaco \"Na\u0161i Dani\", diventandone nel 1981 il direttore (all'epoca il pi\u00f9 giovane nella storia della Jugoslavia socialista), incarico mantenuto fino al 1985. Dal 1985 al 1988 ha diretto \"Mladost\", settimanale di Belgrado con un approccio critico verso gli eventi che stavano portando alla crisi e, in seguito, alla dissoluzione jugoslava.\nSuccessivamente \u00e8 passato a Oslobo\u0111enje, svolgendovi diversi incarichi: editorialista politico (1988-1990), corrispondente da Mosca (1990-1995), direttore responsabile dell'edizione per l'estero (1995-96), vicedirettore (1996-97), direttore responsabile (2007-08). Tra la fine degli anni Novanta e gli anni Duemila ha lavorato in numerose testate con incarichi direttivi, tra cui \"Svijet\", \"Poslovni\" \"novosti\" e \"Bosnia Daily\".\nDal 1997 al 2000, \u00e8 stato conduttore del talk show politico \"Argumenti i Otvorena vrata\" ('Argomenti e porte aperte') sull'allora TV BiH (odierna BHT 1), all'epoca uno dei programmi giornalistici di maggior ascolto nella fascia \"prime time\" in Bosnia Erzegovina.\nNella sua carriera, ha scritto centinaia di articoli per diversi quotidiani e magazine nella regione ex-jugoslava tra cui, oltre ai gi\u00e0 citati: Danas, NIN e Duga (Belgrado), Delo e Mladina (Lubiana), Slobodna Dalmacija (Spalato), Globus (Sarajevo), oltre a collaborare con testate radiofoniche locali ed internazionali quali Radio Free Europe e Radio Svoboda (in russo) (Praga), BBC Russian Service (Mosca), Radio Deutsche Welle, Radio Sarajevo, Radio Bosne i Hercegovine.\nPer il suo impegno giornalistico, nel 1998 ha ricevuto il premio \"Novinar godine\" (Giornalista dell'anno) da parte dell'Associazione dei giornalisti della Bosnia ed Erzegovina.\n\u00c8 padre dell'attrice Luna Mijovi\u0107.\n\u00c8 morto il 13 gennaio 2022 a Istanbul, dove si stava sottoponendo alle cure per un cancro ai polmoni. La malattia era stata annunciata pubblicamente dallo stesso giornalista nell'ottobre 2021. Alla sua scomparsa, numerose testate hanno descritto Mijovi\u0107 come \"decano del giornalismo\" bosniaco ed ex-jugoslavo."}
{"id": "9263078", "revid": "46291", "url": "https://it.wikipedia.org/wiki?curid=9263078", "title": "Symplocarpus", "text": "Symplocarpus \u00e8 un genere di piante della famiglia delle Aracee.\nTassonomia.\nIl genere comprende le seguenti specie:"}
{"id": "9263080", "revid": "1684799", "url": "https://it.wikipedia.org/wiki?curid=9263080", "title": "Liar (Davina Michelle)", "text": "Liar \u00e8 un singolo della cantante olandese Davina Michelle, pubblicato il 20 novembre 2020 su etichetta discografica 8ball Music come quinto estratto dall'album di debutto \"My Own World\"."}
{"id": "9263083", "revid": "1654832", "url": "https://it.wikipedia.org/wiki?curid=9263083", "title": "Associazione latinoamericana di integrazione", "text": "LAssociazione latinoamericana di integrazione (\"Asociaci\u00f3n Latinoamericana de Integraci\u00f3n\"), sigla ALADI, \u00e8 una organizzazione internazionale regionale costituita nel 1980 con il Trattato di Montevideo, in sostituzione dell'Associazione latinoamericana di libero commercio.\nObiettivi.\nL'Associazione latinoamericana di integrazione \u00e8 stata costituita con lo scopo di:\nMeccanismi dell'integrazione.\nALADI promuove la creazione di un'area di preferenze economiche nella regione, con l'obiettivo finale di realizzare un mercato comune latinoamericano, attraverso tre meccanismi:\nI paesi classificati come aventi un minore sviluppo economico relativo (PMDER) nella regione (Bolivia, Ecuador e Paraguay) godono di un sistema preferenziale. Attraverso le liste di apertura dei mercati che i paesi propongono a favore dei PMDER, programmi speciali di cooperazione (conferenze d'affari, pre-investimento, finanziamento, sostegno tecnologico), e misure compensative a favore dei paesi senza sbocco sul mare, si cerca una piena partecipazione di questi paesi al processo di integrazione. ALADI accoglie nella sua struttura giuridica i pi\u00f9 migliori accordi di integrazione subregionale, plurilaterale e bilaterale che stanno emergendo sempre pi\u00f9 nel continente. Di conseguenza, spetta all'Associazione \u2013 quale quadro istituzionale e normativo o \"ombrello\" dell'integrazione regionale \u2013 sviluppare azioni volte a sostenere e promuovere tali sforzi per farli convergere progressivamente nella creazione di uno spazio economico comune.\nMembri.\nPossono aderire tutti i paesi dell'America latina. I paesi membri sono 13, il Nicaragua sta adempiendo le condizioni stabilite per diventare membro dell'Associazione.\nStruttura istituzionale.\nSecondo il Trattato fondativo, la struttura dell'Associaziione \u00e8 composta da quattro organi:\nConsiglio dei ministri degli affari esteri.\nIl Consiglio dei ministri \u00e8 l'organo supremo di ALADI e adotta le decisioni per la gestione politica del processo di integrazione. \u00c8 composto dai Ministri degli affari esteri dei paesi membri; tuttavia, quando uno di tali Stati membri attribuisce la competenza in materia di integrazione a un diverso Ministro o Segretario di Stato, gli Stati membri possono farsi rappresentare, con pieni poteri, dal rispettivo Ministro o Segretario. Si riunisce su convocazione del Comitato dei rappresentanti e assume le decisioni in presenza di tutti i paesi membri.\nConferenza di valutazione e convergenza.\nLa Conferenza di valutazione e convergenza ha il compito, tra l'altro, di esaminare il funzionamento del processo di integrazione in tutti i suoi aspetti, di favorire la convergenza degli accordi di portata parziale, di ricercarne una progressiva multilateralizzazione e di promuovere azioni di maggiore portata in termini di integrazione economica. \u00c8 composto dai plenipotenziari dei paesi membri.\nComitato dei Rappresentanti.\n\u00c8 l'organo politico permanente e il foro negoziale dell'Associazione, dove vengono analizzate e concordate tutte le iniziative volte a raggiungere gli obiettivi fissati dal Trattato. \u00c8 composto da un Rappresentante permanente di ciascun Paese membro con diritto ad un voto e da un Rappresentante supplente. Si riunisce regolarmente ogni 15 giorni e le sue Risoluzioni sono adottate con il voto favorevole dei due terzi dei paesi membri.\nSegreteria generale.\n\u00c8 l'organo tecnico di ALADI. Ha attribuzioni di proposta, valutazione, studio e gestione orientate al miglior raggiungimento degli obiettivi dell'Associazione. \u00c8 composto da personale tecnico e amministrativo ed \u00e8 diretto dal Segretario generale ed \u00e8 coadiuvato da due Sottosegretari, eletti per un triennio, rinnovabile per lo stesso mandato."}
{"id": "9263084", "revid": "1784938", "url": "https://it.wikipedia.org/wiki?curid=9263084", "title": "Vitam impendere vero", "text": ""}
{"id": "9263087", "revid": "1687355", "url": "https://it.wikipedia.org/wiki?curid=9263087", "title": "Australian Open 2022 - Qualificazioni singolare femminile", "text": "Le qualificazioni del singolare femminile dell'Australian Open 2022 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale. Come per il torneo maggiore, anche nel torneo di qualificazione il tie-break del set decisivo si gioca ai dieci punti anzich\u00e9 ai sette."}
{"id": "9263152", "revid": "6923", "url": "https://it.wikipedia.org/wiki?curid=9263152", "title": "Monumenti storici dell'antica Nara", "text": "I monumenti storici dell'antica Nara, patrimonio dell'umanit\u00e0 dell'UNESCO, comprendono otto luoghi dell'antica capitale Nara, nella prefettura di Nara, in Giappone. Cinque sono templi buddisti, uno \u00e8 un santuario shintoista, uno \u00e8 un palazzo e una \u00e8 una foresta primordiale. I siti comprendono 26 edifici designati dal governo giapponese come Tesori Nazionali e 53 come Importanti Propriet\u00e0 Culturali. Tutti i complessi sono stati riconosciuti come Siti storici. Il sito del palazzo di Nara \u00e8 stato designato come sito storico speciale e la foresta primordiale di Kasugayama come monumento naturale speciale. T\u014ddai-ji, K\u014dfuku-ji e la foresta vergine di Kasugayama si sovrappongono al Parco di Nara, un parco designato come uno dei \"Luoghi di bellezza paesaggistica\" dal Ministero dell'Istruzione, della Cultura, dello Sport, della Scienza e della Tecnologia (MEXT). L'UNESCO ha elencato il sito come Patrimonio dell'Umanit\u00e0 nel 1998.\nElenco dei siti.\nLa tabella elenca le informazioni su ciascuno degli otto siti elencati:"}
{"id": "9263154", "revid": "690118", "url": "https://it.wikipedia.org/wiki?curid=9263154", "title": "7,58 cm leichter Minenwerfer", "text": "Il 7,58 cm leichter Minenwerfer (letteralmente \"Lanciamine leggero da 7,58\u00a0cm\") era un mortaio pesante impiegato nella prima guerra mondiale dall'Esercito imperiale tedesco.\nStoria.\nSulla base delle esperienze della guerra russo-giapponese, in cui l'artiglieria giapponese non fu in grado di battere con successo le posizioni difensive russe durante l'assedio di Port Arthur, l'Impero tedesco svilupp\u00f2 le prime artiglierie a tiro curvo per il combattimento ravvicinato contro i trinceramenti. Il Minenwerfer (\"lanciamine\") era originariamente destinato ai genieri e fu assegnato alla fanteria solo nella versione modifica \"neuer Art\" o \"n.A.\" (\"nuovo tipo\") nell'inverno del 1916; ogni brigata di fanteria ricevette due mortai. Con il progredire della guerra, furono costituite compagnie di mortai, a loro volta subordinate ai genieri divisionale.\nTecnica.\nLa bocca da fuoco, come gli altri Minenwerfer della Rheinmetall, era dotata di canna rigata ad avancarica, con tre freni di sparo a cilindri idraulici e recuperatori a molla. Essa poggiava su una piattaforma rettangolare con elevazione + 45\u00b0 da + 78\u00b0 e brandeggio limitato a 70\u00b0. Sulla piastra potevano essere installate due ruote, che consentivano ai serventi di trainare il pezzo tramite corde e due timoni su brevi distanze.\nLa versione \"n.A.\" dal 1916 introduceva una canna allungata a 410 mm e una base girevole sulla quale la bocca da fuoco brandeggiava a 360\u00b0 sulla piastra d'appoggio. Inoltre una coda d'affusto da 90 kg, con vomere terminale, consentiva tramite una leva di spostare gli orecchioni su un paio di orecchioniere pi\u00f9 alte, aumentando il settore di tiro fino a 0\u00b0/+27\u00b0. Questa modifica consentiva di utilizzare il pezzo anche nel tiro diretto e controcarro.\nLa gittata massima del mortaio originale era di 1.050 metri, mentre la versione \"n.A.\" raggiungeva 1.300 metri."}
{"id": "9263173", "revid": "1745361", "url": "https://it.wikipedia.org/wiki?curid=9263173", "title": "Antichi Preamboli", "text": "Gli Antichi Preamboli (\"Proemial Gods\") sono un gruppo di personaggi dell'Universo fumettistico Marvel Comics. Si tratta di entit\u00e0 cosmiche, apparse all'inizio dell'universo, con il compito di presiedere l'ordine dello stesso.\nSono apparsi per la prima volta nel \"crossover\" \"Annihilation\", e pi\u00f9 precisamente in \"Annihilation: Silver Surfer\" #3, dell'agosto 2006.\nSono noti cinque Antichi Preamboli, anche se nella narrazione viene implicato che potrebbero essere di pi\u00f9:"}
{"id": "9263198", "revid": "71155", "url": "https://it.wikipedia.org/wiki?curid=9263198", "title": "Tiger Rose (Robert Hunter scrittore)", "text": ""}
{"id": "9263199", "revid": "1647404", "url": "https://it.wikipedia.org/wiki?curid=9263199", "title": "Caprisongs", "text": "Caprisongs \u00e8 il primo mixtape della cantante britannica FKA twigs, pubblicato nel 2022. Questo album include collaborazioni con The Weeknd, Shygirl, Dystopia, Rema, Daniel Caesar, Jorja Smith e Unknown T."}
{"id": "9263204", "revid": "1124164", "url": "https://it.wikipedia.org/wiki?curid=9263204", "title": "Crocifisso (Sondalo)", "text": "Il Crocifisso conosciuto come rom\u00ect o 'al rom\u00ect de Santa Nesgia o come Cristo tunicato \u00e8 un'opera lignea conservata presso la chiesa di San Francesco di Sondalo ma proveniente dall'antica chiesa di Sant'Agnese risalente all'alto medioevo, ed \u00e8 un unicum dell'arte valtellinese.\nStoria.\nLa prima indicazione che cita il grande manufatto risale al 1938, inserita nell'inventario relazionato dalla storica Maria Gnoli Lenzi, che riporta: \"appeso alla parete di un ambiente prossimo alla chiesa\". Nelle relazioni e degli studi eseguiti in anni precedenti, il crocifisso non era mai stato citato, facendo di questo documento un'importante scoperta di un'arte che sul territorio della Valtellina non ospita altre testimonianze in sculture lignee a medesimo soggetto dell'alto medioevo, ma le pi\u00f9 antiche si presentano in stile tardogotico. \nLa relazione della Gnol Lenzi indica la presenza con una breve descrizione, per\u00f2 puntuale e importante, di un \"crocifisso in legno dipinto. Rozza scultura locale del secolo XIII, coperto da lunga tunica a pieghe rigide e piatte\u201d; \u201cmani e piedi di una sproporzionata lunghezza\u201d; \u201cil volto allungato con grandi occhi sporgenti, alquanto avvicinati, e leggermente inclinato sul petto\u201d\". \nLo studio approfondito dell'opera ha annullato le negative indicazioni, trattandosi di un'opera di una certa rilevanza artistica e storica.\nNel 1961 lo storico Nando Cecini, nei suoi studi indic\u00f2 il crocifisso come una pregevole scultura sempre della chiesa di Sant'Agnese. Nel 1976 fu oggetto di restauro da parte di Eugenio Gritti e fu esposto a Sondrio alla mostra del restauro di opere artistiche valtellinesi, che ha permesso uno studio approfondito, assegnando l'opera a uno scultore tedesco del XII secolo: \u201cascrivibile al filone della scultura lignea dell'Italia settentrionale, da un punto di vista stilistico il Crocifisso di Sondalo si lega strettamente al Cristo di Santa Maria del Tiglio a Gravedona\u201d questo a testimonianza che anche la chiesa di Sant'Agnese ha sicuramente una storia molto antica. Nella guida di Mario Gianasso sulle opere della Valtellina del 1979 scrisse: \u201copera romanica attribuita a scuola tedesca della prima met\u00e0 del secolo XII. \u00c8 una singolare scultura che rappresenta il Cristo crocifisso rivestito da una lunga tunica o colobium\u201d.\nDopo alcuni anni che non ebbero particolare attenzione al manufatto, nel 1994, in occasione del restauro del Volto Santo di Sansepolcro, venne pubblicato una monografia di Marina Arnaldi sui crocifissi \"vestiti\" tra i quali anche questo, dove viene descritto come: \u201csevero Crocifisso chiuso strettamente nel pallio, nel tipo della manicata con pallio\u201d, ma il Cristo del crocifisso non indossa il pallio che era un copri abito rettangolare che era indossato dai romani.\nDon Giovanni Sala Peup parroco di Sondalo, nel 1998 pubblic\u00f2 un testo sulle chiese del territorio dove present\u00f2 uno studio anche dell'opera. Il crocifisso conservato a Sondalo nella moderna chiesa di San Francesco \u00e8 quindi da ritenersi un'opera di particolare pregio e interesse del XII secolo.\nDescrizione.\nIl crocifisso si presenta massiccio, particolarmente importante, la parte della croce \u00e8 in legno di larice, mentre in ontano \u00e8 il corpo di Cristo. Le sue dimensioni di 138 cm in altezza e 127 nella larghezza del braccio orizzontale indicano che il manufatto si presenta nelle forme un poco tozze con la parte superiore oltre le braccia minima presentando quindi la testa del martire al medesimo livello dell'altezza. L'opera si presenta massiccia anche nello studio del retro che indica come il lavoro presenti due tavole di larice che si uniscono a incastro mantenendo in questo modo il medesimo spessore che non varia in tutta la croce.\nIl volto.\nL'intensa espressione del volto del soggetto martire, indica che solo uno scultore di grande capacit\u00e0 artistica, poteva realizzare nell'alto medioevo, un'opera di alta intensit\u00e0 comunicativa.\nLa parte frontale originariamente era decorata a motivi geometrici, brevi tracce di gocce di sangue sono presenti sul braccio destro, mentre alcune linee indicano la presenza del profilo di una sottile croce di colore pi\u00f9 chiaro, che dava all'occhio la sensazione che ci fosse una croce di minor misura posta su quella maggiore che si presentava di un colo pi\u00f9 scuro, la scultura si presentava completamente dipinta. I tratti del volto sono taglienti, il naso sottile in linea con la parte frontale. Le orecchie sporgenti e la bocca che pare esprimere una smorfia di dolore. Il Cristo \u00e8 stato raffigurato con i baffi obliqui e la barba con le punte arrotondate. La capigliatura divisa centralmente in due parti composte da fitte strisce che scompaiono dietro la nuca. Due parti arricciate scendono dal capo fino al contorno del mento riprendendo le acconciature degli ebrei tradizionalisti.\nIl corpo.\nAnche la parte scolpita raffigurante il corpo presenta caratteristiche di grande capacit\u00e0 d'intagliatore non comuni. Il corpo si presenta in estrema compostezza con le mani e i piedi completamente in asse con gli arti dritti e paralleli quelli inferiori e rigidi quelli delle braccia. I piedi sono stati esecuti con estrema accuratezza, posti s\u201c\u201du un piccolo suppedaneo, separati ma paralleli. Si \u00e8 conservata solo la mano sinistra, di grandi dimensioni, con le quattro dita perfettamente tese e il pollice che leggermente rientra. Il manufatto non presenta alcuna traccia dei chiodi del supplizio, ma un soggetto di estrema regalit\u00e0, solo il capo \u00e8 leggermente girato verso la spalla destra.\nParticolarit\u00e0 dell'opera \u00e8 l'abbigliamento del martire composto da un abito che copre completamente il suo corpo. L'abito presenta una fascia in vita che \u00e8 stretta con un nodo doppio lasciando cadere in perfetta simmetria le due fasce di chiusura. L'abito per molto tempo si riteneva riproponesse la lunga veste che indossavano i primi monaci cristiani che era smanicata o con le maniche corte denominate \"colobio\". Ma il Cristo indossa un abito a maniche lunghe. Considerato quindi un abbigliamento differente anche dalla classica tunica, questo tipo di abito lo si vede presenta anche nel dipinto del crocifisso proveniente da Uznak del cantone San Gallo e conservato nel Museo nazionale di Zurigo, per questo la scultura si ritiene che sia di scuola tedesca.\nLa parte termina con la presenza di una piccola figura scolpita e posta ai piedi di Cristo. Dall'atteggiamento semisdraiato con la testa sorretta dalla mano destra e con l'espressione dolente \u00e8 stata identificata in santa Maria Maddalena rendendo quest'opera davvero unica nella sua espressione."}
{"id": "9263209", "revid": "767487", "url": "https://it.wikipedia.org/wiki?curid=9263209", "title": "The 2nd - Uno contro tutti", "text": "The 2nd - Uno contro tutti (\"The 2nd\") \u00e8 un film del 2020 diretto da Brian Skiba.\nTrama.\nL'agente delle Forze Speciali Vic Davis, padre separato da poco, va al campus del suo college quando si trova nel mezzo di un'operazione terroristica al alto rischio. L'amica di suo figlio Erin Walton, figlia del giudice della Corte Suprema Brian Walton, \u00e8 l'obiettivo e questa fazione armata non si fermer\u00e0 davanti a niente per rapirla e usarla come leva per un caso legale in sospeso."}
{"id": "9263214", "revid": "125078898", "url": "https://it.wikipedia.org/wiki?curid=9263214", "title": "Laquette", "text": "La Laquette \u00e8 un fiume francese che scorre nel dipartimento del Passo di Calais (Alta Francia).\n\u00c8 un affluente del Lys.\nGeografia.\nEssa nasce a Groeuppe (Bomy) nel Pas-de-Calais, passa a Beaumetz-l\u00e8s-Aire, Erny-Saint-Julien, Enquin-lez-Guinegatte, Estr\u00e9e-Blanche, Liettres, Quernes, Witternesse e confluisce nel Lys all\ua78caltezza di Aire-sur-la-Lys dopo un percorso di 23,4\u00a0chilometri.\nAffluenti.\nLa Laquette ha due affluenti principali: il torrente del Surgeon (9,4\u00a0km) e il torrente del Mardyck.\nIdrologia.\nLa portata della Laquette \u00e9 stata osservata durante un periodo di 28 anni (1981-2009), a Witternesse.\nIl bacino idrografico del corso d'acqua \u00e8 di 86\u00a0km2.\nLa sua portata media interannuale (modulo) \u00e8 di 0,551\u00a0m3/s.\nLa Laquette presenta delle fluttuazioni di portata abbastanza deboli. Il periodo di piena si sviluppa dalla fine dell\ua78cautunno fino alla fine della primavera e provoca una portata media da 0,594 a 0,891\u00a0m3/s, da dicembre a maggio incluso (con un picco in gennaio); la portata del periodo di magra pu\u00f2 giungere fino a 0,225\u00a0m3/s nel mese di settembre."}
{"id": "9263223", "revid": "62004", "url": "https://it.wikipedia.org/wiki?curid=9263223", "title": "EF Education-Nippo", "text": ""}
{"id": "9263234", "revid": "125926766", "url": "https://it.wikipedia.org/wiki?curid=9263234", "title": "All I Want for Christmas Is You (film)", "text": "All I Want For Christmas Is You (noto anche come All I Want For Christmas Is You di Mariah Carey) \u00e8 un film natalizio animato del 2017, diretto da Guy Vasilovich.\nIl film \u00e8 basato sulla canzone di Mariah Carey e sul libro della stessa Carey e Colleen Madden ed interpretato da alcune voci note, come quelle della stessa Mariah Carey, Breanna Yde e Henry Winkler.\nTrama.\nBasato sulla sua iconica canzone di Natale, questo film presenta la musica e la narrazione di Mariah Carey in una storia d'amore sul desiderio di Natale della piccola Mariah di un cucciolo di cane per natale, chiedendo ai suoi genitori di comprarglielo.\nPer far s\u00ec che le venga comprato, i suoi genitori per\u00f2 testano la sua responsabilit\u00e0 facendole occuparsi del cane dello zio Jack. Il cane porter\u00e0 non pochi problemi alla piccola Mariah, che dovr\u00e0 provare a cercare di tenere a bada un cane per niente tranquillo ed educato.\nColonna sonora.\n\"All I Want For Christmas Is You (Original Motion Picture Soundtrack)\" di Mariah Carey \u00e8 stata pubblicata come colonna sonora in contemporanea all'uscita del film. Presenta cover e classici natalizi di Carey e due membri del cast vocale, oltre a una nuovissima canzone di Carey chiamata \"Lil Snowman\". In Giappone \u00e8 stato rilasciato il 22 novembre 2017.\nLista dei brani.\nCrediti adattati da Spotify.\nDistribuzione.\nIl film \u00e8 stato distribuito a partire 14 novembre 2017 negli Stati Uniti.\nAccoglienza.\nIl film ha ottenuto il 52% di recensioni positive su pi\u00f9 di 50 recensioni su Rotten Tomatoes."}
{"id": "9263237", "revid": "57342", "url": "https://it.wikipedia.org/wiki?curid=9263237", "title": "Ciak d'oro 2012", "text": "La 27\u00aa edizione dei Ciak d'oro si \u00e8 tenuta il 5 giugno 2012 a Roma.\nVincitori e candidati.\nI vincitori sono indicati in grassetto, a seguire gli altri candidati."}
{"id": "9263240", "revid": "599013", "url": "https://it.wikipedia.org/wiki?curid=9263240", "title": "Lawrence Chaziya", "text": "Carriera.\nClub.\nHa giocato nella prima divisione malawiana.\nNazionale.\nDebutta con la nazionale malawiana il 31 dicembre 2021 in occasione dell'amichevole vinta 2-1 contro le .\nNel dicembre 2021 viene incluso nella lista finale dei convocati della Coppa delle nazioni africane 2021.\nStatistiche.\n\"Statistiche aggiornate al 4 gennaio 2022\"."}
{"id": "9263242", "revid": "1745361", "url": "https://it.wikipedia.org/wiki?curid=9263242", "title": "Tenebroso (Marvel Comics)", "text": ""}
{"id": "9263243", "revid": "72396", "url": "https://it.wikipedia.org/wiki?curid=9263243", "title": "SITAEL", "text": ""}
{"id": "9263244", "revid": "1745361", "url": "https://it.wikipedia.org/wiki?curid=9263244", "title": "Aegis (signora di tutti i dolori)", "text": ""}
{"id": "9263253", "revid": "2056951", "url": "https://it.wikipedia.org/wiki?curid=9263253", "title": "Albero sintattico astratto", "text": "In informatica, un albero sintattico astratto (AST) o semplicemente albero sintattico \u00e8 una rappresentazione ad albero della struttura sintattica astratta del testo (spesso codice sorgente) scritto in un linguaggio formale. Ogni nodo dell'albero denota un costrutto che si verifica nel testo.\nLa sintassi \u00e8 \"astratta\" nel senso che non rappresenta ogni dettaglio presente nella sintassi reale, ma solo quelli strutturali o relativi al contenuto. Ad esempio, le parentesi di raggruppamento sono implicite nella struttura ad albero quindi non devono essere rappresentate da nodi separati. Similmente, un costrutto solitamente sintattico come l'istruzione se-condizione-allora pu\u00f2 essere denotato per mezzo di un singolo nodo con tre rami.\nQuesto distingue gli alberi sintattici astratti da quelli concreti, tradizionalmente designati come alberi di analisi che sono tipicamente costruiti da un parser durante la traduzione del codice sorgente e il processo di compilazione. Una volta costruiti, ulteriori informazioni vengono aggiunte all'AST mediante elaborazioni successive come le analisi contestuali.\nGli alberi sintattici astratti vengono utilizzati anche nell'analisi del programma e nei sistemi di trasformazione del programma.\nApplicazione nei compilatori.\nGli alberi sintattici astratti sono strutture dati ampiamente utilizzate dai compilatori per rappresentare la struttura del codice sorgente. Un AST \u00e8 in genere il risultato della fase di analisi sintattica del compilatore. Spesso funge da rappresentazione intermedia del programma attraverso le diverse fasi di compilazione e ha un forte impatto sul risultato finale.\nMotivazioni.\nUn AST ha diverse propriet\u00e0 che aiutano nelle varie fasi del processo di compilazione:\nGli AST sono necessari a causa della natura intrinseca dei linguaggi di programmazione e della relativa documentazione. Le lingue sono spesso ambigue per natura. Per evitare questa ambiguit\u00e0, i linguaggi di programmazione sono spesso specificati come grammatica libera dal contesto (CFG). Tuttavia, ci sono spesso aspetti dei linguaggi di programmazione che una CFG non pu\u00f2 esprimere, ma fanno parte del linguaggio e sono documentati nelle sue specifiche. Questi sono dettagli che richiedono un contesto per determinarne la validit\u00e0 e il comportamento. Ad esempio, se un linguaggio consente la dichiarazione di nuovi tipi, una CFG non pu\u00f2 prevedere i nomi di tali tipi n\u00e9 il modo in cui debbano essere utilizzati. Anche se un linguaggio ha un insieme predefinito di tipi, il modo corretto di utilizzarli di norma richiede un contesto. Un altro esempio \u00e8 il duck typing, in cui il tipo di un elemento pu\u00f2 cambiare a seconda del contesto. L'overloading degli operatori \u00e8 un altro caso in cui l'utilizzo corretto e la funzione finale dipendono dal contesto.\nDesign.\nLa progettazione di un AST \u00e8 spesso strettamente collegata alla progettazione di un compilatore e alle sue caratteristiche.\nI requisiti fondamentali includono quanto segue:\nQuesti requisiti possono essere usati per progettare la struttura dati per l'AST.\nAlcune operazioni richiedono sempre due elementi, come i due termini per l'addizione. Tuttavia, alcuni costrutti di linguaggio richiedono un numero arbitrariamente elevato di elementi figlio, come l'elenco di argomenti passati ai programmi dalla shell. Di conseguenza, un AST utilizzato per rappresentare il codice scritto in tale linguaggio deve anche essere sufficientemente flessibile da consentire l'aggiunta rapida di una quantit\u00e0 sconosciuta di figli.\nPer supportare la verifica del compilatore, dovrebbe essere possibile riconvertire l'AST in un codice sorgente sufficientemente simile all'originale nell'aspetto e identico nell'esecuzione dopo la ricompilazione.\nUtilizzo.\nL'AST viene utilizzato intensamente durante l'analisi semantica, dove il compilatore verifica il corretto utilizzo degli elementi del programma e del linguaggio. Il compilatore genera anche la tabella dei simboli in base all'AST durante l'analisi semantica. Un attraversamento completo dell'albero permette di verificare la correttezza del programma.\nDopo aver verificato la correttezza, l'AST funge da base per la generazione del codice la quale spesso avviene per mezzo di una rappresentazione intermedia (IR) talvolta detta linguaggio intermedio."}
{"id": "9263278", "revid": "62004", "url": "https://it.wikipedia.org/wiki?curid=9263278", "title": "B&amp;B Hotels (ciclismo)", "text": ""}
{"id": "9263282", "revid": "1442080", "url": "https://it.wikipedia.org/wiki?curid=9263282", "title": "Marco Zappacosta", "text": "Biografia.\nNato in California da genitori immigrati dall'Italia, l'imprenditore e ingegnere Pierluigi Zappacosta e l'ingegnera Enrica D'Ettorre, si laurea in Scienze Politiche presso la Columbia University, dove studia anche neuroscienze."}
{"id": "9263285", "revid": "49700", "url": "https://it.wikipedia.org/wiki?curid=9263285", "title": "Australian Open 2022 - Singolare maschile", "text": "Il torneo singolare maschile degli Australian Open 2022 si \u00e8 disputato dal 17 al 30 gennaio 2022. \nLo spagnolo Rafael Nadal \u00e8 risultato vincitore sconfiggendo in finale il russo Daniil Medvedev, con il punteggio di 2-6, 65-7, 6-4, 6-4, 7-5, conquistando cos\u00ec per la seconda volta l'Australian Open e il ventunesimo Slam della sua carriera. Con questa vittoria Nadal \u00e8 diventato uno dei quattro tennisti che hanno vinto due volte tutti gli slam, insieme a Emerson, Laver e Djokovic. Avendo vinto il suo secondo titolo a 13 anni di distanza dal primo, ha anche stabilito il record di maggior distanza tra due vittorie agli Australian Open.\nIn semifinale Nadal aveva sconfitto Matteo Berrettini, primo italiano a raggiungere tale traguardo agli Australian Open. \nNovak \u0110okovi\u0107 era il detentore del titolo, ma non ha potuto difenderlo in quanto \u00e8 stato espulso dall'Australia dopo che gli \u00e8 stato annullato il visto d'ingresso per l'ingresso nel Paese perch\u00e9 considerato un pericolo sanitario per le sue posizioni no-vax.\nTeste di serie.\n Novak \u0110okovi\u0107 \"(espulso per revoca del visto)\"\n Daniil Medvedev \"(finale)\"\n Alexander Zverev \"(quarto turno)\"\n Stefanos Tsitsipas \"(semifinale)\"\n Andrej Rubl\u00ebv \"(terzo turno)\"\n Rafael Nadal (campione)\n Matteo Berrettini \"(semifinale)\"\n Casper Ruud \"(ritirato)\"\n F\u00e9lix Auger-Aliassime \"(quarti di finale)\"\n Hubert Hurkacz \"(secondo turno)\"\n Jannik Sinner \"(quarti di finale)\" \n Cameron Norrie \"(primo turno)\"\n Diego Schwartzman \"(secondo turno)\" \n Denis Shapovalov \"(quarti di finale)\" \n Roberto Bautista Agut \"(terzo turno)\"\n Cristian Gar\u00edn \"(terzo turno)\"\n Ga\u00ebl Monfils \"(quarti di finale)\" \n Aslan Karacev \"(terzo turno)\"\n Pablo Carre\u00f1o Busta \"(quarto turno)\"\n Taylor Fritz \"(quarto turno)\"\n Nikoloz Basila\u0161vili \"(primo turno)\"\n John Isner \"(primo turno)\"\n Reilly Opelka \"(terzo turno)\"\n Daniel Evans \"(terzo turno)\"\n Lorenzo Sonego \"(terzo turno)\"\n Grigor Dimitrov \"(secondo turno)\"\n Marin \u010cili\u0107 \"(quarto turno)\"\n Karen Cha\u010danov \"(terzo turno)\"\n Ugo Humbert \"(primo turno)\"\n Lloyd Harris \"(primo turno)\"\n Carlos Alcaraz \"(terzo turno)\"\n Alex De Minaur \"(quarto turno)\""}
{"id": "9263294", "revid": "125866736", "url": "https://it.wikipedia.org/wiki?curid=9263294", "title": "Deddy", "text": "Divenuto noto al grande pubblico in seguito alla sua partecipazione alla ventesima edizione di \"Amici di Maria De Filippi\", l'artista ha ottenuto un disco di platino con l'extended play \"Il cielo contromano\".\nBiografia.\nDeddy, nato a Settimo Torinese il 14 settembre 2002, diplomato presso un istituto tecnico di Torino, decide di seguire il suo amore per la musica, studiando pianoforte e lavorando come barbiere per mantenersi gli studi.\nLa sua prima esperienza musicale c'\u00e8 stata nel 2020 con la pubblicazione dell'album \"Forti e fragili\" su Spotify, poi, nel corso dello stesso anno per l'etichetta discografica Warner, si fa conoscere con la sua partecipazione alla fase iniziale della ventesima edizione del talent show \"Amici di Maria De Filippi\" ottenendo l'accesso alla fase serale del programma, entrando a far parte della squadra capitanata da Rudy Zerbi e Alessandra Celentano e nel maggio 2021 ha raggiunto la finale, trionfando nella categoria cantanti e piazzandosi terzo nella classifica generale a pari merito con AKA 7even.\nDurante la partecipazione ad Amici, Deddy ha pubblicato vari singoli che hanno scalato la classifica italiana. Quello di maggior successo \u00e8 stato \"0 passi\", certificato doppio disco di platino dalla Federazione Industria Musicale Italiana."}
{"id": "9263309", "revid": "324090", "url": "https://it.wikipedia.org/wiki?curid=9263309", "title": "Albi di Tex (2001)", "text": "Trame.\nCongiura contro Custer (nn. 490-492).\nCongiura contro Custer.\nDurante una battuta di caccia ai puma sui monti Navajos, Tex e i suoi \"pards\" vengono informati dell'arrivo alla riserva di Thomas Farrell, un giornalista. Costui sta scrivendo una biografia di Custer e, su suggerimento del generale Davis, si \u00e8 messo in contatto con Tex e Carson poich\u00e9 essi, a suo tempo, presero parte alla famosa spedizione sulle Colline Nere e alla battaglia del Little Bighorn.\nDopo cena, al villaggio, Farrell spiega di aver ormai quasi concluso il libro, e che ha difficolt\u00e0 a ricostruire le vicende dell'ultima campagna di Custer, a causa del fatto che nessuno torn\u00f2 dal Little Bighorn. Ha per\u00f2 saputo da Davis che Tex e Carson si erano aggregati al Settimo in incognito, e anche per questo si \u00e8 rivolto a loro. Tex, allora, comincia a raccontare.\nNel 1874 il governo, per far fronte alla crisi economica, organizz\u00f2 una spedizione sulle Colline Nere, territorio sacro ai Sioux e la cui inviolabilit\u00e0 era stata sancita da un accordo con le trib\u00f9. Tuttavia la spedizione era stata organizzata ugualmente e alla sua testa era stato posto Custer, gi\u00e0 distintosi nelle guerre indiane e soprattutto per il massacro del fiume Washita (1868). Tex e Carson, partiti con largo anticipo, si erano recati da Toro Seduto e Cavallo Pazzo per contrattare il passaggio della colonna militare senza intoppi, cos\u00ec da non fornire a Custer il \"casus belli\". Durante la risalita del Missouri, per\u00f2, erano fortunosamente venuti a sapere di un intrigo volto a uccidere Custer per farne cadere la colpa sugli indiani. Giunti a Bismarck, si erano imbattuti in Lupo-che-corre, un Sioux alcolizzato, ma un tempo valoroso guerriero di Toro Seduto.\nConosciuta la sua storia (era caduto in depressione dopo aver perso moglie e figli nel massacro del Washita), lo convinsero a portarli da Toro Seduto e, giunti al villaggio, riuscirono a convincerlo a non attaccare la spedizione quando passer\u00e0 sui territori della trib\u00f9. Recatisi poi al villaggio di Cavallo Pazzo, avevano assistito ad una spettacolare caccia ai bisonti.\nLe grandi praterie.\nDurante la grandiosa festa per la buona battuta di caccia, Tex e Carson riuscirono a convincere anche lui e dunque, soddisfatti, ripartirono per unirsi finalmente ai militari. Giunti a Fort Lincoln, fecero la conoscenza di Custer e in seguito, nel saloon del forte, incontrarono uno dei congiurati, Mike Regan. Seguendolo, giunsero agli uffici di un certo Baxter, imprenditore minerario; attesolo fuori, l'avevano chiuso in un angolo e stavano per scoprire l'identit\u00e0 del killer che avrebbe ucciso Custer, quando Regan era stato freddato da un colpo di pistola (in realt\u00e0, come avrebbero scoperto solo in seguito, Regan era andato da Baxter per ricattarlo e Baxter l'aveva fatto uccidere).\nLa spedizione part\u00ec, e in capo a tre settimane di marce forzate giunse sul French Creek, dove venne installato un campo e i geologi iniziarono i rilevamenti. Custer, dal canto suo, aveva passato il tempo andando a caccia. Tre settimane dopo, per\u00f2, venne scoperto l'oro: la notizia, subito trasmessa da Custer, si era propagata a macchia d'olio in tutto il Paese.\nNel frattempo, Tex e Carson avevano anche scoperto che il misterioso killer era Arikara Jim, uno degli scout di Custer, che progettava di uccidere il militare con una freccia Sioux. Coltolo sul fatto, nello scontro che ne era seguito avevano ucciso sia lui che il suo contatto, Henry Mason (l'ingegnere che in precedenza aveva anche ucciso Regan). La spedizione, conclusi i rilevamenti, torn\u00f2 quindi alla base e Tex e Carson si congedarono da Custer.\nLe cose precipitarono: la notizia dell'oro delle Colline Nere aveva gi\u00e0 fatto il giro del Paese e il governo, con una mossa burocratica, aveva dichiarato i Sioux \"ostili\", di fatto dando inizio alla guerra. Due anni dopo la spedizione, alla vigilia delle ostilit\u00e0, Davis si era visto costretto a convocare in gran segreto Tex e Carson e, messili al corrente della situazione, a pregarli di precedere le colonne militari e pregare Toro Seduto e Cavallo Pazzo di arrendersi per evitare spargimenti di sangue. Custer, nel frattempo, era caduto in disgrazia a causa della sua testimonianza contro Orville Grant, fratello dell'allora presidente Ulysses, in uno scandalo (storico). Partiti ventre a terra, avevano raggiunto il villaggio di Toro Seduto sulle sorgenti del fiume Rosebud, mentre il capo era per\u00f2 intento a meditare in solitaria.\nLittle Bighorn.\nAl villaggio, avevano saputo da Lupo-che-corre che il capo degli Oglala, Cavallo Pazzo, era partito per attaccare la colonna del generale Crook. Grazie alla sua innata abilit\u00e0 tattica, Cavallo Pazzo era riuscito a sconfiggere Crook, ma al suo rientro al villaggio Tex e Carson avevano capito di non poter convincere n\u00e9 lui n\u00e9 Toro Seduto (che intanto aveva esperito una visione) alla resa.\nIl giorno dopo, Toro Seduto e Cavallo Pazzo avevano levato le tende e si erano riuniti ai loro alleati al Little Bighorn, dando vita al pi\u00f9 grande accampamento indiano mai visto e a un esercito persino pi\u00f9 grande di quello che stava per attaccarli. Intanto, al quartier generale, il generale Terry stava dando gli ultimi ordini agli altri comandanti. Il giorno dopo, Custer e il Settimo partirono alla volta del Little Bighorn.\nMarciando a tappe forzate, Custer si era portato in prossimit\u00e0 dell'accampamento e aveva deciso di anticipare l'attacco di un giorno, cos\u00ec da ottenere la gloria tutta per s\u00e9. Nemmeno l'intervento di Tex e Carson, che anzi erano stati messi agli arresti, era servito a dissuaderlo, ignaro com'era della sconfitta subita da Crook pochi giorni prima e delle reali dimensioni del campo.\nUna serie di errori tattici, tra cui la separazione delle forze e le marce estenuanti a cui aveva sottoposto i suoi uomini, port\u00f2 Custer alla disfatta: gli indiani, numericamente di molto superiori, avevano sconfitto facilmente la colonna del maggiore Reno, che li attaccava da sud, per poi staccarsi e attaccare i reggimenti di Custer. I soldati si erano attestati su una collina, ma il numero di avversari era troppo grande e li aveva facilmente sopraffatti. Tex, nel tentativo di catturare Custer vivo perch\u00e9 la morte non lo trasformasse in un eroe, si era gettato nella mischia, ma non aveva potuto impedire che Lupo-che-corre compisse la sua vendetta.\nConcludendo la sua storia, Tex rivela che Toro Seduto aveva smontato il campo su suo consiglio, e che per rispetto nei confronti di un nemico valoroso aveva dato ordine che il corpo di Custer non fosse mutilato. Infine, lascia Farrell libero di raccontare la verit\u00e0 o meno, avvertendolo per\u00f2 che ha pochissime possibilit\u00e0 di ribaltare la leggenda di Custer."}
{"id": "9263310", "revid": "580197", "url": "https://it.wikipedia.org/wiki?curid=9263310", "title": "Eredivisie 2020-2021 (calcio femminile)", "text": "L'edizione 2020-2021, nota anche come Pure Energie Eredivisie Vrouwen 2020-2021 per ragioni di sponsorizzazione, \u00e8 stata l'undicesima dell'Eredivisie, la massima serie a carattere professionistico del campionato olandese. Il torneo prese il via il 6 settembre 2020 e si concluse il 30 maggio 2021.\nIl campionato \u00e8 stato vinto dal per la quarta volta nella sua storia.\nStagione.\nNovit\u00e0.\nRispetto all'edizione 2019-2020, il numero di squadre partecipanti rimase inalterato con nessuna variazione d'organico. L'Excelsior/Barendrecht cambi\u00f2 denominazione in dopo che la cessazione della collaborazione triennale tra SBV Excelsior e BVV Barendrecht, con la conseguenza che la squadra pass\u00f2 sotto la completa gestione del SBV Excelsior.\nFormato.\nIl formato del torneo venne confermato come doppia fase. Nella prima fase di stagione regolare le otto squadre partecipanti si sono affrontate in un girone all'italiana, affrontandosi in partite di andata e ritorno per un totale di 14 giornate. Al termine della stagione regolare, le prime quattro classificate sono state ammesse al girone per il titolo, mentre le restanti quattro sono state ammesse al girone per i piazzamenti; le squadre accedevano alla seconda fase con met\u00e0 dei punti conquistati nella prima fase, con eventuale arrotondamento per eccesso. Nel girone per il titolo e nel girone per i piazzamenti le squadre si sono affrontate in partite di andata e ritorno, per un totale di 6 giornate. La squadra prima classificata nel girone per il titolo veniva dichiarata campione dei Paesi Bassi e veniva ammessa alla UEFA Women's Champions League per la stagione successiva, assieme alla seconda classificata. Non erano previste retrocessioni.\nPrima fase.\nClassifica finale.\nLegenda:\nRegolamento:\nSeconda fase.\nGirone per il titolo.\nClassifica finale.\nLegenda:\nRegolamento:\nGirone per i piazzamenti.\nClassifica finale.\nNote:\nRegolamento:"}
{"id": "9263314", "revid": "2121138", "url": "https://it.wikipedia.org/wiki?curid=9263314", "title": "Panjalu", "text": ""}
{"id": "9263316", "revid": "1318658", "url": "https://it.wikipedia.org/wiki?curid=9263316", "title": "Mazda 323 GTR", "text": "La Mazda 323 GTR \u00e8 una versione sportiva della Mazda 323 basata sulla sesta serie (sigla BG) prodotta dal 1992 al 1994, evoluzione della precedente Mazda 323 GTX, e costituita in una serie limitata di circa 5.000 esemplari con lo scopo di essere omologata per gareggiare nel Campionato del Mondo Rally.\nDescrizione e contesto.\nNata come ultima evoluzione sportiva della 323 basata pianale BG, la versione GTR si differenzia rispetto alla versione GTX da cui deriva sia a livello estetico (paraurti con presa d'aria pi\u00f9 ampia e sfoghi sul cofano per migliorare il raffreddamento del motore) sia a livello meccanico (turbo e intercooler di maggiori dimensioni, elettronica rivista, sospensioni riviste, ruote da 15\", freni di maggiori dimensioni) con l'obbiettivo di essere maggiormente competitiva nel Gruppo A.\nGli ingenti investimenti fatti sul (vittorioso) progetto 787B per correre a Le Mans nel 1991, insieme ad una serie di problemi finanziari che investirono Mazda (cos\u00ec come altri costruttori giapponesi) ad inizio anni '90, portarono la casa a chiudere la squadra ufficiale (Mazda Rally Team Europe) alla fine del 1992, terminando di fatto la carriera sportiva della 323 GTR nel Gruppo A ancor prima di cominciare.\nNonostante questa situazione sfavorevole, il Mazda Rally Team Italia continu\u00f2 lo sviluppo della vettura da competizione arrivando a vincere il titolo mondiale Rally Gruppo N (PWRC) nel 1993 con l'equipaggio composto da Alessandro Fassina e Luigi Pirollo.\nDelle vetture prodotte, trecento uscirono di fabbrica con un allestimento semplificato (non erano presenti ABS, tetto apribile, vetri e specchietti elettrici, chiusura centralizzata, cablaggio autoradio e altoparlanti) e rapportatura del cambio pi\u00f9 corta per la preparazione dei veicoli da gara (analogamente a quello che fecero in seguito Mitsubishi con le Lancer Evolution RS e Subaru con le Impreza WRX STI type RA). Tale versione era denominata \"GTae\" e fu prodotta solamente per il mercato interno giapponese.\nCaratteristiche tecniche.\nIl motore, dalla cilindrata di 1840 cm\u00b3 e dotato di distribuzione DOHC a 16 valvole (codice BPD), di base era lo stesso utilizzato anche sulla Mazda MX-5, ma in pi\u00f9 gli fu montato un sistema di sovralimentazione mediante un turbocompressore IHI VJ23 su cuscinetti (prima auto di serie ad adottare questa soluzione) raffreddato a liquido con intercooler aria/aria. Sviluppa nella versione europea 185 CV a 6000 giri/min e 235 Nm di coppia a 4500 giri/min, che salivano a 210 CV e 250 Nm nella versione giapponese grazie a una gestione elettronica diversa e meno restrittiva (all'epoca la benzina utilizzata in Giappone aveva 100 ottani mentre in Europa aveva 95 ottani).\nIl sistema di trazione integrale permanente \u00e8 dotato di differenziale centrale viscoso a slittamento limitato, che permette una ripartizione della coppia tra gli assi anteriore-posteriore al 43%-57% in condizioni di massima aderenza e pu\u00f2 arrivare fino a una ripartizione del 60%-40% in caso di perdita di aderenza. Il differenziale posteriore \u00e8 anch'esso di tipo LSD; il cambio \u00e8 a 5 marce.\nLe sospensioni sono a quattro ruote indipendenti con schema McPherson all'anteriore e schema TTL (Twin Trapezoidal Link) al posteriore; i freni sono dotati di dischi da 274 mm autoventilati all'anteriore e 280 mm pieni al posteriore.\nIl gruppo ruota era composto da pneumatici 195/50 R15 82V e cerchi Enkei 15\"x5,5\u00a0J.\nLe scelte tecniche adottate, unite al corpo vettura compatto e leggero (in ordine di marcia pesava 1240\u00a0kg la versione GTR e 1190\u00a0kg la versione GTae), garantivano un'accelerazione da 0-100\u00a0km/h in 7,2 s e velocit\u00e0 massima di 218\u00a0km/h nonch\u00e9 una dinamica di guida in linea con quella delle altre \"homologation special\" dell'epoca nonostante il deficit di potenza e coppia rispetto alla concorrenza."}
{"id": "9263354", "revid": "6923", "url": "https://it.wikipedia.org/wiki?curid=9263354", "title": "Siti Gusuku e beni associati del Regno delle Ry\u016bky\u016b", "text": "Il complesso dei \u00e8 un patrimonio dell'umanit\u00e0 dell'UNESCO composto da nove siti tutti situati nella prefettura di Okinawa, in Giappone. Sono costituiti da due \"utaki\" (o siti sacri, uno una porta e l'altro un boschetto), dal mausoleo di Tamaudun, da un giardino e da cinque \"castelli gusuku\", quattro dei quali sono in rovine e uno \u00e8 stato ricostruito. I siti sono stati iscritti in base al criterio che sono una raffinata rappresentazione della cultura del regno di Ry\u016bky\u016b, la cui miscela unica di influenza giapponese e cinese ne fece un cruciale snodo economico e culturale tra diversi stati vicini.\nStoria.\nLa costruzione dei \"gusuku\" inizi\u00f2 in tutte le isole Ry\u016bky\u016b durante il periodo dei gusuku (1187-1314) con l'ascesa di capi e feudatari chiamati \"Aji\" all'avvicinarsi del XII secolo. Durante questo periodo, le persone che vivevano sulle coste lungo le zone pianeggianti si erano trasferite su un terreno pi\u00f9 elevato per costruire villaggi nell'entroterra. L'agricoltura, come il riso, il grano e il miglio, si svilupp\u00f2 ulteriormente durante questo periodo. Alcuni boschi all'interno di questi villaggi erano designati come terreni sacri, chiamati \"utaki\", destinati a pregare gli spiriti guardiani della coltivazione. Il commercio estero si apr\u00ec quando le isole Ryukyu iniziarono a creare una cultura comune. L'esistenza di ceramiche Sueki e cinesi, scavate nella regione delle isole Amami, \u00e8 considerata una forte prova del suo sviluppo culturale. All'inizio del XIII secolo, un costante aumento degli interessi dei villaggi vide l'emergere di capi che si chiamavano \"Aji\" o \"Anji\" e che occupavano posizioni politiche all'interno degli stessi. Gli \"aji\" sovrintendevano principalmente alle tasse e conducevano riti religiosi insieme alle sacerdotesse Noro. Lo sviluppo del commercio persuase gli \"aji\" ad impossessarsi di buoni porti come Naha, Yomitan, Itoman, Katsuren, Sashiki e Unten.\nIl periodo Sanzan (1314-1429) inizi\u00f2 quando gli \"aji\" regionali affrontarono lotte per difendere i loro domini man mano che i loro poteri aumentavano. L'isola di Okinawa fu divisa tra tre regni in competizione: Hokuzan a nord con capitale al castello di Nakijin, Ch\u016bzan nell'area centrale con capitale al castello di Urasoe e Nanzan a sud con capitale al castello di Nanzan. I tre regni si contendevano il territorio nelle isole di Okinawa e il riconoscimento dalla Dinastia Ming della Cina. Il periodo Sanzan termin\u00f2 nel 1429 quando il re Sh\u014d Hashi conquist\u00f2 i tre regni e fu riconosciuto, dall'imperatore cinese, come \"Re di Ry\u016bky\u016b \". Il neonato regno delle Ry\u016bky\u016b, con capitale al castello di Shuri, conquist\u00f2 poi le isole vicine, iniziando con le isole Amami a nord verso la met\u00e0 del XV secolo e le isole Sakishima nel 1500. Durante questo periodo continuarono le costruzioni di gusuku, le pi\u00f9 notevoli delle quali furono il castello di Nakagusuku e il castello di Yarazamori.\nUn cambiamento significativo di status per il regno avvenne nel 1609 con l'invasione di Ry\u016bky\u016b da parte del dominio giapponese di Satsuma che distrusse sia il castello di Nakijin che quello di Urasoe, oltre a catturare il castello di Shuri. Satsuma vinse la guerra, rese vassallo il regno delle Ry\u016bky\u016b e annesse le isole Amami. La costruzione di gusuku si ferm\u00f2 dopo il XVII secolo. Dopo che il Giappone annesse Ry\u016bky\u016b, nel 1879, alcuni gusuku furono usati dall'esercito imperiale giapponese. Durante la battaglia di Okinawa, nella seconda guerra mondiale, la maggior parte dei gusuku usati dall'esercito giapponese, in particolare il castello di Shuri, furono danneggiati o distrutti. Il castello di Shuri \u00e8 stato ricostruito negli anni 1990 e nel 2000, insieme a un certo numero di gusuku e altri siti correlati, che sono stati aggiunti all'elenco del patrimonio dell'umanit\u00e0 dell'UNESCO.\nConservazione.\nL'elenco del patrimonio dell'umanit\u00e0 dei \"Siti Gusuku e beni associati del Regno delle Ry\u016bky\u016b\" rappresenta pi\u00f9 di 500 anni di storia di Ry\u016bky\u016b, in particolare dal XII al XVII secolo. Il 30 novembre 2000 l'UNESCO l'ha iscritto, insieme ad altri 60 siti mondiali, nella lista del patrimonio dell'umanit\u00e0. \u00c8 stato selezionato sulla base di tre dei 10 criteri stabiliti dall'UNESCO. In particolare, i siti di gusuku sono stati selezionati per il modo in cui (1) mostrano l'importanza dei valori umani in un arco di tempo (criterio ii), coprendo in questo caso pi\u00f9 di 500 anni di storia culturale ed etnica, (2) mostrano un'eccezionale tradizione culturale di una civilt\u00e0 scomparsa (criterio iii) e (3) sono considerati come collegamento tangibile di eventi, tradizioni e credenze con opere letterarie e artistiche (criterio vi)."}
{"id": "9263355", "revid": "1921867", "url": "https://it.wikipedia.org/wiki?curid=9263355", "title": "Studio 666", "text": "Studio 666 \u00e8 un film del 2022 diretto da BJ McDonnell.\nIl lungometraggio, girato interamente in una villa ad Encino, ripercorre le registrazioni del decimo album in studio dei Foo Fighters \"Medicine at Midnight\" in chiave umoristica.\nTrama.\nI membri del gruppo rock Foo Fighters si recano in una villa ad Encino per registrare il loro tanto atteso decimo disco. Una volta entrati nella casa, il frontman Dave Grohl dovr\u00e0 affrontare delle forze soprannaturali intente a compromettere le registrazioni e le vite dei membri del gruppo.\nPromozione.\nIl primo trailer del film \u00e8 stato reso disponibile sul canale YouTube del gruppo l'11 gennaio 2022.\nDistribuzione.\nil film \u00e8 stato distribuito dalla Open Road Films nelle sale cinematografiche statunitensi a partire dal 25 febbraio 2022, dopo un'anteprima tenutasi il 16 febbraio al TCL Chinese Theatre di Los Angeles. La compagnia ha confermato una distribuzione internazionale con data ancora incerta."}
{"id": "9263357", "revid": "76963", "url": "https://it.wikipedia.org/wiki?curid=9263357", "title": "Ardito Cristiani", "text": "Biografia.\nNacque ad Ancona il 15 marzo 1913, e si trasfer\u00ec in giovane et\u00e0 a Roma al seguito della famiglia. Diplomatosi presso l'Istituto tecnico \"Leonardo da Vinci\", promettente appassionato di pallacanestro, milit\u00f2 dapprima nella formazione B della S.S. Lazio e nel 1934 divenne amico di Bruno Mussolini quando entrambi militavano nella Societ\u00e0 Sportiva Parioli. Appassionatosi al mondo dell'aviazione, nel luglio del 1937 si arruol\u00f2 nella Regia Aeronautica come sottotenente pilota di complemento e fu destinato a prestare servizio presso uno Stormo da Bombardamento Terrestre. Dopo il servizio di prima nomina venne autorizzato a rimanere in servizio e ottenne di partecipare alla guerra di Spagna. Durante le operazioni belliche fu decorato con una medaglia di bronzo e una croce di guerra al valor militare. Rimpatriato, nel novembre 1939 fu ammesso al corso di integrazione per ufficiali in servizio permanente effettivo. presso la Scuola di Applicazione della Regia Aeronautica e promosso tenente. Partecip\u00f2 successivamente alla seconda guerra mondiale inizialmente in forza al 41\u00ba Gruppo Autonomo Bombardamento Terrestre, 12\u00ba Stormo, dell'Aeronautica dell'Egeo, al comando di Ettore Muti, equipaggiato con velivoli Savoia-Marchetti S.79 Sparviero. Il 6 agosto 1940 partecip\u00f2 con il suo reparto al bombardamento dei depositi di petrolio e dell'oleodotto di Haifa. Il 20 gennaio 1941 il 41\u00b0 Gruppo lasci\u00f2 i suoi CANT Z.1007 Alcione e fu riequipaggiato a Littoria, provincia di Latina, con i nuovissimi Savoia-Marchetti S.M.84. Il reparto oper\u00f2 dall'aeroporto di Gadurr\u00e0 fino al 9 febbraio 1942. Durante una sosta all'aeroporto di Catania-Fontanarossa fece provare il nuovo S.M.84 al tenente Guido Robone, uno dei primi piloti di aerosiluranti, e mentre questi era in volo effettu\u00f2 un attacco fittizio impostando una virata di scampo l'aereo rispose automaticamente tirando fuori le superfici di ipersostentazione. I due piloti furono estremamente veloci nell'abbassare il muso acquistando velocit\u00e0 al fine di evitare che l'aereo andasse in stallo e precipitasse.\nNel novembre 1942 il 41\u00b0 Gruppo divenne autonomo ed assegnato alla specialit\u00e0 aerosiluranti, operando dall'aeroporto di Pisa-San Giusto. Durante il servizio nei reparti aerosiluranti fu citato sul bollettino di guerra straordinario n.484 avendo colpito due incrociatori ausiliari britannici e contribuito all'abbattimento di un aereo da caccia. Promosso capitano per meriti di guerra nel 1943, al termine del conflitto era stato decorato di tre medaglie d'argento e due medaglie di bronzo al valor militare. Continu\u00f2 la sua carriera nell'Aeronautica Militare Italiana fino a raggiungere il grado di tenente colonnello. Una volta congedatosi si trasfer\u00ec con la famiglia in Argentina, dove si spense scomparso il 23 aprile 2002. \nIl bombardamento di Port Sudan.\nNella primavera del 1943, in base ad alcune informazioni giunte dai connazionali ancora residenti in Eritrea, lo Stato maggiore della Regia Aeronautica progett\u00f2 il bombardamento dell'aeroporto di Gura, che si trovava a circa 30 km dall'Asmara. Tale base aerea stava venendo enormemente ampliata dagli americani, a cura dei tecnici della Douglas Aircraft Company, al fine di diventare un centro di manutenzione dei bombardieri Consolidated B-24 Liberator impiegati dall'USAAF nelle missioni in Europa. Per questa missione furono selezionati due Savoia-Marchetti S.M.75 GA del Nucleo Comunicazioni della LATI, gli esemplari I-BUBA (numero di costruzione 32056, matricola militare MM.60539), gi\u00e0 protagonista della missione in Giappone e l'I-TAMO (numero di costruzione 32060, matricola militare MM.60543), che vennero appositamente modificati allo scopo. Furono installati un correttore di rotta ed un serbatoio supplementare in fusoliera, cosa che richiese alcune verifiche dei centraggi, e vennero particolarmente messi a punto i motori Alfa Romeo 128 RC.18 per ridurre al minimo i consumi di carburante, ottenendo alla fine una incredibile riduzione del consumo a 230 gr/CV al posto degli originari 400. Per la sistemazione delle 10 bombe da 100 kg previste furono installate nel vano di carico inferiore delle rastrelliere, complete dei congegni per lo sgancio, e, nelle cabine di pilotaggio, un traguardo di puntamento Jozza G.3A. Per alleggerire al massimo i velivoli, vennero smontate le torrette dorsali Caproni-Lanciani Delta \u201cE\u201d, dotate di una mitragliatrice Isotta Fraschini-Scotti da 12,7 mm, lasciando i velivoli totalmente indifesi. Come piloti dei due aerei vennero scelti il capitano pilota Max Peroli, di cui lui era il secondo, per l'MM. 60539 e il comandante maggiore Giulio Cesare Villa per l'MM. 60543. I due velivoli si trasferirono da Roma a Rodi-Gadurr\u00e0 il 19 maggio preparandosi meticolosamente per la missione. I due aerei decollarono da Rodi alle 6:45 del 23 maggio, e volarono sul mare a una quota di 20 metri in direzione della coste della Libia, a Marsa Matruh, e poi una volta arrivati sulla valle del Nilo salirono ad una quota di 3.000 m. A causa di un anomalo consumo di carburante Peroli dovette puntare sull'obiettivo alternativo di Porto Sudan, che fu attaccato regolarmente alle 23:30, mentre il velivolo di Villa arriv\u00f2 regolarmente sull'aeroporto di Gura sganciando regolarmente il suo carico bellico. I due aerei ritornarono senza problemi a Rodi, con quello di Villa che atterr\u00f2 alle 6:45 del 24 maggio, dopo aver percorso 6.418 km."}
{"id": "9263363", "revid": "1652134", "url": "https://it.wikipedia.org/wiki?curid=9263363", "title": "Chiesa dei Santi Giacomo e Cristoforo (Grigno)", "text": "La chiesa dei Santi Giacomo e Cristoforo \u00e8 un'ex chiesa cattolica situata nel comune di Grigno, in provincia e arcidiocesi di Trento; antica pieve, \u00e8 ora sconsacrata e destinata ad attivit\u00e0 culturali.\nStoria.\nLa chiesa \u00e8 documentata per la prima volta nel 1438 ma, da scavi archeologici in loco e da frammenti di affreschi pi\u00f9 antichi ancora presenti, si deduce che un luogo di culto esisteva sul posto almeno dal XIII secolo, di cui la chiesa quattrocentesca sarebbe un ampliamento. Le date di questa ricostruzione non sono note, ma sulle chiavi di volta dei costoloni sono presenti gli stemmi di Sigismondo di Lussemburgo (Sacro Romano Imperatore dal 1433 al 1437) e di Antonio Pizzamano (vescovo di Feltre tra il 1504 e il 1512), di conseguenza essa si pu\u00f2 collocare tra questi due lassi di tempo (la consacrazione dell'altare maggiore \u00e8 attestata nel 1474, ma \u00e8 plausibile che sia avvenuta con la chiesa ancora in costruzione). Di questa chiesa, che rientrava nello schema delle \"Hallenkirche\" introdotte in Trentino da Johannes Hinderbach, sopravvivono solo le odierne tre navate centrali.\nTra il 1625 e il 1627 maestranze milanesi ricostruirono il campanile, apportando altre finiture fino al 1645; la torre venne allora a trovarsi all'angolo sud-est della chiesa, presso la facciata, sul lato opposto a dove si trovava prima. Tra agosto e novembre del 1748, il paese di Grigno venne colpito da due alluvioni del torrente Grigno, che danneggiarono gravemente anche la chiesa; oltre a venire riempita di fango, vennero danneggiate le cappelle laterali e andarono distrutti il presbiterio e la vecchia sagrestia, insieme con gran parte dell'archivio parrocchiale. Nel 1752 vennero aggiunte due navate laterali, inglobando le cappelle laterali danneggiate, ed entro il 1773 vennero rifatti il presbiterio e l'abside e aggiunte due nuove sagrestie. Nel 1882, l'ennesima alluvione caus\u00f2 la perdita degli arredi.\nVerso la fine dell'Ottocento emerse il progetto di ricostruire interamente la chiesa, che per\u00f2 venne accantonato nel 1898, in favore di un rifacimento della facciata neoclassica in stile eclettico, nonch\u00e9 del tetto; segu\u00ec nel 1900 un restauro, che comport\u00f2 l'abbassamento del pavimento di circa quaranta centimetri e la demolizione di quattro altari.\nLa prima guerra mondiale caus\u00f2 pesanti danni alla struttura; vennero accesi fuochi all'interno della chiesa, rovinando il pavimento, e vennero asportati pressoch\u00e9 tutti gli arredi, incluse le porte. Nel 1920 ci fu un tentativo di restauro, con il quale emerse l'affresco in controfacciata, ma in seguito la struttura venne giudicata non risanabile e, nel 1933, sconsacrata e sostituita dalla nuova chiesa di San Giacomo Maggiore. La vecchia pieve venne destinata a teatro, quindi a cinema e poi ancora a negozio, rimaneggiandola pesantemente e causando gravi danni alle strutture architettoniche e all'impianto decorativo. Nel 1982 nuove leggi provinciali permisero di avviare un nuovo restauro generale, ma la quantit\u00e0 di lavoro venne sottostimata e cos\u00ec l'opera rimase ferma e l'edificio abbandonato fino al completamento dei lavori tra il 2000 e il 2006; la chiesa rimane comunque sconsacrata e destinata a manifestazioni culturali.\nDescrizione.\nEsterno.\nLa chiesa si trova al centro del paese di Grigno, orientata verso sud-ovest. La facciata di fine Ottocento, elemento pi\u00f9 recente dell'edificio, \u00e8 a salienti: le parti pi\u00f9 basse corrispondono alle due navate esterne, mentre la parte centrale, corrispondente alle tre navate pi\u00f9 antiche, \u00e8 suddivisa in altrettante sezioni da lesene tuscaniche di ordine gigante elevate su alti plinti, e sormontate da un cornicione aggettante (sotto il quale emerge ancora un pezzo del rosone quattrocentesco) e quindi da un frontone triangolare; in essa si aprono il portale d'ingresso, rialzato su quattro gradini e sormontato da una lunetta cieca affrescata con figure dei santi Cristoforo, Giacomo e Sebastiano, e tre finestre semicircolari, una per ogni sezione.\nLa due fiancate sono aperte ognuna da due finestre termali a semicerchio e da un ingresso laterale; ai lati del presbiterio emergono le sagrestie, ciascuna di esse con una finestra analoga a quelle delle fiancate. Contro il lato sinistro della facciata si appoggia il campanile seicentesco a pianta quadrata, con porta d'ingresso sul lato esterno e alto zoccolo lapideo lungo tutto il perimetro; i profili sono ornati da conci lapidei a vista, e sulle fiancate si trovano una meridiana e due quadranti d'orologio. La torre ha due celle campanarie, divise da un cornicione: quella inferiore, caratterizzata da un paramento lapideo, \u00e8 bucata da bifore su ciascun lato, mentre quella superiore, a pianta ottangonale e pi\u00f9 alta, \u00e8 dotata di paraste sugli spigoli e quattro monofore sui lati pi\u00f9 ampi; chiude il campanile una cupola a otto spioventi in scandole, sormontata da una banderuola con galletto.\nInterno.\nL'interno \u00e8 ad aula unica, suddivisa in cinque navate, di cui le tre pi\u00f9 interne risalenti alla costruzione quattrocentesca, e le due pi\u00f9 esterne aggiunte nel Settecento. La composizione delle navate \u00e8 eterogenea: quella centrale \u00e8 coperta da una volta stellata con costoloni a vista, e suddivisa in tre campate da archi a sesto acuto; ai suoi fianchi stanno le due navate laterali pi\u00f9 interne, analoghe, ma molto pi\u00f9 strette e coperte invece da volte a crociera. Le due navate pi\u00f9 esterne sono suddivise da arcate a tutto sesto in due campate quella di sud-est, e in tre quella di nord-ovest. Anche i pilastri che separano le navate sono variegati, con le due file pi\u00f9 esterne composte da pilastri rettangolari, e le due file interne a colonne cilindriche, con capitelli pietra bianco-rosa ciascuno diverso dagli altri.\nUn arco santo a sesto acuto introduce al presbiterio settecentesco, rialzato di due gradini, a pianta rettangolare larga come la navata centrale e coperto da una cupola poggiata su quattro pennacchi; ai suoi fianchi vi sono le due sagrestie, accessibili sia dal presbiterio, sia dalle navate: quella di nord-ovest ha soffitto con volta unghiata, e quella di sud-est con volta a crociera. La chiesa si conclude con l'abside semicircolare, con pareti scandite da lesene a capitelli ionici che sorreggono un cornicione, sopra il quale si chiude una calotta semisferica. \nL'impianto decorativo \u00e8 eterogeneo: il presbiterio \u00e8 in stile barocco, ed \u00e8 decorato da stucchi e da un grande dipinto murale nella cupola raffigurante l'assunzione di Maria, con i quattro Evangelisti nei pennacchi. Nell'aula sono presenti affreschi di mani ed epoche diverse, tra cui: una scena forse di esorcismo sul pilastro di destra (magari san Giacomo che converte il mago Ermogene scacciandone il demonio), risalente alla seconda met\u00e0 del Seicento e di scuola forse trentina o atesina; il \"Trono di Grazia\" con i santi Nicola, Giovanni Battista, Sebastiano e Lucia sull'altare \"in cornu epistolae\", e i busti dei dodici apostoli sull'arco santo, tutti attribuibili a un artista veneto di ambito montagnesco di inizio Cinquecento (forse lo stesso della lunetta sopra il portale esterno); un giudizio universale in controfacciata, la Madonna Assunta con le sante Apollonia e Giuliana sull'altare \"in cornu evangelii\", e sant'Anna Metterza sul pilastro sinistro, questi riconducibili al cosiddetto \"Secondo Maestro della Valsugana\", un pittore locale attivo negli anni 1520 e 1530. Oltre a questi, sono presenti in vari punti frammenti di affreschi tre e quattrocenteschi, e anche dipinti murali risalenti al 1679 nella navata esterna destra. Nella navata meridionale \u00e8 infine presente l'ancona lignea dell'altare del Rosario, attribuibile forse alla bottega di Giambattista Pivio di Strigno, attivo all'inizio del Seicento."}
{"id": "9263364", "revid": "709565", "url": "https://it.wikipedia.org/wiki?curid=9263364", "title": "Follia (serie televisiva)", "text": "Follia (\"Ins\u00e2nia\") \u00e8 una serie televisiva brasiliana della The Walt Disney Company, che \u00e8 prodotta dalla Intro Pictures e Star Original Productions. La serie \u00e8 stata presentata in anteprima su Star+ in Brasile il 3 dicembre 2021. In Italia \u00e8 stata resa disponibile su Disney+, come \"Star Original\", il 26 gennaio 2022.\nTrama.\nL'investigatrice forense Paula Costa subisce un esaurimento nervoso dopo una tragedia personale e viene ricoverata in una misteriosa clinica psichiatrica. Viene spinta ai limiti della sua sanit\u00e0 mentale mentre indaga sulla vera ragione e sulla cospirazione dietro il suo ricovero nella clinica."}
{"id": "9263366", "revid": "47767", "url": "https://it.wikipedia.org/wiki?curid=9263366", "title": "Pieve di Grigno", "text": ""}
{"id": "9263367", "revid": "1649409", "url": "https://it.wikipedia.org/wiki?curid=9263367", "title": "James Gobbo", "text": "Famiglia e primi anni di vita.\nJames Gobbo nacque a Carlton, Victoria, il 22 marzo 1931 da due genitori italiani, Antonio e Regina Tosetto. Nel marzo 1935 la famiglia torn\u00f2 a Cittadella, comune del padovano del quale erano originari i genitori, dove poco dopo nacque una sorella, Natalina. Tre anni dopo la famiglia, che comprendeva anche un fratello, Flavio, torn\u00f2 in Australia per prendere residenza permanentemente a North Melbourne. James, che allora aveva sette anni, non parlava inglese al momento del suo ritorno. Suo padre, che aveva aperto un caff\u00e8, sentiva che era giunto il momento per lui di ricevere un'educazione cattolica.\nFrequent\u00f2 la St Mary's Primary School a West Melbourne e successivamente il St Joseph's CBC a North Melbourne. Nel 1944 fu ammesso al Xavier College. Era uno dei membri dell'equipaggio del Xavier College che nel 1948 vinse l'Associated Public Schools Head of the River. Dopo aver lasciato lo Xavier College, studi\u00f2 giurisprudenza all'Universit\u00e0 di Melbourne risiedendo al Newman College. Nel 1951 ricevette una borsa di studio Rhodes grazie alla quale pot\u00e9 conseguire un Master of Arts al Magdalen College dell'Universit\u00e0 di Oxford. Fu presidente dell'Oxford University Boat Club e fece parte dell'equipaggio che vinse la 100\u00aa regata Oxford-Cambridge.\nNel 1957 Gobbo spos\u00f2 l'ex bibliotecaria Shirley Lewis. Dalla loro unione nacquero cinque figli. Suo figlio, James Gobbo, Jr., era il candidato liberale per il distretto di Bentleigh nelle elezioni statali vittoriane del 2006.\nCarriera giudiziaria.\nDopo molti anni di pratica forense come barrister e successivamente come membro del Queen's Counsel, il 18 luglio 1978 venne nominato giudice della Corte Suprema di Victoria. Si ritir\u00f2 il 14 febbraio 1994.\nCarriera vicereale.\nNell'ottobre del 1995 venne nominato luogotenente governatore di Victoria e il 24 aprile 1997 la regina Elisabetta II, su consiglio del premier di Victoria Jeff Kennett, lo promosse a governatore. Fu il primo governatore di uno Stato australiano di origine italiana.\nIl 1\u00ba giugno 1998 l'Universit\u00e0 di Bologna lo insign\u00ec della laurea \"honoris causa\" in giurisprudenza.\nIl mandato di Gobbo doveva essere pi\u00f9 breve dei soliti cinque anni, a causa dell'esito incerto dell'incombente referendum sulla repubblica australiana del 1999. Se i votanti avessero accettato di tramutare la forma di Stato da monarchica a repubblicana, il governatorato di Victoria sarebbe stato abolito dal 1\u00ba gennaio 2001. Nell'agosto del 2000 il nuovo premier, Steve Bracks, annunci\u00f2 che il successore di Gobbo sarebbe stato John Landy, che avrebbe assunto l'incarico nel gennaio del 2001. Gobbo comunic\u00f2 immediatamente di aver avuto un'intesa con Kennett per un'estensione del suo mandato a oltre il 2000 ed espresse profonda delusione per il fatto che ci\u00f2 non fosse avvento. Tuttavia, questa intesa doveva essere di natura privata, poich\u00e9 la lettera di nomina di Kennett affermava che qualsiasi proroga oltre il 31 dicembre 2000 sarebbe stata una questione di competenza del premier in carica in quel momento. Bracks disse che non era a conoscenza di tale accordo.\nDopo aver lasciato l'incarico, Gobbo assunse l'ufficio di commissario per l'Italia per il governo di Victoria fino a giugno del 2006 e continu\u00f2 a collaborare con vari consigli.\nNel 2006 divenne presidente del consiglio della Biblioteca nazionale australiana, del consiglio dell'Ordine dell'Australia e della Australian Multicultural Foundation.\nNel 2010 pubblic\u00f2 le sue memorie con il titolo \"Something to Declare: A Memoir\".\nMorte e funerale.\nMor\u00ec il 7 novembre 2021 all'et\u00e0 di 90 anni. I funerali di Stato si tennero il 16 novembre alle ore 15 nella cattedrale di San Patrizio a Melbourne e furono presieduti da monsignor Peter Andrew Comensoli, arcivescovo metropolita di Melbourne."}
{"id": "9263373", "revid": "264902", "url": "https://it.wikipedia.org/wiki?curid=9263373", "title": "Khattushili III", "text": ""}
{"id": "9263374", "revid": "264902", "url": "https://it.wikipedia.org/wiki?curid=9263374", "title": "Khattushili II", "text": ""}
{"id": "9263375", "revid": "264902", "url": "https://it.wikipedia.org/wiki?curid=9263375", "title": "Khattushili I", "text": ""}
{"id": "9263377", "revid": "47767", "url": "https://it.wikipedia.org/wiki?curid=9263377", "title": "Abbazia di San Lorenzo (Trento)", "text": ""}
{"id": "9263380", "revid": "264902", "url": "https://it.wikipedia.org/wiki?curid=9263380", "title": "Adad-shuma-usur", "text": ""}
{"id": "9263382", "revid": "1442080", "url": "https://it.wikipedia.org/wiki?curid=9263382", "title": "Sinestro Total", "text": "I Sinestro Total sono un gruppo punk rock spagnolo, formatosi a Vigo nel 1981."}
{"id": "9263388", "revid": "787565", "url": "https://it.wikipedia.org/wiki?curid=9263388", "title": "Giuseppe Rigolli", "text": "Biografia.\nNacque ad Castell'Arquato, provincia di Piacenza, il 22 aprile 1915. Dopo aver frequentato a Bibbiena un corso per radiotelegrafisti, si arruol\u00f2 volontario nella Regia Aeronautica in qualit\u00e0 di aviere allievo sergente pilota nel luglio 1935. Inviato dapprima sull'aeroporto Campo della Promessa di Gallarate, nel mese di settembre venne trasferito presso la Scuola di pilotaggio di Aviano dove fu promosso primo aviere pilota nel mese di ottobre, con anzianit\u00e0 13 settembre. Ai primi di maggio del 1936 pass\u00f2 al 6\u00b0 Stormo Caccia Terrestre di stanza sull'aeroporto di Campoformido conseguendovi la promozione a sergente pilota nel mese di giugno ed esattamente un anno dopo, il 26 maggio 1937, fu assegnato all'Aviazione Legionaria ed inviato a combattere nella guerra di Spagna in servizio presso la 31\u00aa Squadriglia C.T., allora equipaggiata con i caccia Fiat C.R.32. Cadde in combattimento il 12 ottobre 1937 a Fuentes de Ebro, e fu decorato con la medaglia d'oro al valor militare alla memoria."}
{"id": "9263422", "revid": "787565", "url": "https://it.wikipedia.org/wiki?curid=9263422", "title": "Enrico Schievano", "text": "Biografia.\nNacque a Verona il 1 agosto 1913. Consegu\u00ec a Vicenza il diploma di perito tecnico meccanico elettricista presso l'Istituto nazionale industriale A. Rossi, e fu assunto come progettista meccanico presso la locale Societ\u00e0 I.V.E.M. Appassionato sportivo nel 1934 consegu\u00ec il brevetto di pilota premilitare presso l'aeroporto \"Tommaso Dal Molin\" di Vicenza, e l'anno successivo, nel mese di aprile, fu arruolato nella Regia Aeronautica. Nominato sottotenente di complemento nel ruolo naviganti, fu inviato a frequentare la Scuola bombardamento sull'aeroporto della Malpensa, a Milano. Il 29 gennaio 1936 ottenne il brevetto di pilota militare su apparecchio Fiat C.R.20. A partire dal 1\u00b0 febbraio fu assegnato in servizio alla 96\u00aa Squadriglia del 4\u00b0 Stormo Caccia Terrestre di stanza a Gorizia, dove rimase fino al 17 febbraio 1937. Assegnato all'Aviazione Legionaria quel giorno part\u00ec per combattere nella guerra di Spagna, in servizio presso la 20\u00aa Squadriglia del XXIII Gruppo. Cadde in combattimento il 26 agosto 1937 a Villamajor, quando gli erano state attribuite quattro vittorie aeree, e fu decorato con la medaglia d'oro al valor militare alla memoria."}
{"id": "9263424", "revid": "770685", "url": "https://it.wikipedia.org/wiki?curid=9263424", "title": "A Chi Appartiene lo Stato?", "text": ""}
{"id": "9263425", "revid": "2128988", "url": "https://it.wikipedia.org/wiki?curid=9263425", "title": "La forza delle donne", "text": "La forza delle donne \u00e8 un singolo del cantautore italiano Gigi D'Alessio, pubblicato nel 2003."}
{"id": "9263428", "revid": "144796", "url": "https://it.wikipedia.org/wiki?curid=9263428", "title": "Esercito dell'imperatore (Sacro Romano Impero)", "text": "L'Esercito dell'imperatore (in latino: \"Exercitus Imperatoris\", in tedesco: \"Kaiserliche Armee\", \"Kaiserliche Truppen\" o \"Kaiserliche\") fu l'esercito personale dell'imperatore del Sacro Romano Impero. Creato nel XV secolo, venne destituito nel 1806 col crollo dell'Impero a seguito delle Guerre napoleoniche.\nL'esercito dell'imperatore erano gli uomini in arme levati personalmente a spese dell'imperatore e pertanto esso non deve essere confuso con l'esercito del Sacro Romano Impero.\nImpropriamente, in particolare nel corso del XVIII secolo, venne definito anche come \"esercito austriaco\" dal momento che la sede imperiale era a Vienna e che la maggior parte delle reclute provenivano dall'Austria e dagli altri territori della corona asburgica, ma tale definizione \u00e8 stata oggi deprecata dagli storici per non indurre in confusione con l'esercito imperiale austriaco che invece si svilupper\u00e0 nel XIX secolo.\nStoria.\nL'impero e la monarchia asburgica.\nGli Asburgo furono legati al titolo imperiale dal Quattrocento.\nSecondo i regolamenti, l'esercito dell'imperatore era una forza speciale al servizio esclusivo dell'imperatore che godeva di particolari privilegi in tutto il Sacro Romano Impero, ma all'imperatore non era permesso di raccogliere truppe negli stati elettorali, mentre gli era concesso farlo nei territori ad esso esterni, nelle libere citt\u00e0 imperiali e nei villaggi imperiali. Ne consegue che la maggior parte delle reclute provenissero dai territori della monarchia asburgica, esterni al Sacro Romano Impero e sui quali gli imperatori della dinastia degli Asburgo avevano un dominio personale, quindi indipendente dalla carica di imperatore detenuta dal singolo.\nL'esercito dell'imperatore non era da confondere con l'esercito imperiale del Sacro Romano Impero, il quale dipendeva non dalla figura dell'imperatore ma dalla dieta e le cui truppe erano per l'appunto \"dell'impero\" e non \"dell'imperatore\".\nIl periodo bavarese e l'\"austrianizzazione\".\nDurante l'interregno imperiale del 1740-1742, le truppe asburgiche non costituirono pi\u00f9 l'esercito dell'imperatore, ma quelle dell'esercito della regina d'Ungheria, Maria Teresa. Durante la guerra di successione austriaca, l'allora regina Maria Teresa e la casata austriaca degli Asburgo, combatterono le truppe imperiali di Carlo VII, zio di Maria Teresa, appartenente alla casata bavarese dei Wittelsbach ed eletto imperatore dal 1742 al 1745. Un anno dopo la perdita della corona imperiale, l'arciduchessa d'Austria e regina d'Ungheria decise di dirigere le sue truppe personali contro quelle personali dell'imperatore in carica, causa per la quale per l'appunto non intervenne l'esercito del Sacro Romano Impero in quanto tale conflitto non metteva in contrasto i confini dell'impero, bens\u00ec due rivali per la medesima carica.\nQuando il marito di Maria Teresa, Francesco Stefano di Lorena, venne eletto imperatore, le truppe asburgiche tornarono ad acquisire il loro status di truppe dell'imperatore. Durante la Guerra dei Sette anni (1756-1763) e nei successivi conflitti della guerra di successione bavarese (1778-1779), della guerra russo-turca (1787-1792) e nelle guerre napoleoniche, le truppe dell'imperatore divennero sempre pi\u00f9 note con l'aggettivo di \"truppe austriache\" o \"esercito austriaco\" in quanto per l'appunto reclutate perlopi\u00f9 nei territori austriaci, sottoposti al controllo diretto degli imperastori della casata degli Asburgo. Questo processo, noto come \"austrianizzazione\" dell'esercito dell'imperatore, avvenne gradualmente a partire dal Settecento e fu portato a compimento proprio dal crollo del Sacro Romano Impero che port\u00f2 alla nascita dell'esercito imperiale austriaco, ovvero riferito pi\u00f9 propriamente all'Impero austriaco.\nOrdine di grandezza.\nLa Guerra dei Trent'anni port\u00f2 la figura dell'imperatore ad avere un esercito personale straordinariamente forte ed influente nei conflitti. Nel 1635, l'esercito dell'imperatore contava 65 reggimenti di fanteria, ciascuno composto da 3000 uomini circa. Nel corso della guerra, vennero costituiti e sciolti in tutto 532 reggimenti sotto le insegne dell'imperatore. Nel 1648, rimasero appena 9 reggimenti di fanteria, 9 di cavalleria e un reggimento di dragoni. Nel 1625 la forza dell'esercito raggiunse i 61.900 uomini (di cui 16.600 cavalieri), portati a 111.100 nel 1626 (di cui 25.000 cavalieri), 112.700 nel 1627 (di cui 29.600 cavalieri), 130.200 nel 1628 (di cui 27.300 cavalieri), 128.900 nel 1629 (di cui 17.900 cavalieri) e 150.900 nel 1630 (di cui 21.000 cavalieri). Tra queste truppe, che ricordiamo erano pagate a spese personali dell'imperatore, potevano unirsi truppe di altri principi del Sacro Romano Impero o di circoli imperiali che decidevano, in autonomia rispetto al Sacro Romano Impero, di supportare l'imperatore nel conflitto in corso per i motivi pi\u00f9 disparati.\nGradualmente ma progressivamente nei secoli, l'esercito dell'imperatore divenne sempre pi\u00f9 una forza stabile. Dei 49 reggimenti levati nel corso della seconda guerra del nord, nel 1660 ne vennero mantenuti 23, portati a 28 gi\u00e0 un decennio dopo.\nTra XVII e XVIII secolo, queste furono le forze dell'esercito dell'imperatore (\"Kaiserliche Armee\"), comparate a quello imperiale (\"Reichsarmee\"):\nGli Asburgo non sempre riuscirono a coinvolgere il resto dell'impero ad entrare in guerra nei conflitti nei quali loro stessi erano coinvolti coi loro territori. Durante la guerra di successione spagnola, gli imperatori asburgici spesero un totale di 650.000.000 di fiorini tra il 1701 ed il 1714, inclusi i costi dei contingenti e degli ausiliari provvisti loro dagli stati imperiali, oltre alle spese per le truppe personali dell'imperatore. Circa 90.000.000 di fiorini (14% del totale) venne coperto da sussidi provenienti dagli alleati inglesi e olandesi. Il restante venne diviso grossomodo per un terzo in capo agli Asburgo (187.000.000, 29% del totale) e due terzi tra gli stati imperiali (373.000.000, 57% del totale).\nGuerre nelle quali venne coinvolto l'esercito imperiale austriaco.\nA partire dall'et\u00e0 moderna, l'esercito dell'imperatore combatt\u00e9 in tutte le guerre nelle quali venne coinvolto l'impero, spesso alleato con l'esercito del Sacro Romano Impero e con altre forze territoriali."}
{"id": "9263435", "revid": "1993636", "url": "https://it.wikipedia.org/wiki?curid=9263435", "title": "Risoluzione 544 del Consiglio di sicurezza delle Nazioni Unite", "text": "La risoluzione 544 del Consiglio di sicurezza delle Nazioni Unite, adottata all'unanimit\u00e0 il 15 dicembre 1983, ha rilevato un rapporto del segretario generale secondo cui, a causa delle circostanze esistenti, la presenza della Forza di mantenimento della pace delle Nazioni Unite a Cipro (UNFICYP) sarebbe continuata a essere essenziale per una stabilizzazione pacifica. Il consiglio ha espresso il desiderio che tutte le parti appoggiassero l'accordo in dieci punti per la ripresa dei colloqui intercomunitari e ha chiesto al Segretario generale di riferire nuovamente entro il 31 maggio 1984, per seguire l'attuazione della risoluzione.\nIl consiglio ha riaffermato le sue precedenti risoluzioni, inclusa la risoluzione 365 (1974), ha espresso preoccupazione per la situazione, ha esortato le parti coinvolte a lavorare insieme per la pace e ancora una volta ha esteso lo stazionamento della Forza a Cipro, stabilito nella risoluzione 186 (1964), fino al 15 giugno 1984."}
{"id": "9263437", "revid": "125250652", "url": "https://it.wikipedia.org/wiki?curid=9263437", "title": "T'innamori e poi", "text": "T'innamori e poi \u00e8 un singolo del cantautore italiano Gigi D'Alessio, pubblicato il 20 marzo 2017 dalla Sony Music."}
{"id": "9263441", "revid": "458786", "url": "https://it.wikipedia.org/wiki?curid=9263441", "title": "Noah Wei\u00dfhaupt", "text": "Carriera.\nCresciuto nel settore giovanile del , debutta in prima squadra l'11 settembre 2021 in occasione dell'incontro di Bundesliga pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 14 gennaio 2022.\""}
{"id": "9263442", "revid": "458786", "url": "https://it.wikipedia.org/wiki?curid=9263442", "title": "Noah Weisshaupt", "text": ""}
{"id": "9263443", "revid": "964", "url": "https://it.wikipedia.org/wiki?curid=9263443", "title": "Benvenuto amore", "text": "Benvenuto amore \u00e8 un singolo del cantautore italiano Gigi D'Alessio, pubblicato il 16 giugno 2017 dalla Sony Music."}
{"id": "9263449", "revid": "125250662", "url": "https://it.wikipedia.org/wiki?curid=9263449", "title": "Emozione senza fine", "text": "Emozione senza fine \u00e8 un singolo del cantautore italiano Gigi D'Alessio, pubblicato il 13 ottobre 2017 dalla Sony Music."}
{"id": "9263511", "revid": "599013", "url": "https://it.wikipedia.org/wiki?curid=9263511", "title": "Oratorio di Santa Lucia (Taggia)", "text": "L' oratorio di Santa Lucia \u00e8 un luogo di culto cattolico situato nel comune di Taggia, in salita Santa Lucia, in provincia di Imperia.\nStoria e descrizione.\nSituata lungo il percorso pedonale lastricato che dal centro tabiese permette di raggiungere l'antico castello, \u00e8 probabile che il primo impianto dell'oratorio sia risalente al XIII secolo. A questo periodo risalirebbe l'acquasantiera presente all'interno, anche se non esistono ancora oggi fonti certe o documenti che ne attestino l'appartenenza o il legame dell'oggetto all'oratorio, e quindi la datazione della stessa struttura. L'attuale impianto \u00e8 invece s\u00ec certamente databile al periodo 1505-1513: i documenti storici parlano espressamente di un suo rifacimento in quel periodo sotto la cura del sacerdote Stefano Grillo.\nL'unica navata rettangolare si presenta internamente decorata in stile settecentesco, con la presenza, oltre all'altare maggiore, di due altari laterali collocati in due cappelle aggettanti rispetto alla struttura principale. Nel 2017 viene restaurato l'attiguo campanile.\nTra gli arredi - oltre alla duecentesca e romanica acquasantiera in ardesia con catino a conchiglia - vi \u00e8 conservato un dipinto ad olio del XVIII secolo raffigurante \"Santa Lucia tra santi martiri\", di ignoto pittore."}
{"id": "9263519", "revid": "76963", "url": "https://it.wikipedia.org/wiki?curid=9263519", "title": "Dylan Scott", "text": "Legato a Curb Records, nel corso della sua carriera ha pubblicato un album in studio e vari EP. Ha inoltre ottenuto varie certificazioni oro e platino in madrepatria.\nBiografia.\nDylan Scott pubblica il suo singolo di debutto \"Makin' This Boy Go Crazy\" nel 2013\",\" a cui fa seguito un EP omonimo nel febbraio 2014. Negli anni successivi pubblica altri singoli, ottenendo il suo primo successo commerciale nel 2016 con My Girl: il brano raggiunge infatti la vetta della classifica US Country Airplay e ottiene il primo piazzamento di Scott nella Billboard Hot 100 (raggiunge la poizione 39) e il suo primo disco di platino negli Stati Uniti. In seguito a questi risultati pubblica un album eponimo, il quale raggiunge la top 40 della Billboard 200. 4 anni dopo la sua pubblicazione, l'album viene certificato oro per aver venduto 500 mila copie su suolo statunitense.\nNel 2017 pubblica il singolo \"Hooked\", che successivamente viene certificato platino negli Stati Uniti. Sempre nel 2017 pubblica l'EP natalizio \"Merry Christmas\", a cui fa seguito l'EP \"Stripped\" l'anno successivo. Nel 2018 pubblica il singolo \"Nothing to Do Town\", che viene certificato oro in USA. Nel 2019 pubblica due EP, \"Nothing to Do Town\" e \"An Old Memory\", riuscendo ad ottenere il suo secondo piazzamento nella Billboard 200 con il primo. Nel 2020 pubblica il singolo \"Nobody\", che viene certificato oro.\nVita privata.\nScott \u00e8 sposato con Blair Robinson, da cui ha avuto due figli."}
{"id": "9263527", "revid": "264902", "url": "https://it.wikipedia.org/wiki?curid=9263527", "title": "Nebuchadnezzar I", "text": ""}
{"id": "9263528", "revid": "264902", "url": "https://it.wikipedia.org/wiki?curid=9263528", "title": "Nebuchadnezzar II", "text": ""}
{"id": "9263529", "revid": "264902", "url": "https://it.wikipedia.org/wiki?curid=9263529", "title": "II dinastia di Isin", "text": ""}
{"id": "9263530", "revid": "104458", "url": "https://it.wikipedia.org/wiki?curid=9263530", "title": "Adur Etxezarreta", "text": "Biografia.\nSpecialista delle prove veloci attivo dal gennaio del 2012, Etxezarreta ha esordito in Coppa Europa il 21 dicembre 2017 a Reiteralm in supergigante, senza completare la prova, ai Campionati mondiali a \u00c5re 2019 (40\u00ba nella discesa libera, non ha completato il supergigante) e in Coppa del Mondo il 30 novembre 2019 a Lake Louise in discesa libera (59\u00ba). Ai Mondiali di Cortina d'Ampezzo 2021 non ha completato n\u00e9 la discesa libera n\u00e9 il supergigante; l'anno dopo, il 14 gennaio 2022, ha conquistato a Tarvisio in discesa libera il primo podio in Coppa Europa (2\u00ba) e ai successivi XXIV Giochi olimpici invernali di , suo esordio olimpico, si \u00e8 classificato 17\u00ba nella discesa libera e non ha completato il supergigante."}
{"id": "9263531", "revid": "37401", "url": "https://it.wikipedia.org/wiki?curid=9263531", "title": "Isin II", "text": ""}
{"id": "9263532", "revid": "104458", "url": "https://it.wikipedia.org/wiki?curid=9263532", "title": "Adur Etxezarreta Rezola", "text": ""}
{"id": "9263533", "revid": "1442080", "url": "https://it.wikipedia.org/wiki?curid=9263533", "title": "Elaine Benes", "text": "Elaine Marie Benes \u00e8 un personaggio di fantasia della sitcom \" Seinfeld\", interpretato da Julia Louis-Dreyfus e doppiato, nella versione italiana, da Eleonora De Angelis. Il miglior amico di Elaine nella sitcom \u00e8 il suo ex fidanzato Jerry Seinfeld, ed \u00e8 anche una buona amica di George Costanza e Cosmo Kramer. Louis-Dreyfus ha ricevuto il plauso della critica per la sua interpretazione di Elaine, vincendo un Emmy, un Golden Globe e cinque SAG Award. Ha ripreso il ruolo durante la stagione 41 di \"Saturday Night Live\" nel 2016.\nIl debutto di Elaine.\nA differenza dei suoi tre amici intimi, Elaine \u00e8 assente dall'episodio pilota. In precedenza il ruolo femminile doveva essere Claire, la cameriera al Pete's Luncheonette interpretata da Lee Garlington, ma il Monk's Cafe ha sostituito il luncheonette e la Garlington \u00e8 stata esclusa dal ruolo. Elaine appare per la prima volta ne \"L'investigazione\", ma in base all'ordine di produzione la prima apparizione \u00e8 in una scena finale mentre mangia M&amp;M's in \"L'amico insopportabile\". I dirigenti di NBC hanno ritenuto che lo spettacolo fosse troppo incentrato sugli uomini e hanno chiesto che Jerry Seinfeld e Larry David aggiungessero una donna al cast come condizione per commissionare lo show, come rivelato nel commento della Stagione 1 e 2 sul DVD. Oltre al primo episodio, Elaine non appare in nel doppio episodio \"Il viaggio\" (l'attrice era nelle ultime fasi della gravidanza al momento delle riprese) e quindi appare in meno episodi di George e Jerry.\nIspirazione alla vita reale.\nDopo che \u00e8 stato scoperto che Jerry Seinfeld un tempo usciva con la scrittrice e comica Carol Leifer, \u00e8 cresciuta la speculazione sul fatto che Elaine fosse basata su Leifer, anche se in seguito \u00e8 stata ampiamente smentita. Leifer, che ha scritto o co-scritto una serie di episodi per lo show, ha detto che solo alcuni elementi del retroscena del personaggio - che lei e Seinfeld si erano frequentati e sono rimasti buoni amici da quando la relazione \u00e8 finita - si riferiscono a lei. Ha aggiunto che alcuni elementi del personaggio di Elaine, in particolare lei assertivit\u00e0, intelligenza e senso dell'umorismo sono tratti dalla personalit\u00e0 fuori dalle riprese della stessa Julia Louis-Dreyfus. Secondo la biografia di Seinfeld (scritta da Jerry Oppenheimer), Elaine era basata in parte su Susan McNabb (che usciva con Seinfeld quando il personaggio \u00e8 stato creato), anche se alla fine prende il nome dall'amica e collega comica Elayne Boosler. Il personaggio era anche parzialmente basato su Monica Yates (figlia del romanziere Richard Yates), con cui Larry David usciva una volta; sono rimasti buoni amici dopo che si sono lasciati.\nBackground ed educazione.\nA differenza di George, Jerry e Kramer, Elaine non \u00e8 nativa di New York, essendo cresciuta nel ricco sobborgo di Baltimora di Towson, e ha dimostrato di essere una fan dei Baltimore Orioles. Ha frequentato una scuola per buone maniere ed ha completato la sua formazione universitaria presso la Universit\u00e0 Tufts. Ne \"Il cane\" dice a George di essersi trasferita a New York nel 1986, che, per coincidenza, \u00e8 l'anno in cui Jerry si \u00e8 trasferito nel suo appartamento dall'altra parte del corridoio rispetto a Kramer. Ha iniziato a frequentare Jerry nello stesso anno. In \"La caricatura\" viene affermato da George che Elaine frequenta un corso di disegno alla The New School con la sua ragazza Paula.\nLe convinzioni religiose di Elaine non sono mai confermate e sembra non avere alcun interesse per la religione. Esprime shock quando Puddy si rivela un devoto cristiano. Considera dire \"Dio ti benedica\" come una \"sciocca superstizione\" come riferito ne \"Il buon samaritano\". D'altra parte, la si vede fare il segno di croce prima di entrare nell'appartamento di Jerry per recuperare un manoscritto mentre l'appartamento viene sottoposto a fumigazione in \"La caricatura\", e lo fa nuovamente ne \"Il tradimento\" dopo aver voltato le spalle a un altare ind\u00f9. Ci\u00f2 potrebbe suggerire che Elaine sia stata cresciuta cattolica (o episcopale). Degna di nota \u00e8 stata anche la celebrazione del Natale di Elaine quando vediamo le sue abilit\u00e0 nelle decorazioni natalizie dell'appartamento (incluso un grande albero di Natale molto anni '90) in \"La gara\". In pi\u00f9 episodi, tra cui \"Il nascondiglio\" e \"La agenda elettronica\", \u00e8 possibile vederla indossare un crocifisso. In \"L'equivoco\", Elaine \u00e8 inorridita quando si rende conto di aver inviato un biglietto di Natale con il suo capezzolo a \"Sorella Mary Catherine\" e \"Padre Chelios\".\nIn \"Nozze rimandate\" e in \"Un mentore poco affidabile\", Elaine afferma di non essere ebrea."}
{"id": "9263534", "revid": "104458", "url": "https://it.wikipedia.org/wiki?curid=9263534", "title": "Nicolo Molteni", "text": ""}
{"id": "9263536", "revid": "2056951", "url": "https://it.wikipedia.org/wiki?curid=9263536", "title": "Personaggio (arti)", "text": ""}
{"id": "9263539", "revid": "104458", "url": "https://it.wikipedia.org/wiki?curid=9263539", "title": "Nicol\u00f2 Molteni", "text": "Biografia.\nSpecialista delle prove veloci originario di Cabiate e attivo dall'ottobre del 2014, Molteni ha esordito in Coppa Europa il 16 gennaio 2017 a Kitzb\u00fchel in discesa libera (50\u00ba) e in Coppa del Mondo il 2 dicembre 2021 a Beaver Creek in supergigante (45\u00ba); l'anno dopo, il 14 gennaio 2022, ha conquistato a Tarvisio in discesa libera il primo podio in Coppa Europa (2\u00ba). Non ha preso parte a rassegne olimpiche o iridate."}
{"id": "9263546", "revid": "1686872", "url": "https://it.wikipedia.org/wiki?curid=9263546", "title": "Alessandro Carlo Faedo", "text": ""}
{"id": "9263561", "revid": "149485", "url": "https://it.wikipedia.org/wiki?curid=9263561", "title": "Gustav Iden", "text": "Biografia.\nHa rappresentato la ai Giochi olimpici estivi di , classificandosi ottavo nella gara individuale di triathlon.\nE' stato campione mondiali di ironman 70.3 nell'individuale a Nizza 2019 e St. George 2021."}
{"id": "9263562", "revid": "149485", "url": "https://it.wikipedia.org/wiki?curid=9263562", "title": "Campionati mondiali Ironman 70.3", "text": ""}
{"id": "9263563", "revid": "149485", "url": "https://it.wikipedia.org/wiki?curid=9263563", "title": "Campionati mondiali ironman 70.3", "text": ""}
{"id": "9263564", "revid": "149485", "url": "https://it.wikipedia.org/wiki?curid=9263564", "title": "Campionati del mondo ironman 70.3", "text": ""}
{"id": "9263565", "revid": "104458", "url": "https://it.wikipedia.org/wiki?curid=9263565", "title": "Campionati svedesi di sci alpino 1992", "text": "Ai Campionati svedesi di sci alpino 1992 furono assegnati i titoli di discesa libera, supergigante, slalom gigante e slalom speciale, sia maschili sia femminili."}
{"id": "9263566", "revid": "999533", "url": "https://it.wikipedia.org/wiki?curid=9263566", "title": "Rhizotrogini", "text": "Per Rhizotrogini (Burmeister, 1855) si intende una Trib\u00f9 di coleotteri appartenenti alla famiglia Scarabaeidae.\nDescrizione.\nAdulto.\nI Rhizotrogini si presentano come coleotteri di dimensioni medio-piccole, oscillanti tra i 10 e i 20 mm di lunghezza. Molte specie presentano strie verticali pi\u00f9 o meno evidenti sulle elitre o chiazze sul pronoto. Caratteristiche fondamentali dei Rhizotrogini sono le spine terminali delle metatibie che sono ravvicinate tra loro, oltre alle clave antennali che sono costituite da 3 articoli.\nLarva.\nLe larve sono della tipica forma a \"C\", con testa e zampe sclerificate.\nBiologia.\nLa stragrande maggioranza delle specie si nutre di radici di piante erbacee. Pi\u00f9 diversificati sono gli sfarfallamenti, dato che vi sono specie che compaiono in momenti diversi nell'arco dell'anno, come \"Firminus ciliatus\", che vola in Inverno, \"Rhizotrogus aestivus\" e \"Holochelus fraxinicola\" che volano in Primavera, \"Aplidia transversa\" e \"Amphimallon solstitiale\" che volani in estate e \"Amadotrogus insubricus\", che invece vola in autunno. Inoltre alcune specie sono di abitudini diurne mentre altre volano al crepuscolo.\nDistribuzione.\nI Rhizotrogini sono distribuiti in tutto il mondo, eccezion fatta per le regioni polari.\nIn Italia sono presenti le seguenti specie:"}
{"id": "9263588", "revid": "767487", "url": "https://it.wikipedia.org/wiki?curid=9263588", "title": "Black Dahlia (film 2006)", "text": "Black Dahlia \u00e8 un film direct-to-video del 2006 diretto da Ulli Lommel.\nTrama.\nUn giovane poliziotto alle prime armi e la sua squadra indagano su alcuni cadaveri di donne fatti a pezzi come quello della Dalia Nera.\nDistribuzione.\nIn America il film \u00e8 stato distribuito direttamente in home video il 10 ottobre 2006 dalla Lionsgate.\nIn Italia \u00e8 stato distribuito in DVD il 27 maggio 2008 dalla Cecchi Gori Home Video."}
{"id": "9263592", "revid": "76963", "url": "https://it.wikipedia.org/wiki?curid=9263592", "title": "Fabio Nieder", "text": "Biografia.\nSi \u00e8 formato presso il Conservatorio Giuseppe Tartini di Trieste, dove ha studiato composizione con Giulio Viozzi, pianoforte con Roberto Repini e musica da camera con Dario De Rosa e Libero Lana del Trio di Trieste. Ha inoltre studiato composizione privatamente con Witold Lutos\u0142awski.\nCresciuto nel clima culturale mitteleuropeo, ha sviluppato un rapporto privilegiato con il Lied tedesco. In qualit\u00e0 di pianista collaboratore ha collaborato pi\u00f9 volte con Elisabeth Schwarzkopf, Petre Munteanu, Alfredo Kraus e Barbara Hannigan. Ha fondato l'Ensemble per la Nuova Musica Florestan-Eusebius, del quale \u00e8 stato direttore e pianista. Ha diretto varie formazioni dedite al repertorio contemporaneo, tra cui il Nieuw Ensemble di Amsterdam, destinatario anche di molti suoi lavori. Con Luciano Berio ha avuto un intenso dialogo artistico e un profondo legame di amicizia.\n\u00c8 stato insignito del Premio Feltrinelli nel 2013 e del Premio Franco Abbiati della critica musicale italiana nel 2021. \n\u00c8 docente di composizione presso il Conservatorio di Trieste. Ha insegnato presso l'Universit\u00e0 di Trieste, il Conservatorio di Amsterdam e presso varie accademie musicali in Austria, Estonia, Germania e Slovenia.."}
{"id": "9263600", "revid": "104458", "url": "https://it.wikipedia.org/wiki?curid=9263600", "title": "Campionati svizzeri di sci alpino 1992", "text": "Ai Campionati svizzeri di sci alpino 1992 furono assegnati i titoli di discesa libera, supergigante, slalom gigante, slalom speciale e combinata, sia maschili sia femminili; oltre agli sciatori svizzeri, poterono concorrere al titolo anche gli sciatori di nazionalit\u00e0 liechtensteinese."}
{"id": "9263606", "revid": "879070", "url": "https://it.wikipedia.org/wiki?curid=9263606", "title": "Foreste di conifere dei monti Khangai", "text": "L'ecoregione delle foreste di conifere dei monti Khangai (codice ecoregione: PA0512) copre i versanti settentrionali dell'omonima catena montuosa della Mongolia centrale. Le fredde foreste temperate consentono la sopravvivenza a popolazioni di alci, wapiti, cinghiali, lupi e orsi bruni. La diversit\u00e0 di piante e animali ha tratto beneficio dal relativo isolamento e dalla scarsa popolazione umana nell'area.\nGeografia.\nL'ecoregione \u00e8 molto piccola: si estende per appena 100 km da est ad ovest e per 25 km da nord a sud. Copre i versanti settentrionali e le vallate della catena dei Tarvagatai dei monti Khangai, ad altitudini di - m. I fiumi che scorrono nelle vallate drenano i versanti mentre scorrono verso nord, gettandosi nel fiume Ider, che scorre poco al di l\u00e0 del confine settentrionale dell'ecoregione.\nClima.\nNell'ecoregione prevale un \"clima semiarido freddo\" (\"BSk\" secondo la classificazione dei climi di K\u00f6ppen), caratteristico delle steppe pi\u00f9 umide, dove in genere i livelli delle precipitazioni sono superiori a quelli dell'evapotraspirazione. Almeno un mese all'anno presenta temperature medie inferiori a 0 \u00b0C.\nFlora e fauna.\nL'ecoregione \u00e8 costituita da una sottile striscia di taiga; le pendici che si elevano al di sopra delle valli sono generalmente ammantate di larici siberiani (\"Larix sibirica\") e cedri. Nelle foreste di cedri prosperano alci (\"Alces alces\") e moschi (\"Moschus moschiferus\"). Altre specie degne di nota, tralasciando insettivori e roditori, sono il cinghiale (\"Sus scrofa\"), il wapiti (\"Cervus canadensis\"), lo scoiattolo comune (\"Sciurus vulgaris\"), il tamia siberiano (\"Eutamias sibiricus\"), la lepre variabile (\"Lepus timidus\"), l'orso bruno (\"Ursus arctos\") e lo zibellino (\"Martes zibellina\"). Nelle foreste di larici e in quelle miste di larici e cedri vivono per lo pi\u00f9 il wapiti (\"Cervus elaphus\"), il capriolo siberiano (\"Capreolus pygargus\"), il cinghiale (\"Sus scrofa\"), il tamia siberiano (\"Eutamias sibiricus\"), l'arvicola di Sundevall (\"Craseomys rufocanus\"), lo scoiattolo volante della Russia (\"Pteromys volans\"), l'arvicola dalla testa stretta (\"Lasiopodomys gregalis\") e il lemming delle foreste (\"Myopus schisticolor\").\nAree protette.\nParte dell'ecoregione ricade entro i confini del parco nazionale Tarvagatai Nuruu."}
{"id": "9263607", "revid": "125071586", "url": "https://it.wikipedia.org/wiki?curid=9263607", "title": "Alison Parker", "text": ""}
{"id": "9263608", "revid": "125071587", "url": "https://it.wikipedia.org/wiki?curid=9263608", "title": "Adam Ward", "text": ""}
{"id": "9263609", "revid": "767487", "url": "https://it.wikipedia.org/wiki?curid=9263609", "title": "Sno Babies", "text": "Sno Babies \u00e8 un film del 2020 diretto da Bridget Smith.\nTrama.\nKristen e Hannah sono due amiche adolescenti che frequentano il college. Entrambe finiscono col diventare dipendenti dall'eroina e cercheranno di tenere nascosta la cosa alle loro rispettose famiglie."}
{"id": "9263614", "revid": "533647", "url": "https://it.wikipedia.org/wiki?curid=9263614", "title": "Marten Van Riel", "text": "Biografia.\nHa rappresentato il ai Giochi olimpici estivi di , classificandosi sesto nella gara individuale.\nAgli europei di Glasgow 2018 ha vinto il bronzo nella gara individuale, terminando alle spalle del francese Pierre Le Corre e dello spagnolo Fernando Alarza, e nella gara a squadre, gareggiando con Claire Michel, Jelle Geens e Valerie Barthelemy.\nAi Giochi mondiali militari di Wuhan 2019 ha ottenuto l'argento individuale, preceduto sul podio dal francese Pierre le Corre.\nAlla sua seconda partecipazione olimpica, a , cha ottenuto il quarto posto gara individuale, dietro al norvegese Kristian Blummenfelt, al britannico Alex Yee ed al neozelandese Hayden Wilde. Nella prova a squadre ha concluso al quinto posto."}
{"id": "9263615", "revid": "149485", "url": "https://it.wikipedia.org/wiki?curid=9263615", "title": "Marten van Riel", "text": ""}
{"id": "9263618", "revid": "149485", "url": "https://it.wikipedia.org/wiki?curid=9263618", "title": "Jess Learmonth", "text": ""}
{"id": "9263638", "revid": "104458", "url": "https://it.wikipedia.org/wiki?curid=9263638", "title": "Sci alpino ai XVI Giochi olimpici invernali - Discesa libera maschile", "text": "Tra le competizioni dello sci alpino ai XVI Giochi olimpici invernali di la discesa libera maschile si disput\u00f2 domenica 9 febbraio sulla pista La face de Bellevarde di Val-d'Is\u00e8re; l'austriaco Patrick Ortlieb vinse la medaglia d'oro, il francese Franck Piccard quella d'argento e l'austriaco G\u00fcnther Mader quella di bronzo.\nDetentore uscente del titolo era lo svizzero Pirmin Zurbriggen, che aveva vinto la gara dei XV Giochi olimpici invernali di disputata sul tracciato di Nakiska precedendo il connazionale Peter M\u00fcller (medaglia d'argento) e Piccard (medaglia di bronzo); il campione mondiale in carica era lo svizzero Franz Heinzer, vincitore a Saalbach-Hinterglemm 1991 davanti all'italiano Peter Runggaldier e allo svizzero Daniel Mahrer.\nRisultati.\nLegenda:\nDNF = prova non completata\nDSQ = squalificato\nDNS = non partito\nPos. = posizione\nPett. = pettorale\nOre: 12.15 (UTC+1)\nPista: La face de Bellevarde\nPartenza: 2\u00a0809\u00a0m\u00a0s.l.m.\nArrivo: 1\u00a0836\u00a0m\u00a0s.l.m.\nLunghezza: 3\u00a0048\u00a0m\nDislivello: 973\u00a0m\nPorte: 42\nTracciatore: Bernhard Russi (FIS)"}
{"id": "9263653", "revid": "149485", "url": "https://it.wikipedia.org/wiki?curid=9263653", "title": "Dorian Coninx", "text": "Biografia.\nHa rappresentato la ai Giochi olimpici estivi di , classificandosi trentaseiesimo nell'individuale. \nAlla sua seconda partecipazione olimpica, a si \u00e8 piazzato diciassettesimo nella prova individuale ed ha vinto la medaglia di bronzo nella gara a squadre, gareggiando coi connazionali L\u00e9onie P\u00e9riault, Cassandre Beaugrand e Vincent Luis."}
{"id": "9263717", "revid": "709565", "url": "https://it.wikipedia.org/wiki?curid=9263717", "title": "Oligocottus maculosus", "text": "Oligocottus maculosus \u00e8 una specie di pesce della famiglia Cottidae, il cui habitat si estende dal mare di Okhotsk alla contea di Los Angeles, in California. Gli individui possono raggiungere una dimensione di 8\u00a0cm e di solito sopravvivono nelle pozze di marea.\nDescrizione.\nL'\"Oligocottus maculosus\" pu\u00f2 raggiungere una taglia di 8\u00a0cm, e ha una testa grande, un corpo affusolato e pinne spinose. Il pesce presenta un'unica spina pre-opercolare e ciuffi di cirri sopra la testa, ma non sul corpo, al di sotto della pinna dorsale, come per l\"'O. snyderi\" . Il suo colore varia considerevolmente: spesso \u00e8 grigio screziato, marrone e bianco, ma pu\u00f2 essere rosso o verde, perch\u00e9 gli esemplari possono cambiare rapidamente colore per mimetizzarsi.\nDistribuzione e habitat.\n\"O. maculosus\" si trova nella parte nord-orientale dell'Oceano Pacifico, dal mare di Okhotsk e il mare di Bering, fino a sud alle coste della contea di Los Angeles, in California. Vive a profondit\u00e0 che vanno dalla zona intertidale fino a una profondit\u00e0 di circa 100\u00a0metri.\nTollera sia l'acqua salmastra che l'acqua di mare. Tollera anche le acque pi\u00f9 calde pi\u00f9 facilmente rispetto alle altre specie di \"Oligocottus,\" come ad esempio l\"'O. snyderi\".\nEcologia.\n\"O. maculosus\" \u00e8 un piccolo pesce comune nelle pozze residue della battigia delle coste rocciose, dove lo si pu\u00f2 vedere strisciare da un nascondiglio all'altro. Mostra un senso dell'orientamento sviluppato, tornando alla sua pozza abituale ad ogni bassa marea. \u00c8 stata dimostrata la sua capacit\u00e0 di tornare alla sua pozza abituale da una distanza di 102\u00a0m, anche dopo esservi stato lontano sei mesi.\n\u00c8 un predatore che si nutre di piccoli invertebrati come gli isopodi, anfipodi, gasteropodi, vermi policheti e cirripedi, nonch\u00e9 di insetti che cadono in acqua. Anche piccole quantit\u00e0 di alghe fanno parte della sua dieta. A sua volta, \"O. maculosus\" \u00e8 predato da uccelli marini e pesci carnivori durante l'alta marea. Quando il mare \u00e8 mosso, pu\u00f2 risalire la costa e pu\u00f2 anche lasciare acqua e respirare aria, scambiando ossigeno e anidride carbonica, quando si nasconde in un luogo umido e quando cerca di sfuggire ai predatori strisciando per raggiungere un nascondiglio meglio protetto.\nQuesto pesce diventa maturo quando raggiunge una taglia di circa 35\u00a0mm. Il maschio ha raggi anali modificati che pu\u00f2 utilizzare come \"clasper\" durante la fecondazione, ma pu\u00f2 anche attaccarsi alla femmina e fertilizzare le uova durante la loro deposizione. Piccoli gruppi di uova vengono deposte a fine inverno, il pi\u00f9 delle volte in fessure della roccia o in gusci di cirripedi vuoti. Le larve iniziano la loro vita in mare, sono planctoniche; nelle baie possono formare banchi vicino al fondale. Dopo trenta-sessanta giorni, le larve ritornano nelle pozze residue e si trasformano in giovani pesci. Il loro tasso di crescita dipende dall'affollamento della pozza nella quale crescono ."}
{"id": "9263728", "revid": "31886", "url": "https://it.wikipedia.org/wiki?curid=9263728", "title": "Hermosa (genere)", "text": "Hermosa \u00e8 un genere di ragni appartenente alla famiglia Salticidae.\nDistribuzione.\nLe 7 specie sono state reperite in Asia sudorientale (Borneo, Malesia, Celebes) e Africa centrale (Congo, Angola) e meridionale (Madagascar).\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"H. volatilis\" .\nQuesto genere \u00e8 stato sinonimizzato con Myrmarachne da Simon (1901a); rimosso dalla sinonimia da un lavoro di Marusik &amp; Blick del 2019 e sinonimizzato con \"Myrmavola\" secondo un'analisi degli esemplari tipo \"Damoetas galianoae\" .\nNon sono stati esaminati esemplari di questo genere dal 2020.\nAttualmente, a gennaio 2022, si compone di 7 specie:"}
{"id": "9263758", "revid": "1718925", "url": "https://it.wikipedia.org/wiki?curid=9263758", "title": "Carlos Casas", "text": " \nCelebre prevalentemente per il suo lavoro nel cinema documentario per la rivista Colors, si occupa anche di arti visive e installazioni sonore.\nBiografia.\nDopo aver effettuato studi di arte, cinema e design, ottiene nel 1998 una residenza d'artista a Fabrica, centro di ricerca e comunicazione di Benetton. Nel 2000 realizza il cortometraggio sperimentale \"Afterwords\" insieme a Jean Sebastien Lallemand e con la collaborazione del noto regista italo-americano Gianfranco Rosi, prodotto da Marco M\u00fcller all'interno del contesto di Fabrica Cinema. Il cortometraggio \u00e8 selezionato alla Mostra del Cinema di Venezia, International Film Festival Rotterdam e Reencontres du Cinema a Parigi 2001. Nel 2001 intraprende una collaborazione diretta con la rivista Colors Magazine, per la quale realizza una serie di documentari . Il suo lavoro pi\u00f9 celebre \u00e8 la trilogia END, una serie di documentari legati agli ambienti pi\u00f9 estremi al mondo, ambientata sul lago d'Aral (\"Aral. Fishing in an Invisible Sea,\" 2004), la Patagonia (\"Solitudine alla fine del mondo,\" 2005), e la Siberia (\"Hunters Since the Beginning of Time\", 2008). Questa trilogia, sempre tenendo fede al principio base di \"Fabrica\" e del magazine \"Colors\", ovvero di parlare del \u201cresto del mondo\u201d, si pone lo scopo di mostrare, attraverso la moderna tecnologia, paesaggi e luoghi che, a causa della lontananza dalle civilt\u00e0 moderne, l\u00b4asprezza del terreno e le difficili condizioni di vita, si pongono come una vera e propria sfida per l\u00b4umanit\u00e0."}
{"id": "9263760", "revid": "1702319", "url": "https://it.wikipedia.org/wiki?curid=9263760", "title": "Chiesa di San Rocco (Verona)", "text": "La chiesa di San Rocco \u00e8 la parrocchiale di Castiglione, frazione di Verona, in provincia e diocesi di Verona; fa parte del vicariato di Verona Nord Est.\nStoria.\nLa chiesa di San Rocco venne costruita o verso la fine del Cinquecento o all'inizio del Seicento dalla badessa Serenelli del monastero di San Michele, che era retto dai benedettini.\nQuest'edificio fu donato il 10 febbraio 1932 dai conti Serenelli Torresani al vescovo di Verona Girolamo Cardinale, il quale lo inser\u00ec nella parrocchia della Madonna di Campagna.\nIl 31 maggio 1959 la chiesa fu eretta a parrocchiale dal vescovo Giuseppe Carraro. Il presbiterio venne modificato nella seconda met\u00e0 degli anni sessanta e poi ancora nel 2002, per realizzare il nuovo altare postconciliare rivolto verso l'assemblea.\nDescrizione.\nEsterno.\nLa facciata a capanna della chiesa, rivolta a nordovest, \u00e8 scandita da due lesene laterali, sorreggenti la trabeazione e il timpano di forma triangolare, sormontato da due vasi e da una croce; presenta al centro il portale d'ingresso in stile barocco.\nAnnesso alla parrocchiale \u00e8 il campanile a base quadrata, scandito da cornici marcapiano in pi\u00f9 registri; la cella presenta su ogni lato una monofora ed \u00e8 coronata dalla guglia piramidale.\nInterno.\nL'interno dell'edificio si compone di un'unica navata coperta dal soffitto piano in canniccio intonacato, sulla quale si affacciano due cappelle laterali, ospitanti gli altari minori del Crocifisso e della Madonna; al termine dell'aula si sviluppa il presbiterio, sopraelevato di tre gradini, voltato a botte e chiuso dall'abside semicircolare.\nIl pavimento della navata \u00e8 costituito all'alternanza di quadrotte in marmo chiaro di Botticino e in marmo rosso di Verona, mentre quello del presbitero \u00e8 interamente in marmo veronese."}
{"id": "9263779", "revid": "762947", "url": "https://it.wikipedia.org/wiki?curid=9263779", "title": "Lano and Woodley", "text": ""}
{"id": "9263789", "revid": "6923", "url": "https://it.wikipedia.org/wiki?curid=9263789", "title": "Adelaide Fringe", "text": "L'Adelaide Fringe, precedentemente Adelaide Fringe Festival, \u00e8 il secondo festival artistico annuale pi\u00f9 grande del mondo (dopo l'Edinburgh Festival Fringe), che si tiene nella capitale dell'Australia meridionale, Adelaide. Tra met\u00e0 febbraio e met\u00e0 marzo di ogni anno presenta pi\u00f9 di 7.000 artisti provenienti da tutta l'Australia e dal mondo. Oltre 1.300 eventi vengono organizzati in centinaia di luoghi, che includono lavori in un'enorme variet\u00e0 di forme di arti performative e visive. Il Fringe inizia con celebrazioni serali di apertura gratuite ed avvengono insieme ad altri eventi a pagamento per la durata del festival.\nStoria.\nI tre principali centri di eventi temporanei sono The Garden of Unearthly Delights, il Gluttony ed il Royal Croquet Club; inoltre altri luoghi temporanei e permanenti che ospitano eventi del Fringe sono sparsi per la citt\u00e0, i sobborghi e la regione. In un periodo del calendario di Adelaide indicato dalla gente del posto come \"Marcia pazza\", altri eventi che si svolgono contemporaneamente sono l' Adelaide Festival of Arts, un altro importante festival artistico che inizia una settimana dopo il Fringe, che include la Settimana degli Scrittori di Adelaide e il festival musicale mondiale di quattro giorni WOMADelaide, oltre all'evento automobilistico del circuito cittadino di \"Adelaide 500\", con concerti serali di musica di accompagnamento.\nIl Fringe attira molti visitatori internazionali e da tutta l'Australia e nel 2019 ha generato un investimento economico lordo stimato di 95,1 milioni di AUD per l'Australia meridionale, che includeva 36,6 milioni di AUD di spesa da parte dei 2,7 milioni di partecipanti. Ogni anno ha portato un nuovo record in tutti gli aspetti del festival per molti anni fino al 2020.\nFondato nel 1960 come una raccolta libera di eventi ufficiali (coordinati dal Festival delle Arti) e non ufficiali gestiti da artisti locali e inizialmente visto come un'aggiunta al principale Festival delle Arti, il Fringe \u00e8 diventato un ente incorporato nel 1975, con il festival del 1976 chiamato Focus e successivamente Adelaide Festival Fringe, prima del cambiamento del 1992 in Adelaide Fringe Festival. \u00c8 passato da un festival comunitario biennale di due settimane solo per artisti locali ad un importante festival internazionale annuale.\nIl Premio Made in Adelaide, del valore di 10.000 AUD, \u00e8 stato introdotto da Arts South Australia nel 2017, aperto agli artisti locali di Adelaide Fringe che desiderano portare il loro lavoro all'Edinburgh Fringe.\nDirezione.\nL'Adelaide Fringe e l'Adelaide Festival of Arts sono organizzazioni separate, con filosofie e intenti diversi.\nL'Adelaide Fringe \u00e8 governata dall'Adelaide Fringe Board, che impiega un direttore e CEO, un vicedirettore e un ampio team di personale aggiunto per gestire vari aspetti del festival. Un certo numero di importanti contributori alla storia dei Fringe sono stati nominati membri a vita, incluso il fondatore, il defunto fondatore, Frank Ford.\nHeather Croall \u00e8 CEO e Direttore dal 2015 al 2020. Greg Clarke \u00e8 stato CEO e direttore dal 2011 al 2014. Sandy Verschoor \u00e8 stata CEO dal 2006 al 2010, mentre Christie Anthoney ha ricoperto la carica di direttore da quando il Fringe \u00e8 diventato annuale nel 2007 al 2010. E Karen Hadfield per i festival 2004 e 2006.\nDescrizione.\nA partire dal 2019 l'Adelaide Fringe \u00e8 il secondo festival artistico annuale pi\u00f9 grande al mondo, dopo l'Edinburgh Fringe, e il pi\u00f9 grande dell'Emisfero australe, dove ha vinto nel 2017, e continua a crescere ogni anno. Artisti da tutto il mondo partecipano al Fringe insieme a talenti locali, in tutte le forme d'arte. L'Adelaide Fringe organizza anche i propri eventi pubblici. \u00c8 un evento ad accesso aperto, il che significa che non c'\u00e8 un curatore che cerchi gli eventi che faranno parte del programma.\n\"Marcia pazza\" \u00e8 un termine usato dalla gente del posto per descrivere il periodo di cinque grandi eventi che si svolgono contemporaneamente nel calendario locale: l'Adelaide Festival of Arts (un festival di tre settimane che inizia una settimana dopo il Fringe), che include la Settimana degli scrittori di Adelaide e il festival musicale mondiale di quattro giorni WOMADelaide, nonch\u00e9 l'evento automobilistico del circuito cittadino di Adelaide 500, con l'accompagnamento dei suoi concerti serali di musica.\nL'Adelaide Fringe inizia con le celebrazioni serali di apertura gratuite (per molti anni una sfilata in strada e/o una festa notturna di apertura; dal 2019 una cerimonia di apertura seguita da una festa), e gli eventi gratuiti ed a pagamento continuano per la durata del festival di un mese. Il festival comprende opere contemporanee in un'ampia gamma di forme d'arte tra cui cabaret, commedia, circo e teatro fisico, danza, film, teatro, teatro dei burattini, musica, arte visiva, magia, digitale e interattiva, e design.\nI locali.\nNel 2019 c'erano 517 locali, tra cui \"pop-up\" in parchi, magazzini, vicoli ed edifici in disuso, nonch\u00e9 sedi consolidate come teatri, hotel, bar, pub, gallerie d'arte e caff\u00e8. I buskers si esibiscono regolarmente al Rundle Mall e altrove in citt\u00e0 e nei dintorni, nonch\u00e9 nei sobborghi.\nL'accessibilit\u00e0 \u00e8 stata notevolmente migliorata negli ultimi anni, con una serie di iniziative inserite per cercare di garantire che il maggior numero di luoghi ed eventi possa essere frequentato da persone di tutte le abilit\u00e0.\nA causa delle dimensioni compatte del centro di Adelaide, molti dei locali sono abbastanza vicini l'uno all'altro. I parchi circostanti la citt\u00e0 forniscono diversi gruppi di luoghi (noti come centri di ritrovo), al di fuori dei luoghi consolidati e convertiti all'interno della citt\u00e0 e dei sobborghi. Ci sono tre sedi principali:\nAlcuni degli stabilimenti permanenti che ospitano regolarmente eventi del Fringe hanno compreso gli Holden Street Theatres (un recinto di chiesa convertito, trasformato in locale a Hindmarsh), il Tandanya National Aboriginal Cultural Institute, il Bakehouse Theatre (uno spazio per le arti dello spettacolo nel CBD), The German Club in Flinders Street , The Rhino Room (un locale per cabaret), l'Odeon Theatre, Norwood e il National Wine Center (un centro congressi con enoteca e ristorante). I piccoli locali costituiscono circa il 50% delle vendite totali dei biglietti. Il famoso locale di musica dal vivo \"The Gov\" viene utilizzato per eventi del Fringe di ogni tipo.\nGli ambasciatori dell'Adelaide Fringe.\nNel 2012 il governo dell'Australia Meridionale ha collaborato con la Commissione per il Turismo dell'Australia Meridionale per creare il ruolo di Adelaide Fringe Ambassador per promuovere l'Adelaide Fringe in tutta l'Australia e all'estero. L'Adelaide Fringe Ambassador partecipa anche all'Adelaide Fringe Opening Night Parade e si esibisce durante il Fringe.\nStoria.\n1960\u20131974: Biennale, 2\u20133 settimane, stato poco chiaro.\nIl primo evento \"fringe\" (marginale) \u00e8 avvenuto nel 1960, quando alcuni artisti hanno deciso di organizzare i propri eventi in risposta all'esclusione di molti artisti locali e su scala ridotta rispetto al curato Festival delle Arti di Adelaide. Le attivit\u00e0 marginali consistevano in arti visive locali, artigianato, arti performative e gruppi teatrali amatoriali che organizzavano produzioni, mostre ed eventi insieme al Festival e duravano due settimane. Secondo Fringe Vault, \"Questi eventi che sono stati chiamati 'attivit\u00e0 marginali non ufficiali' formarono l'inizio del 'Fringe'. Questi eventi erano visti come separati da qualsiasi \"attivit\u00e0 non ufficiale sostenuta dal festival\", elencati nel \"Festival of Arts Festival Souvenir Programme\" under \"Festival Attractions, other Events and other Exhibitions (Programma di souvenir del Festival delle arti del 1960\" sotto \"le attrazioni del festival, altri eventi e altre mostre\"\").\nNel 1962 il numero di eventi e mostre locali non ufficiali crebbe al punto che, secondo una tesi di Martin Christmas, \"il 1962 sembra essere stato il Festival in cui fu riconosciuto che gli 'accessori' (attivit\u00e0 marginali), erano importanti quanto le principali attivit\u00e0 culturali\" e Max Harris scrisse un articolo intitolato \"Adelaide's Two Festivals\".\nNel 1964 Fringe ha ospitato 52 mostre d'arte, collezioni e spettacoli. Come il Festival delle Arti, si teneva ogni due anni, per tre settimane. Sia gli eventi approvati che quelli non approvati erano cresciuti di numero. Produzioni significative di due commedie di Patrick White, \"The Ham Funeral\" e \"Night on Bald Mountain\", messe in scena da artisti locali rispettivamente nel 1961 e nel 1964 dopo essere state rifiutate dal Festival principale, sono servite a consolidare lo status di ci\u00f2 che la stampa inizi\u00f2 a chiamare eventi \"Fringe\".\nNel 1970 l'evento \u00e8 cresciuto fino a tre settimane di durata, dal 6 al 28 marzo di quell'anno e registrando una crescita significativa sia negli eventi ufficiali che non ufficiali e includendo tre grandi spettacoli musicali, quattro spettacoli di danza, un'opera, eventi cinematografici e mostre.\nIl primo programma di souvenir stampato \u00e8 stato pubblicato per l'evento del 1974, con il titolo \"Adelaide Festival of Arts, March 9 to 30: Fringe programme\". Tuttavia c'era ancora un gran numero di eventi non ufficiali: il programma elencava 41 mostre elencate e 20 spettacoli; gli eventi non ufficiali includevano 50 mostre, 10 spettacoli e molti altri eventi.\n1976\u20132006: biennale, 3 settimane, formato definitivo.\n1976: Focus Inc..\nNel 1975 il Fringe divenne un'associazione incorporata, e quindi \"legale\", con lo scrittore e regista Frank Ford come presidente fondatore. Il suo nome era Focus Inc., con l'obiettivo di sviluppare la cultura dell'Australia meridionale. Il cambio di nome all'epoca suscit\u00f2 alcune polemiche, ma il motivo era rafforzare l'idea che Focus non era frenetico della cultura. Il primo Fringe organizzato in modo indipendente, noto come Focus Festival, nacque e fu visto come un enorme successo. Questo fu il vero inizio dell'odierno Adelaide Fringe, come entit\u00e0 separata e con obiettivi mirati e il primo poster dedicato, che annunciava il \"Focus '76\". Il poster del 1978 diceva: \"Focus: Adelaide's Festival of the Australian Arts\" (\"Focus: il festival di Adelaide delle arti australiane\").\n1982: Adelaide Festival Fringe.\nNel 1982 il nome sul poster, con un design di Pro Hart, cambi\u00f2 in Adelaide Festival Fringe. In quell'anno c'erano 50 sedi, 86 gruppi o artisti individuali, oltre a 56 mostre di arti visive nelle sedi della citt\u00e0. C'erano anche 16 gruppi che si esibivano nelle scuole e negli spazi pubblici. Nel 1988 il festival apr\u00ec le sue porte ad artisti internazionali e i primi anni '90 hanno portato ulteriori grandi cambiamenti, creando il festival di maggior successo mai realizzato. Stava cominciando a farsi conoscere a livello internazionale. Gli opuscoli affermavano che era \"il pi\u00f9 grande festival artistico comunitario in Australia\" e \"si classificava solo al secondo posto, dietro l'Edinburgh Festival Fringe, di fama internazionale\". La serata di apertura inaugurale dell'Hindley Street Party fu organizzata e il patron Don Dunstan invit\u00f2 il governo statale ad aiutare con maggiori finanziamenti.\n1992-4: Adelaide Fringe Festival.\nNel 1994 il nome sui manifesti cambi\u00f2 da Adelaide Festival Fringe ad Adelaide Fringe Festival, a seguito dei cambiamenti apportati nel 1992-1993. Decise di adottare il nome Adelaide Fringe e di ampliare il ruolo dell'organizzazione. Soprannominato \"il festival accessibile\", il festival del 1992 \u00e8 stato il maggior successo nei suoi 32 anni di storia, con molti degli eventi che si sono svolti nel Lion Arts Center appena completato all'estremit\u00e0 occidentale di North Terrace. Il poster del 1994 mostrava \"Adelaide Fringe Festival\", in contrasto con il recente passato \"Adelaide Festival Fringe\".\nNel 1998 ha utilizzato per la prima volta il proprio sistema di biglietteria appositamente sviluppato, il FringeTix.\n2000: Adelaide Fringe.\nIl Fringe del 2000 lasci\u00f2 cadere il \"Festival\" e inizi\u00f2 a chiamarsi Adelaide Fringe. Quell'anno fu dedicato all'ex premier di stato e mecenate \"fringe\" Don Dunstan, abbracciando la sua visione di giustizia sociale e diversit\u00e0 culturale che continua a essere fonte di ispirazione oggi.\nNel 2006 il premier dell'Australia meridionale Mike Rann annunci\u00f2 che l'Adelaide Fringe avrebbe ricevuto finanziamenti governativi extra (per un totale di 2 milioni di dollari) per consentirgli di diventare un evento annuale dal 2007 in poi.\n2007\u20132012: annuale, 3 settimane.\nNel 2007 l'Adelaide Fringe divent\u00f2 un evento annuale, dopo aver ricevuto un finanziamento dal governo statale di 500.000 AUD, che fu considerato un successo. Nel 2007 furono venduti 130.000 biglietti attraverso il sistema di biglietteria FringeTIX, con ulteriori 10.000 vendite di biglietti da parte dei partner nazionali di biglietteria.\nNel 2008 furono venduti circa 187.000 biglietti attraverso il botteghino FringeTIX e i suoi partner di biglietteria. 281 sedi Fringe hanno venduto decine di migliaia di biglietti all'entrata. Il Family Day \u00e8 diventato Family Weekend e raddoppi\u00f2 le dimensioni e le presenze. Si stima che l'incasso finale al botteghino raggiunga oltre 5,3 milioni di AUD, la maggior parte dei quali fu restituita agli artisti Fringe.\nNel 2009 la vendita dei biglietti pre-evento fu pari a quella dell'anno precedente. 2.800 artisti parteciparono in 250 sedi in tutta la citt\u00e0, in 508 spettacoli di commedie, teatro, musica, danza e arti visive.\nL'Adelaide Fringe ha celebrato il suo 50\u00b0 anniversario nel 2010. Rispetto all'anno precedente le vendite dei biglietti sono aumentate del 27%. Per la prima volta Fringe ha venduto 100.000 biglietti prima della parata di apertura. L'evento ha ricevuto un finanziamento extra del governo statale di 350.000 AUD per sostenere l'evento dell'anniversario. La sovvenzione copr\u00ec i costi di produzione di otto astronauti gonfiabili e di erigerli in giro per la citt\u00e0. Al botteghino furono venduti 300.000 biglietti, pi\u00f9 del doppio di quelli venduti nel 2007.\nNel 2011 la Fringe Parade fu cancellata a causa della pioggia, ma furono venduti 334.000 biglietti, pari a oltre 8 milioni di AUD. Sono state registrate 1,45 milioni di presenze e la vendita dei biglietti \u00e8 aumentata dell'11% rispetto all'anno precedente.\nIl festival 2012 si \u00e8 svolto dal 24 febbraio al 18 marzo. Circa 40.000 spettatori hanno assistito alla Fringe Parade e sono stati venduti 367.000 biglietti, con un aumento del 10% rispetto alle vendite del 2011. La vendita dei biglietti \u00e8 stata pari a un valore approssimativo di 9 milioni di AUD. L'evento ha visto la partecipazione di oltre 4.000 artisti e 923 eventi, in 300 sedi. C'erano il 20% in pi\u00f9 di eventi rispetto al 2011. Il CEO Greg Clarke lanci\u00f2 l'evento non solo ad Adelaide, ma anche alla Sydney Opera House ed alla Federation Square a Melbourne. Ci furono anche due grandi cambiamenti nella serata di apertura: la parata si \u00e8 svolta lungo il centro della citt\u00e0 lungo King William Street e le celebrazioni prima, durante e dopo non si sono svolte solo nell'East End del centro citt\u00e0, ma nei luoghi Fringe ovunque. Ci sono stati anche una serie di grandi eventi all'aperto gratuiti durante il festival.\n2013\u20132020: annuale, 4 settimane.\nNel 2013, dopo un aumento dei finanziamenti governativi, il Fringe fu prorogato per un periodo di 4 settimane, a partire da venerd\u00ec 15 febbraio. Sono stati registrati oltre 4.000 artisti, che hanno partecipato a 930 eventi e 6139 spettacoli e sono stati venduti 407.153 biglietti. Il valore in dollari della vendita dei biglietti \u00e8 stato di 11,6 milioni di AUD. L'evento ha generato 64,6 milioni di AUD, con un aumento del 34% rispetto all'anno precedente.\nNel 2014 il festival si \u00e8 svolto per 30 giorni e notti dal 14 febbraio al 16 marzo e ha riunito oltre 4.000 artisti provenienti da tutta l'Australia e dal mondo. Oltre 900 eventi sono stati organizzati in sedi pop-up in parchi, magazzini, corsie ed edifici in disuso, nonch\u00e9 sedi consolidate come teatri, hotel, gallerie d'arte e caff\u00e8.\nHeather Croall, 2015\u20132020.\nNel febbraio 2015 Heather Croall \u00e8 salita a bordo come CEO e Direttore del Festival. Sono stati venduti oltre 13 milioni di dollari australiani di biglietti, costituiti da oltre 536.000 biglietti venduti in 376 sedi, con un aumento del 20% rispetto all'anno precedente.\nLe vendite dei biglietti per l'Adelaide Fringe Festival 2016 sono aumentate del 12% rispetto all'anno precedente, con oltre 600.000 biglietti venduti. Pi\u00f9 di 1.100 spettacoli sono stati organizzati in 430 sedi. Il comico britannico Alexis Dubus ha promesso di non esibirsi in futuri Adelaide Fringe Festivals, adducendo il motivo per cui il festival \u00e8 guidato da luoghi pi\u00f9 grandi, che attirano folle che acquistano bevande invece dei biglietti per gli spettacoli, portando a scarse vendite di biglietti e cancellazioni per gli spettacoli. (Torn\u00f2 per\u00f2 all'Adelaide Fringe Festival nel 2018.)\nNell'aprile 2016 l'iniziativa \"Made in Adelaide\" \u00e8 stata annunciata dal governo statale, che ha fornito fondi per un totale di 55.000 AUD per sostenere nove artisti che portavano il loro lavoro all'Edinburgh Fringe, per aiutare a costruire collegamenti tra i due festival. Nell'agosto 2016 il Fringe ha iniziato una partnership ufficiale con l'Edinburgh Fringe Festival.\nNel novembre 2016 il CEO Croall parl\u00f2 della necessit\u00e0 di un marketing migliore per attirare pi\u00f9 turisti e di modi per garantire che gli artisti ricevessero una quota decente di reddito.\nLa data di inizio del festival 2017 fu posticipata di una settimana al 17 febbraio, con il fine settimana lungo di marzo che cadeva nel quarto fine settimana del festival, invece dell'ultimo fine settimana. Fu nel 2017 che \u00e8 divent\u00f2 il pi\u00f9 grande festival artistico dell'emisfero australe e il secondo Fringe pi\u00f9 grande del mondo.\nAdelaide Fringe 2018 ha battuto ancora una volta tutti i record, attirando 2,7 milioni di persone presenti a eventi gratuiti ed a pagamento, di cui 100.000 per l'Opening Night Street Party (che ha sostituito la serata di apertura) e 505.000 per la Parade of Light, proiezioni digitali sugli edifici lungo North Terrace in tutte le sere del festival di 31 giorni. Pi\u00f9 di 6.900 artisti si sono esibiti in 1.231 eventi in 442 sedi. Le entrate al botteghino hanno raggiunto 16,6 milioni di AUD da 705.761 biglietti venduti (+7%). L'evento ha anche visto una quota maggiore nelle tasche degli artisti, dopo che 1 milione di dollari australiani di finanziamenti del governo statale hanno consentito al Fringe di abolire le tariffe interne per gli artisti con biglietti inferiori a $ 35 e di dimezzarle per tutti gli altri. La mossa \u00e8 stata elogiata da artisti, incluso Dubus, che torn\u00f2 con un nuovo spettacolo quell'anno.\nI record sono stati nuovamente battuti nel 2019, con la partecipazione dei turisti aumentata del 72% rispetto all'anno precedente (forse una conseguenza dell'aumento del marketing interstatale), un totale di quasi 3,3 milioni di presenze e una spesa stimata di 95 milioni di AUD. 7000 artisti hanno partecipato a 1326 eventi. La portata del Fringe si sta spingendo oltre i confini di Adelaide, nei centri regionali.\n2020: 60\u00b0 anniversario.\nIl Fringe ha celebrato il suo 60\u00b0 anniversario nel 2020. Mentre il Fringe del 2020 fu il primo dopo anni a vedere una diminuzione del numero di eventi registrati (\"oltre 1200\", rispetto ai 1320 del 2019), gli eventi sono stati pi\u00f9 diffusi, con la met\u00e0 delle sedi fuori dal centro di Adelaide, comprese le localit\u00e0 suburbane e regionali come Stirling, Gawler e Murray Bridge.\nIl World Fringe Congress, tenutosi per la prima volta nel 2012, si \u00e8 tenuto ad Adelaide per la prima volta nel 2020.\nL'ultimo fine settimana del festival \u00e8 stato in qualche modo influenzato dalla Pandemia di COVID-19 in Australia, anche se le regole del governo sul distanziamento sociale e sui viaggi non iniziarono fino alla settimana successiva. Port\u00f2 per\u00f2 a un record di $ 96,7 milioni di investimenti economici lordi stimati, con entrate al botteghino che hanno anche raggiunto un record di $ 21 milioni, vendendo 853.419 biglietti.\n2021.\nSono state annunciate le date per il Fringe 2021 (19 febbraio - 21 marzo), ma la pianificazione futura \u00e8 ostacolata dall'incertezza causata dalla pandemia globale e dal conseguente maggiore rischio finanziario per gli artisti e le sedi.\nMascotte di spicco.\nNel 2010 otto giganteschi astronauti gonfiabili alti 10\u201312 metri, creati da Mr Inflatables, sono stati collocati intorno ad Adelaide.\nLa mascotte dell'evento del 2014 \u00e8 stato Stobie il , un burattino da strada lungo 13 metri, ispirato alle seppie giganti australiane dell'Australia meridionale. Stobie il Disco Seppie ha fatto lampeggiare luci multicolori, agitato i suoi tentacoli e suonato disco music preregistrata mentre un gruppo di ballerini professionisti eseguiva coreografie originali ogni sabato sera durante l'evento.\nLa mascotte del 2018 fu ispirata dal poster vincitore di quell'anno, con un cane multicolore fatto di palloncini, con una corona, creato dalla designer grafica di Sydney Jacqueline Daniel. Doveva celebrare l'Anno del cane cinese.\nPremio \u00abMade in Adelaide\u00bb.\nIl Made in Adelaide Award \u00e8 stato introdotto nel 2017 da Arts South Australia, nell'ambito della campagna \"Made In Adelaide\" iniziata nel 2016, per esportare e promuovere artisti del Sud Australia all'Edinburgh Fringe. Le iscrizioni sono aperte agli artisti dell'Adelaide Fringe che intendono registrarsi all'Edinburgh Fringe 2017. Il premio vale 10.000 AUD a partire dal 2019.\nPoster del concorso.\nDal 2007 l'Adelaide Fringe organizza un concorso annuale per selezionare la copertina della guida, del sito web, dei poster e del marchio generale del festival. I precedenti vincitori comprendono:\nFinanziatori.\nIl partner principale per molti anni \u00e8 stata la BankSA (State Bank of South Australia). Il finanziamento del governo \u00e8 aumentato negli ultimi anni. Il governo dell'Australia meridionale \u00e8 uno dei principali sponsor, attraverso Arts South Australia dal 1997 al 2018 e da allora direttamente tramite il Dipartimento del Premier e del Gabinetto. Anche Il Comune di Adelaide, \"The Advertiser\", 9News sono tra i partner di Fringe e donatori aziendali e privati aiutano a sostenere iniziative specifiche per gli artisti."}
{"id": "9263791", "revid": "44876", "url": "https://it.wikipedia.org/wiki?curid=9263791", "title": "1913 Seregno Calcio", "text": ""}
{"id": "9263796", "revid": "125074258", "url": "https://it.wikipedia.org/wiki?curid=9263796", "title": "Alice Jourdain", "text": ""}
{"id": "9263799", "revid": "1442080", "url": "https://it.wikipedia.org/wiki?curid=9263799", "title": "Myrmage", "text": "Myrmage \u00e8 un genere di ragni appartenente alla famiglia Salticidae.\nDistribuzione.\nLe 3 specie sono state reperite in Asia sudorientale (Borneo, Malesia, Celebes) e nello Sri Lanka.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne gedongensis\" .\nNon sono stati esaminati esemplari di questo genere dal 2017.\nAttualmente, a gennaio 2022, si compone di 3 specie:"}
{"id": "9263821", "revid": "59785", "url": "https://it.wikipedia.org/wiki?curid=9263821", "title": "Mari (Cipro)", "text": "Mari (, in turco \"Tatl\u0131su\" o \"Mari\") \u00e8 una comunit\u00e0 () del distretto di Larnaca a Cipro. All'ultimo censimento ufficiale del 2011, il villaggio aveva una popolazione di 158 abitanti.\nGeografia.\nMari si trova nel sud dell'isola di Cipro ad un'altitudine di 87 metri, circa 46 km a sud della capitale Nicosia, 35 km a sud-ovest di Larnaca e 22 km a nord-est di Limassol.\nIl villaggio si trova su una collina a circa 1,5 km dal Mar Mediterraneo. La zona intorno a Mari \u00e8 industriale, con una cava di calcare a nord, un cementificio e varie miniere, raffinerie di petrolio, la centrale elettrica di Vasilikos e la base navale Evangelos Florakis a sud. L\u00ec l'11 luglio 2011 ha avuto luogo un'esplosione di munizioni. Munizioni iraniane confiscate e conservate in un container sono esplose, causando una vasta distruzione nella zona, uccidendo 15 persone e ferendone oltre 60.\nLe localit\u00e0 della zona includono Kalavasos a nord, Tochni e Psematismenos a nord-est, Zygi a est, Pentakomo nel distretto di Limassol a ovest e Asgata a nord-ovest.\nPopolazione.\nPrima del 1974 il villaggio, che in turco si chiama \"Tatl\u0131su\" (\"Acqua dolce\" in Turco), era a larga maggioranza turco-cipriota. In quell'anno i turchi ciprioti abbandonarono il villaggio trasferendosi al nord, nel villaggio di Akanthou, abbandonato dai greci ciprioti, e ribattezzato anch'esso \"Tatl\u0131su\"."}
{"id": "9263822", "revid": "709565", "url": "https://it.wikipedia.org/wiki?curid=9263822", "title": "Peter Dawson (golfista)", "text": "Carriera.\nGioc\u00f2 nell'European Tour negli anni settanta e vinse il suo unico titolo del circuito nel 1975, al Double Diamond Strokeplay. Tuttavia, la sua miglior stagione fu nel 1977, quando si piazz\u00f2 settimo nella classifica dell'Ordine di Merito. In quell'anno partecip\u00f2 alla Ryder Cup (fu il primo europeo mancino della competizione) e alla Coppa del Mondo con Nick Faldo. Dopo aver lasciato l'European Tour nel 1981, allen\u00f2 le nazionali della Danimarca, della Svizzera e del Marocco. Nel 2000 entr\u00f2 nell'European Seniors Tour."}
{"id": "9263823", "revid": "844563", "url": "https://it.wikipedia.org/wiki?curid=9263823", "title": "Prvi razred 1932-1933", "text": "La Prvi razred 1932./33. (in lingua italiana \"prima classe 1932-33\"), in cirillico \u041f\u0440\u0432\u0438 \u0440\u0430\u0437\u0440\u0435\u0434 1932./33., fu la quattordicesima edizione della massima divisione delle varie sottofederazioni (\"podsaveze\") in cui era diviso il sistema calcistico del Regno di Jugoslavia.\nLe migliori squadre accedevano alle qualificazioni per il Dr\u017eavno prvenstvo 1932-1933 (\"campionato nazionale\") per designare la squadra campione.\nSottofederazioni.\n I campionati delle sottofederazioni (che fungono da qualificazioni al campionato nazionale) sono iniziati nell'autunno 1932, ma \u2013 a tornei in corso \u2013 la federazione decide di cambiare formula: 11 squadre (3 ciascuna dalle sottofederazioni di Zagabria e Belgrado, pi\u00f9 1 ciascuna da quelle di Spalato, Lubiana, Sarajevo, Osijek e Novi Sad) passano direttamente al campionato nazionale. Le squadre rimaste nelle sottofederazioni continuano senza di loro. L'Hajduk Spalato non ha disputato il campionato della sottofederazione. Per designare la rappresentante di Lubiana \u00e8 stato disputato uno spareggio fra Primorje ed Ilirija.\n Le squadre ammesse alle qualificazioni per il Dr\u017eavno prvenstvo 1933-1934 vengono divise in due gruppi: \"Ovest\" (rappresentanti di Lubiana, Zagabria, Subotica, Osijek e Spalato) ed \"Est\" (rappresentanti di Novi Sad, Veliki Be\u010dkerek, Belgrado, Sarajevo, Kragujevac, Ni\u0161 e Skopje). Le due vincitrici ottengono la qualificazione al torneo.\nLubiana.\n Le prime partite di e Rapid sono state annullate poich\u00e9 la federazione ha deciso di ridurre il numero delle partecipanti a 6. Quindi , , e Rapid hanno disputato un torneo di qualificazione, vinto da questi ultimi.\n Lo , nel marzo 1933, si fonde con il (che passa al Dr\u017eavno prvenstvo 1932-1933) e le sue partite vengono annullate.\nZagabria.\n Dopo il girone d'andata, Gra\u0111anski, Concordia e HA\u0160K vanno a competere nel Dr\u017eavno prvenstvo 1932-1933. I loro risultati vengono annullati ed il torneo continua con le rimanenti 3 squadre.\nOsijek.\n Dopo il girone d'andata, lo Slavija viene inserito nel Dr\u017eavno prvenstvo 1932-1933, i suoi risultati vengono mantenuti.\nNovi Sad.\n Dopo il girone d'andata, il Vojvodina viene inserito nel Dr\u017eavno prvenstvo 1932-1933, i suoi risultati vengono mantenuti.\nVeliki Be\u010dkerek.\nPrima fase.\n Squadre partecipanti:\n Veliki Be\u010dkerek: RSK Borac, \u017dSK, \u0160vebi\u0161e, Obili\u0107, Vojvodina, Jedinstvo, Radni\u010dki.\n Veliki Be\u010dkerek - sottogruppo: Gra\u0111anski (Ja\u0161a Tomi\u0107), Begej (Sveti \u0110ura\u0111), Titelski AK, Slavija (Aradac).\n Velika Kikinda: Kosovo, Sloga, Radni\u010dki, \u017dAK, Delija (Mokrin).\n Velika Kikinda - sottogruppo: Jedinstvo (Novi Be\u010dej), Hajduk (Beodra), Sloga (\u0160arlevil, Nakovski SK.\n Pan\u010devo: Banat, Jedinstvo, PSK, Jadran, Kovin SK, Amater, Sparta (Debelja\u010da).\n Vr\u0161ac: Du\u0161an Silni, Viktorija, Radni\u010dki, Privrednik.\n Vr\u0161ac - sottogruppo: Grani\u010dar (Bela Crkva), Sportsko dru\u0161tvo (Bela Crkva), Amater (Banatski Karlovac)\n Classifiche disponibili:\n Veliki Be\u010dkerek: Obili\u0107 18 (41:11), \u017dSK 18 (31:13), RSK Borac 14, \u0160vebi\u0161e 13, Radni\u010dki 13, Vojvodina 7, Jedinstvo 1 punto.\n Veliki Be\u010dkerek - sottogruppo: Gra\u0111anski 11, Begej 7, Titelski AK 6, Slavija 0 punti.\n Velika Kikinda: Kosovo 15, Delija 10, Sloga 9, \u017dAK 6, Radni\u010dki 0 punti.\n Velika Kikinda - sottogruppo: Jedinstvo 8, Hajduk 6, Sloga 6, Nakovski SK 0 punti.\nBelgrado.\n Dopo il girone d'andata, Jugoslavija, BSK e BASK vanno a competere nel Dr\u017eavno prvenstvo 1932-1933. I loro risultati vengono annullati ed il torneo continua con le rimanenti 3 squadre, pi\u00f9 l' (incluso dopo la pausa invernale).\nSarajevo.\n Dopo il girone d'andata, lo Slavija va a competere nel Dr\u017eavno prvenstvo 1932-1933. I suoi risultati vengono annullati.\nSpalato.\n La subfederazione Spalato continua a giocare lo stesso metodo con stagioni separate in autunno ed estate in due gironi: Spalato (secondo il sistema a punti) e Provincia (secondo il sistema a coppa) dove i campioni dei gironi giocano per il campione finale della sottofederazione. Si gioc\u00f2 nell'autunno del 1932, ma nella primavera del 1933 il sistema fu cambiato e la provincia fu divisa in 2 gironi, mentre al gruppo di Spalato si un\u00ec JOSK Solin di Solin dopo la partenza dell'Hajduk per le leghe nazionali, che giocavano solo partite di primavera., le vincitrici della fase citt\u00e0 e della fase provincia si sfidano per un posto nel Dr\u017eavno prvenstvo 1931-1932.\nCitt\u00e0.\n L'Hajduk non partecipa poich\u00e9 impegnato nel campionato nazionale. Dopo la fase autunnale, Dalmatinac ed Aurora si fondono a formare il Vuk, il 12 marzo 1933. A coprire il posto mancante, viene inserito il Solin.\n Nella fase primaverile viene disputato il girone di ritorno, quindi tutte le squadre hanno 5 partite all'attivo, eccetto il Solin, non presente nella fase autunnale.\nFinale.\n Finale fra le vincitrici del gruppo cittadino e del gruppo provinciale.\nAltre sottofederazioni.\n Le vincitrici delle neoformate sottofederazioni di Banja Luka e Cettigne non ottenevano la qualificazione al Dr\u017eavno prvenstvo 1933-1934.\nBanja Luka.\n L'assemblea di fondazione si tiene il 12 marzo 1933 nei locali dell'hotel \"Bosna\" a Banja Luka e partecipano i delegati di tutte le squadre della Banovina del Vrbas. Al momento della creazione, la \"Banjalu\u010dki nogometni podsavez\" conta 20 club ed \u00e8 formata dall'ex \"VIII \u017eupa\" della sottofederazione di Zagabria, pi\u00f9 alcuni club della \"VI \u017eupa\" (Sisak) ed altri dalla sottofederazione di Sarajevo. L'assemblea \u00e8 presieduta da Dragomir Pavli\u010devi\u0107, segretario della JNS, che presenta il processo di creazione delle sottofederazioni. Nella seconda sessione, il 20 marzo 1933, si decide la BLP sar\u00e0 la continuazione della \"VIII \u017eupa\"."}
{"id": "9263825", "revid": "31886", "url": "https://it.wikipedia.org/wiki?curid=9263825", "title": "Myrmagua guaranitica", "text": "Myrmagua guaranitica \u00e8 un ragno appartenente alla famiglia Salticidae.\n\u00c8 l'unica specie nota del genere Myrmagua.\nDistribuzione.\nGli esemplari di questa specie sono stati rinvenuti in Argentina.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne guaranitica\" .\nDal 2017 non sono stati esaminati altri esemplari, n\u00e9 sono state descritte sottospecie al 2022."}
{"id": "9263829", "revid": "31886", "url": "https://it.wikipedia.org/wiki?curid=9263829", "title": "Myrmagua", "text": ""}
{"id": "9263830", "revid": "2156111", "url": "https://it.wikipedia.org/wiki?curid=9263830", "title": "TINI Tour 2022", "text": "TINI Tour 2022 \u00e8 il terzo tour musicale della cantante argentina Tini Stoessel. Il tour inizier\u00e0 ufficialmente il 21 marzo 2022 presso l'Hip\u00f3dromo di Palermo a Buenos Aires, Argentina, anticipato da un concerto a Vi\u00f1a del Mar, in Cile, nel mese di febbraio 2022. Tini porter\u00e0 il suo show per tutta l'Argentina, l'America del Sud ed Europa. \nAntecedenti.\nDopo due anni di assenza dai palcoscenici del mondo a causa della Pandemia di COVID-19, e aver lasciato inconcluso il suo tour anteriore, \"Quiero Volver Tour\", l'artista Tini Stoessel riprende i concerti dal vivo. In questa occasione, aggiunger\u00e0 al suo repertorio le canzoni del suo ultimo album, \"Tini Tini Tini\", pubblicato nel 2020, e le canzoni gi\u00e0 rilasciate tratte dal quarto album in studio, di prossima uscita. Oltretutto, si esibir\u00e0 in Paesi che non ha visitato con i suoi tour precedenti.\nLa cantante ha annunciato l'inizio del tour in occasione dell'uscita del singolo \"Bar\", a novembre 2021. In poco tempo, il concerto programmato per il 21 marzo 2022 ha registrato il tutto esaurito, motivo per cui sono state aggiunte altre quattro date in seguito. Nel mese di gennaio 2022 vengono annunciate le date presso Vi\u00f1a del Mar e C\u00f3rdoba, e tra gennaio e febbraio vengono annunciate tre date in Bolivia, nell'ambito di festival musicali locali. \nScaletta.\nScaletta Pre-Tour (19 dic. 2021 - 28 feb. 2022).\nLa scaletta non \u00e8 rappresentativa di tutti i concerti."}
{"id": "9263835", "revid": "59785", "url": "https://it.wikipedia.org/wiki?curid=9263835", "title": "Arakl\u0131", "text": "Arakl\u0131 \u00e8 una citt\u00e0 costiera turca sul Mar Nero nel distretto omonimo nella provincia di Trebisonda. Esso \u00e8 anche un comune della \"B\u00fcy\u00fck\u015fehir belediyesi Trabzon\" (\"Comune metropolitano/provincia metropolitana di Trebisonda\") creato nel 2012. Dalla riforma territoriale del 2013, il comune \u00e8 identico al distretto in termini di superficie e di popolazione. La citt\u00e0 si trova a circa 30 km a est del capoluogo Trebisonda alla foce del fiume Karadere e confina a sud con la provincia di G\u00fcm\u00fc\u015fhane.\nFino alla fine del 2012, il distretto era composto dalla capitale del distretto e da altri tre comuni (\"Belediye\"): \"\u00c7ankaya\", \"Erenler\" e \"Ye\u015filyurt\". Inoltre, 42 villaggi (K\u00f6y) appartenevano al distretto. Nel corso della riforma amministrativa del 2013, questi tre comuni e i villaggi sono stati trasformati in Mahalle, cos\u00ec che il loro numero \u00e8 passato da 12 a 50. Le mahalle sono guidate da un muhtar come capo ufficiale. Alla fine del 2020, la popolazione media di ogni mahalle era di 975 abitanti, e il comune centrale (\"Merkez Mahalle\") era il pi\u00f9 popoloso con 13.680 abitanti.\nArakl\u0131 \u00e8 la sede della squadra di calcio \"Arakl\u0131spor\" dalla sua fondazione nel 1961, che attualmente (stagione 2013/14) gioca nel campionato regionale amatoriale."}
{"id": "9263839", "revid": "62748", "url": "https://it.wikipedia.org/wiki?curid=9263839", "title": "Siti sacri e vie di pellegrinaggio nella catena montuosa di Kii", "text": "Siti sacri e vie di pellegrinaggio nella catena montuosa di Kii \u00e8 un patrimonio dell'umanit\u00e0 dell'UNESCO situato nella penisola di Kii in Giappone.\nCriteri di selezione.\nI luoghi e i percorsi di questo sito del patrimonio sono basati sulla loro importanza storica e moderna nei pellegrinaggi religiosi. \u00c8 stato anche considerato per la fusione di credenze shintoiste e buddiste e per una storia di tradizioni ben documentata di oltre 1.200 anni. \u00c8 stato preso in considerazione anche lo scenario naturale della penisola di Kii, con i suoi numerosi ruscelli, fiumi e cascate. Tecnicamente, le strutture indipendenti nei templi e nei santuari sono state nominate per questa distinzione e non l'intero edificio. Per questa nomina sono state incluse sezioni dei sentieri, ma non la loro intera lunghezza. Sono stati selezionati un totale di 242 elementi da siti e percorsi di pellegrinaggio."}
{"id": "9263841", "revid": "149485", "url": "https://it.wikipedia.org/wiki?curid=9263841", "title": "Douglas Souza", "text": ""}
{"id": "9263842", "revid": "125075218", "url": "https://it.wikipedia.org/wiki?curid=9263842", "title": "Altoparlante Leslie", "text": ""}
{"id": "9263844", "revid": "1563111", "url": "https://it.wikipedia.org/wiki?curid=9263844", "title": "GQ (gruppo musicale)", "text": "I GQ sono stati un gruppo musicale statunitense formatosi nel Bronx, principalmente noto per il successo nei generi disco e R&amp;B. Il nucleo del gruppo inizi\u00f2 a suonare professionalmente, sotto diversi nomi di gruppo, a partire dal 1968.\nStoria.\nI GQ si formarono nel 1968 come un quartetto noto come Sabu &amp; the Survivors, con \"Sabu\" quale soprannome del membro Keith Crier. Il gruppo si evolse negli anni '70 come The Rhythm Makers, suonando principalmente musica funk e facendo parte della Five Percent Nation. I Rhythm Makers erano composti da Emanuel Rahiem LeBlanc (voce principale e chitarra ritmica), Keith \"Sabu\" Crier (basso e voce), Herb Lane (tastiere e voce) e Kenny Banks (batteria e voce).\nIl gruppo pubblic\u00f2 un album, \"Soul On Your Side\" nel 1976 sulla Vigor Records, sussidiaria della De-Lite Records, da cui venne estratta la hit internazionale \"Zone\". Quando Kenny Banks fu sostituito da Paul Service nel 1978, il manager del gruppo sugger\u00ec di cambiare il nome del gruppo in \"GQ\", che stava per \"good quality\" (buona qualit\u00e0). Il gruppo firm\u00f2 poi con la Arista Records.\nI GQ ebbero un discreto successo suonando musica disco. Piazzarono diversi singoli nelle classifiche musicali statunitensi (US Pop, US Black, US Disco/Club) e il loro pi\u00f9 grande successo fu \"Disco Nights (Rock-Freak)\" del 1979, che raggiunse la prima posizione (per due settimane) nella classifica dei singoli R&amp;B, la terza nella Hot Dance Club Play e la dodicesima nella Billboard Hot 100, vendendo oltre un milione di copie solo negli Stati Uniti."}
{"id": "9263861", "revid": "1296625", "url": "https://it.wikipedia.org/wiki?curid=9263861", "title": "Filtro immagine generico di tipo mn", "text": "Questi filtri sono filtri per segnali elettrici progettati utilizzando il metodo dell'immagine. Sono un'invenzione di Otto Zobel presso l'AT&amp;T Corp.. Rappresentano una generalizzazione del filtro di tipo m in quanto viene applicata una trasformazione che modifica la funzione di trasferimento mantenendo inalterata l'impedenza immagine. Per i filtri che hanno soltanto una banda da eliminare non c'\u00e8 distinzione con il filtro di tipo m. Tuttavia, per un filtro che ha bande da eliminare multiple, c'\u00e8 la possibilit\u00e0 che la forma della funzione di trasferimento in ciascuna banda da eliminare possa essere diversa. Per esempio, mentre potrebbe essere necessario filtrare una banda con il taglio pi\u00f9 netto possibile, in un'altra potrebbe essere necessario filtrare in modo da ridurre al minimo la distorsione di fase pur ottenendo una certa attenuazione. Se la forma \u00e8 identica per ogni transizione da una banda passante a una banda da eliminare il filtro sar\u00e0 lo stesso di un filtro di tipo m (filtro di tipo k nel caso limite di \"m\"=1). Se le forme sono diverse, allora ci si trova nel caso generale qui descritto.\nIl filtro di tipo k agisce come un prototipo per la realizzazione delle progettazioni generiche \"m\"n. Per ogni forma di banda data desiderata ci sono due classi per la trasformazione mn che pu\u00f2 essere applicata, che corrispondono alle sezioni derivate da punto centrale a punto centrale in serie e da punto centrale a punto centrale in shunt; questa terminologia \u00e8 spiegata in modo pi\u00f9 completo nell'articolo filtro m-derivato (per comprendere meglio il significato dell'espressione \"da punto centrale a punto centrale\", osservare lo schema nella figura presente qui). \nUn'altra caratteristica dei filtri di tipo m che si applica anche nel caso generale \u00e8 che una semisezione avr\u00e0 l'impedenza immagine del tipo k originale solo da un lato. L'altra porta presenter\u00e0 una nuova impedenza immagine. Le due trasformazioni hanno funzioni di trasferimento equivalenti ma diverse impedenze immagine e diverse topologie circuitali.\nBande da eliminare multiple con sezioni da punto centrale a punto centrale in serie.\nSe \"Z\" e \"Y\" sono l'impedenza in serie e l'ammettenza in shunt di una semisezione a costante \"k\" e\nl'impedenza in serie trasformata per un filtro derivato da punto centrale a punto centrale in serie diventa:\ndove gli \"mn\" sono coefficienti positivi arbitrari. Per un'impedenza immagine invariante \"Z\"iT e una forma di banda invariante (cio\u00e8, per frequenze di taglio invarianti \"\u03c9\"\"c\") l'ammettenza in shunt trasformata, espressa in termini di \"Zmn\", \u00e8 data da:\nUn risultato di questa relazione \u00e8 che gli \"N\" antirisuonatori in \"Zmn\" si trasformeranno in 2\"N\" risuonatori in \"Ymn\". I coefficienti \"mn\" possono essere regolati dal progettista per impostare la frequenza di uno dei due poli di attenuazione, \u03c9\u221e, in ciascuna banda da eliminare. Il secondo polo di attenuazione \u00e8 dipendente e non pu\u00f2 essere impostato separatamente.\nCasi particolari.\nNel caso di un filtro con una banda da eliminare che si estende alla frequenza zero, uno degli antirisuonatori in \"Z\" si ridurr\u00e0 a un singolo induttore. In questo caso i risuonatori in \"Ymn\" sono ridotti di una unit\u00e0 a 2\"N\"-1. Analogamente, per un filtro con una banda da eliminare che si estende a frequenza infinita, un antirisuonatore si ridurr\u00e0 a un singolo condensatore e i risuonatori, nuovamente, saranno ridotti di una unit\u00e0. In un filtro in cui sono soddisfatte entrambe le condizioni, il numero dei risuonatori sar\u00e0 2\"N\"-2. Per queste bande da eliminare alle estremit\u00e0, c'\u00e8 solo un polo di attenuazione in ciascuna, come ci si aspetterebbe dal numero ridotto di risuonatori. Queste forme rappresentano la massima complessit\u00e0 consentita, pur mantenendo l'invarianza della forma di banda un'impedenza immagine.\nBande da eliminare multiple con sezioni da punto centrale a punto centrale in shunt.\nPer analogia duale, il filtro derivato in shunt inizia da:\nPer un'ammettenza immagine invariante \"Y\"i\u03a0 e una forma di banda invariante l'impedenza in serie trasformata \u00e8 data da:\nSezione passa-banda semplice.\nIl filtro passa-banda pu\u00f2 essere caratterizzato come un filtro a 2 bande da eliminare con \"\u03c9\"c\u00a0=\u00a00 per la frequenza critica pi\u00f9 bassa della banda pi\u00f9 bassa e \"\u03c9\"c\u00a0=\u00a0\u221e per la frequenza critica pi\u00f9 alta della banda pi\u00f9 alta. I I due risuonatori si riducono, rispettivamente, a un induttore e un condensatore. Il numero di antirisuonatori si riduce a due.\nTuttavia, se \"\u03c9\"\u221e1 \u00e8 impostato a zero (cio\u00e9, non ci sono poli di attenuazione nella banda da eliminare pi\u00f9 bassa) e \"\u03c9\"\u221e2 \u00e8 impostato per corrispondere alla frequenza critica pi\u00f9 alta \"\u03c9\"c1, allora si ottiene una forma particolarmente semplice del filtro passa-banda costituita da soli antirisonatori accoppiati mediante condensatori. Questa era una topologia popolare per i filtri passa-banda multi-sezione a causa del suo basso numero di componenti, in particolare di induttori. Per varie classi di filtri di base, molte altre forme cos\u00ec ridotte sono possibili impostando uno dei poli di attenuazione in modo che corrisponda a una delle frequenze critiche."}
{"id": "9263863", "revid": "149485", "url": "https://it.wikipedia.org/wiki?curid=9263863", "title": "L\u00e9onie P\u00e9riault", "text": "Biografia.\nHa rappresentato la ai Giochi olimpici estivi di , dove si \u00e8 piazzata quinta nella prova individuale ed ha vinto la medaglia di bronzo nella gara a squadre, gareggiando coi connazionali Dorian Coninx, Cassandre Beaugrand e Vincent Luis."}
{"id": "9263864", "revid": "716642", "url": "https://it.wikipedia.org/wiki?curid=9263864", "title": "Palmar\u00e8s del Burnley Football Club", "text": "Il Burnley Football Club, noto semplicemente come Burnley, \u00e8 una societ\u00e0 calcistica inglese con sede nella citt\u00e0 di Burnley, nella contea del Lancashire. Costituito nel 1882, il club fu uno dei membri fondatori della Football League nel 1888.\nIl Burnley ha vinto due volte il campionato inglese (1920-1921 e 1959-1960), una volta la FA Cup (1913-1914) e due volte il Charity Shield (1960 e 1973). Insieme al ed al , \u00e8 una delle sole tre squadre ad aver vinto almeno una volta tutte le prime quattro maggiori divisioni calcistiche professionistiche inglesi. A livello internazionale, il club ha raggiunto come suo miglior risultato i quarti di finale della Coppa dei Campioni nella stagione 1960-1961."}
{"id": "9263869", "revid": "15756", "url": "https://it.wikipedia.org/wiki?curid=9263869", "title": "Alleaume di Autun", "text": "Origine.\nNato in Borgogna, secondo la \"Critique des deux chartes de foundation de l'abbaye de Saint-Guillem-du-D\u00e9sert\", in cui Guglielmo d'Aquitania, attesta che Alleaume o Adalelmo assieme a Teodoen (o Teudoin) e Teodorico \u00e8 suo fratello (fratre meo Teodoino et Teoderico et Adalelmo) e i suoi genitori erano Teodorico e Aldana (\"genitore meo Theuderico et genitrice mea Aldana\") Alleaume o Adalelmo era figlio del Conte di Autun, Teodorico I (prima met\u00e0 secolo VIII \u2013 ca. 793) di antica famiglia Merovingia e di Alda o Audana (?-\u2020 751), che secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era figlia di Carlo Martello e di Rotrude di Treviri.\n&lt;br&gt;Di Teodorico I d'Autun non si conoscono gli ascendenti, ma, gi\u00e0 nel 736, secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era uno dei fedeli alleati di Carlo Martello, quando quest'ultimo intervenne in Borgogna, e poi secondo gli \"Einhardi Annales\" lo fu anche di Carlo Magno. \n&lt;br&gt;Quindi Alleaume o Adalelmo era cugino di Carlo Magno.\nBiografia.\nDella vita di Adalelmo non si hanno informazioni; si ha solo la conferma, secondo la \"Critique des deux chartes de foundation de l'abbaye de Saint-Guillem-du-D\u00e9sert\", che era presente alla fondazione del monastero benedettino di Gellona, l'attuale abbazia di Saint-Guilhem-le-D\u00e9sert, avvenimento riportato anche nella \"Ex vita Sancti Willelmi\".\nNon si conosce l'anno della sua morte, che avvenne dopo l'804.\nDiscendenza.\nNon si conosce n\u00e9 il nome n\u00e9 gli ascendenti della moglie, ma si suppone abbia avuto due discendenti:"}
{"id": "9263875", "revid": "367445", "url": "https://it.wikipedia.org/wiki?curid=9263875", "title": "Filtro universale Kerwin-Huelsman-Newcomb", "text": ""}
{"id": "9263885", "revid": "2184720", "url": "https://it.wikipedia.org/wiki?curid=9263885", "title": "Bette Davis Eyes (Kim Carnes)", "text": "Bette Davis Eyes \u00e8 un singolo di Kim Carnes del 1981, basato sull'omonimo brano interpretato da Jackie DeShannon.\nIl singolo raggiunse la vetta delle classifiche di vendita anche in ventidue paesi,\nSecondo il produttore Val Garay, la demo della canzone sembrava una \"canzone di Leon Russell, forse per quell'inciso di tastiera a tempo di polka.\"\nIl tastierista Bill Cuomo riscrisse per Kim Carnes la partitura, inserendo un nuovo \"riff\" ottenuto grazie all'uso di sintetizzatori, cosicch\u00e9 il brano pot\u00e9 essere inciso, sia pure all'interno di uno studio di registrazione, in maniera \"live\", ovvero in un'unica registrazione in continuo.\nLa stessa Bette Davis, l'attrice menzionata nel titolo e nel testo della canzone, ammise di essere un'ammiratrice di questa canzone e volle conoscere personalmente Kim Carnes e i cantautori che crearono la canzone o che lavorarono attorno ad essa, per ringraziarli di averla resa \"parte dei tempi moderni\".\n\"Bette Davis Eyes\" raggiunse la dodicesima posizione nella classifica \"Billboard's All Time Top 100\".\nIl singolo risult\u00f2 il pi\u00f9 venduto negli Stati Uniti nel 1981, e il secondo nella decade anni ottanta dopo \"Physical\" di Olivia Newton-John. Nel 1982 vinse il Grammy Award come miglior canzone e miglior disco dell'anno."}
{"id": "9263888", "revid": "31886", "url": "https://it.wikipedia.org/wiki?curid=9263888", "title": "Myrmanu", "text": "Myrmanu \u00e8 un genere di ragni appartenente alla famiglia Salticidae.\nDistribuzione.\nLe 2 specie sono state reperite in Madagascar.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne nubilis\" .\nNon sono stati esaminati esemplari di questo genere dal 2016.\nAttualmente, a gennaio 2022, si compone di 2 specie:"}
{"id": "9263896", "revid": "770685", "url": "https://it.wikipedia.org/wiki?curid=9263896", "title": "Governo Bettel-Kersch-Bausch", "text": ""}
{"id": "9263898", "revid": "36426", "url": "https://it.wikipedia.org/wiki?curid=9263898", "title": "Filanda di Forno (Massa)", "text": ""}
{"id": "9263930", "revid": "72396", "url": "https://it.wikipedia.org/wiki?curid=9263930", "title": "Iv\u00e1n (cantante)", "text": "Biografia.\nMosse i primi passi in ambito musicale grazie ad un compagno di scuola, che in quel periodo collaborava per Cadena SER realizzando illustrazioni e poster. Quest'ultimo gli fece conoscere Joaqu\u00edn Luqui e il cantante Toni Genil, i quali gli offrirono un'esibizione a un festival di beneficenza per la Croce Rossa nel maggio 1979. I giornalisti che erano in sala si interessarono a lui e lo segnalarono alla casa discografica CBS, con la quale incise il suo primo singolo, \"Sin amor\"; quest'ultimo, che era una versione adattata in spagnolo da Luis G\u00f3mez-Escolar della canzone tedesca \"Dschinghis Khan\", raggiunse la posizione numero 1 nelle classifiche spagnole in due settimane. La CBS spese 7 milioni di pesetas per promuovere il suo primo album. Il 9 febbraio 1980 si esib\u00ec per la prima volta dal vivo.\nDopo una pausa nella sua carriera dovuta al servizio militare, ebbe un altro grande successo con il contributo del produttore Pedro Vidal grazie al singolo \"Fotonovela\" nel 1984, con il quale torn\u00f2 al numero 1 in Spagna e riusc\u00ec ad entrare nei mercati europei. In Per\u00f9 \"Fotonovela\" venne utilizzata come sigla della telenovela \"Carm\u00edn\". Il successivo singolo \"Baila\" divenne la sigla della Vuelta a Espa\u00f1a 1985.\nNel gennaio 2012 annunci\u00f2 il suo ritorno con l'uscita di un nuovo disco e nella primavera del 2013 svolse un tour acustico in giro per la Spagna.\nVita privata.\nSposato con una donna australiana di origini ebraiche, nel 1994 si stabil\u00ec a Melbourne. Nel 1996 si trasfer\u00ec negli Stati Uniti d'America, risiedendo dapprima a Miami e successivamente a Los Angeles. Si \u00e8 ritirato dalla vita pubblica, anche se continua a scrivere e produrre nel proprio studio.\n\u00c8 il padre dell'attrice Nathalia Ramos."}
{"id": "9263934", "revid": "72396", "url": "https://it.wikipedia.org/wiki?curid=9263934", "title": "Juan Carlos Ramos Vaquero", "text": ""}
{"id": "9263935", "revid": "709565", "url": "https://it.wikipedia.org/wiki?curid=9263935", "title": "You Say Party", "text": "You Say Party, precedentemente noti come You Say Party! We Say Die!, \u00e8 un gruppo dance punk canadese, formatosi nel 2004."}
{"id": "9263938", "revid": "264902", "url": "https://it.wikipedia.org/wiki?curid=9263938", "title": "Khatti", "text": ""}
{"id": "9263949", "revid": "324090", "url": "https://it.wikipedia.org/wiki?curid=9263949", "title": "Tesoro della lingua italiana delle Origini", "text": "Il Tesoro della lingua italiana delle origini (TLIO) \u00e8 il dizionario storico dell'italiano antico. \u00c8 redatto dall'Istituto Opera del Vocabolario Italiano (OVI), oggi parte del Consiglio Nazionale delle Ricerche all'interno del progetto del Vocabolario storico della lingua italiana, per il quale i primi fondi furono stanziati nel 1964. \nStoria.\nIl TLIO nasce all'interno di un progetto pi\u00f9 ampio per la creazione di un Vocabolario storico della lingua italiana dalle origini al presente, progetto ideato dall'Opera del Vocabolario Italiano presso l'Accademia della Crusca dalla quale \u00e8 stata ideata. La direzione del Vocabolario fu affidata ad Aldo Duro dal 1964 al 1972, quindi a Giovanni Nencioni fino al 1974 e quindi a d'Arco Silvio Avalle. L'enormit\u00e0 dell'opera ne ha determinato fin dai primi anni (1972-1973) una gradualit\u00e0 di pubblicazione, ponendo come prima tappa il Tesoro della lingua italiana delle Origini. Il TLIO \u00e8 caratterizzato per l'intenso lavoro di esame del corpus di fonti su cui si basa, che viene limitato ai testi italiani dalle origini alla simbolica data della morte di Boccaccio nel 1375. All'avvio della redazione gli obiettivi sono quelli del raggiungimento di una consapevolezza metodologica che fosse in linea con gli avanzamenti della scienza linguistica ma anche un adeguamento tecnologico che permettesse da un lato una redazione pi\u00f9 agevole e dall'altro una consultazione pi\u00f9 immediata. Questa spinta verso l'informatizzazione era stata concepita gi\u00e0 dai primi anni di lavoro sotto la guida del Duro. \nNel 1985 la competenza dei lavori viene trasferita dall'Accademia della Crusca al neocostituito Centro di Studi Opera del Vocabolario Italiano del CNR e affidato alla direzione di Carlo Alberto Mastrelli fino al 1992 e quindi a Pietro Beltrami fino al 2013. Nel frattempo l'Opera del Vocabolario Italiano era divenuta un istituto del CNR e dal 2013 al 2014 \u00e8 stato affidato a Paolo Squillacioti. L'OVI \u00e8 quindi stato diretto da Lino Leonardi fino al 2018 quando Paolo Squillacioti \u00e8 nuovamente subentrato come direttore facente funzioni e poi direttore dal 2020. L'istituto \u00e8 oggi completamente distaccato dall'Accademia della Crusca ma vi mantiene la sede ne utilizza la biblioteca avendo anche molti progetti in comune come il Vocabolario dantesco. \nFino al 1995 l'Istituto si \u00e8 dedicato alla preparazione dei testi su cui svolgere le ricerche. Solamente dal 1996 inizia la redazione vera e propria delle voci che avviene fin dall'inizio basandosi sulla rete. \nIl lemmario previsto in fase iniziale era di 57 mila entrate in via di aggiornamento. Di queste, 41 mila sono gi\u00e0 consultabili in rete.\n\u00c8 da notare che il TLIO \u00e8 tuttora in fase di pubblicazione mentre \u00e8 stato portato a termine un altro dizionario storico dell'italiano ovvero il GDLI. \nIl corpus.\nL'intero corpus \u00e8 digitale e consultabile online grazie alla collaborazione dell'Universit\u00e0 di Chicago, caratteristica che rende il TLIO un'opera unica nel suo genere. All'interno del corpus di riferimento fanno parte diversi generi testuali, come testi documentari, giuridici e scientifici. Sono incluse tutte le variet\u00e0 dell'italiano antico, come le variet\u00e0 lombarde, veneziane, fiorentine, siciliane. Tutti i testi che formano il corpus TLIO sono analizzati parola per parola e il TLIO ne \u00e8 il dizionario. \nLa redazione di una voce.\nL'analisi delle voci \u00e8 manuale e di tipo bottom-up ovvero partendo dall'interpretazione dell'occorrenza singola all'associazione di forma e lemma. \nOgni entrata ha nove aree numerate da 0.1 a 0.9:\nIl software GATTO.\nPer ogni voce \u00e8 disponibile un collegamento con il software GATTO (Gestione degli Archivi Testuali del Tesoro delle Origini) che mostra il corpus testuale su cui il redattore si \u00e8 basato per la redazione della voce. Anche il software GATTO \u00e8 disponibile gratuitamente in rete."}
{"id": "9263955", "revid": "88740", "url": "https://it.wikipedia.org/wiki?curid=9263955", "title": "Chiesa di San Pietro in Castello (Verona)", "text": "La chiesa di San Pietro in Castello \u00e8 stato un luogo di culto cattolico che sorgeva in cima a colle San Pietro, andato distrutto nel 1801.\nStoria.\nLo storico e umanista Onofrio Panvinio riteneva che questa fosse la pi\u00f9 antica chiesa della citt\u00e0. Probabilmente venne indotto a fare questa ipotesi, nonostante la mancanza di documentazione che la attestasse, dalla presenza di frammenti di un tempio romano: egli dovette supporre che questo potesse essere stato convertito al culto cristiano dalle prime comunit\u00e0 della citt\u00e0. L'ipotesi che il tempio fosse stato riadattato alle nuove funzioni appare in effetti piuttosto probabile, visto che durante gli scavi archeologici tenutisi tra il 2007 e il 2012 sono state rinvenute testimonianze del solo tempio pagano e delle strutture della chiesa duecentesca.\nDocumenti scritti che attestano l'esistenza dell'edificio chiesastico risalgono invece al IX secolo, e dalla met\u00e0 del secolo successivo si sa che era retta una \"schola sacerdotum\". Dal 1046 la chiesa \u00e8 sottoposta al vescovado e diviene pieve, anche se non risulta esservi amministrato il battesimo. All'interno della chiesa, nel 1168, ebbe luogo la cerimonia di incoronazione di papa Urbano III, che il 29 giugno dello stesso anno vi tenne anche messa.\nNel corso del XIII secolo l'antica chiesa venne profondamente trasformata, adottando lo stile romanico ormai molto diffuso; con l'occasione furono spostate le tombe dei due vescovi veronesi che si trovavano nell'antica architettura, Valente (522-531) e Verecondo (531-533), che continuarono a riposare nel nuovo edificio almeno fino al XVIII secolo, e le cui esequie furono definitivamente spostate nel Duomo di Verona nel 1817.\nNel 1441 la chiesa perse la sua autonomia in favore della vicina chiesa di Sant'Angelo in Monte. L'edificio venne parzialmente demolito nel 1801 insieme al castello visconteo, per cui per diversi anni ne rimasero a vista i ruderi: i piedi delle pareti, diverse colonne, capitelli e qualche frammento di affresco. Infine, nel 1856, gli austriaci completarono la demolizione con la rasatura e spianamento dell'area, azioni necessarie per poter procedere all'edificazione dell'imponente caserma denominata Castel San Pietro."}
{"id": "9263956", "revid": "264902", "url": "https://it.wikipedia.org/wiki?curid=9263956", "title": "Zab superiore", "text": ""}
{"id": "9263957", "revid": "264902", "url": "https://it.wikipedia.org/wiki?curid=9263957", "title": "Zab inferiore", "text": ""}
{"id": "9263960", "revid": "599013", "url": "https://it.wikipedia.org/wiki?curid=9263960", "title": "Emanuele Valeri", "text": "Carriera.\nCresciuto nei settori giovanili di , Urbetevere e Atletico Vescovio, il 4 luglio 2016 viene tesserato dal ; dopo aver disputato una stagione da titolare con il club laziale, il 19 luglio 2017 passa al . Con la squadra giallorossa conquista la promozione in Serie B, pur rimanendo ai margini della rosa. Il 31 luglio 2018 si trasferisce al , con cui vince il campionato di Serie D, rinnovando poi il contratto fino al 2021.\nIl 10 settembre 2020 viene acquistato a titolo definitivo dalla .\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9263963", "revid": "264902", "url": "https://it.wikipedia.org/wiki?curid=9263963", "title": "Aramea", "text": ""}
{"id": "9263968", "revid": "125077091", "url": "https://it.wikipedia.org/wiki?curid=9263968", "title": "Jiyar El\u00ee", "text": ""}
{"id": "9263972", "revid": "61051", "url": "https://it.wikipedia.org/wiki?curid=9263972", "title": "Emma Lind", "text": ""}
{"id": "9264000", "revid": "1310927", "url": "https://it.wikipedia.org/wiki?curid=9264000", "title": "Leonel Bontempo", "text": "Carriera.\nCresciuto nel settore giovanile del , ha esordito in prima squadra il 5 agosto 2013 disputando l'incontro di Primera Divisi\u00f3n perso 2-0 contro il .\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264001", "revid": "2043609", "url": "https://it.wikipedia.org/wiki?curid=9264001", "title": "Sunandha Kumariratana", "text": ""}
{"id": "9264013", "revid": "1543377", "url": "https://it.wikipedia.org/wiki?curid=9264013", "title": "Joachim Perinet", "text": "Biografia.\nSe come attore non raggiunse vertici particolarmente elevati, invece come autore, Perinet, si distinse per alcune commedie realizzate dal 1785 al 1816 per il Theater in der Leopoldstadt di Vienna, ispirandosi alle opere europee contemporanee. \nPerinet viene ricordato per \"Kaspar der Fagottist\" (\"Kaspar sonatore di fagotto\", 1791), una farsa influenzata dal \"Il flauto magico\" di Wolfgang Amadeus Mozart, incentrata sulla figura popolare della maschera di Kasperl. \nBuon successo riscosse anche con alcuni Singspiel di genere burlesco, come \"Die Belagerung von Ypsilon\" (\"L'assedio di Ipsilon\", 1804), e per alcune caricature di lavori musicali, come ad esempio la \"Neue Alceste\" (\"La nuova Alceste\", 1806), la cui opera originale era di Christoph Willibald Gluck."}
{"id": "9264014", "revid": "2153076", "url": "https://it.wikipedia.org/wiki?curid=9264014", "title": "Love It When You Hate Me", "text": "Love It When You Hate Me \u00e8 un singolo della cantante canadese Avril Lavigne, pubblicato il 14 gennaio 2022 come secondo estratto dal suo settimo album in studio \"Love Sux\".\nDescrizione.\nIl brano vede la partecipazione del cantante statunitense Blackbear."}
{"id": "9264016", "revid": "599013", "url": "https://it.wikipedia.org/wiki?curid=9264016", "title": "Ra\u00fal Merlo", "text": "Carriera.\nCon l' ha disputato i Giochi panamericani di Indianapolis 1987 e i Campionati americani del 1988."}
{"id": "9264017", "revid": "1684799", "url": "https://it.wikipedia.org/wiki?curid=9264017", "title": "J.J. Wolf", "text": ""}
{"id": "9264018", "revid": "599013", "url": "https://it.wikipedia.org/wiki?curid=9264018", "title": "Braian Molina", "text": "Carriera.\nCresciuto nel settore giovanile del , inizia la sua carriera nell', formazione della seconda divisione argentina, dove in due stagioni colleziona 4 presenze in campionato. Dal 2017 al gennaio 2019 milita nel , societ\u00e0 militante nella seconda divisione messicana. Nelle tre stagioni successive gioca con , nella seconda divisione cilena, nella massima serie ecuadoriana (con il quale esordisce anche nelle competizioni sudamericane) e in patria con il , sempre in seconda divisione. Nel dicembre del 2021 viene acquistato agli honduregni del , con i quali si unir\u00e0 a partire dal 1\u00ba gennaio 2022.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264019", "revid": "300067", "url": "https://it.wikipedia.org/wiki?curid=9264019", "title": "Raul Merlo", "text": ""}
{"id": "9264020", "revid": "365417", "url": "https://it.wikipedia.org/wiki?curid=9264020", "title": "L'isola di Odino", "text": "L'isola di Odino (\"Odins \u00f8\") \u00e8 il romanzo d'esordio dell'autrice danese Janne Teller del 1999.\nTrama.\nIl giorno di Natale del 1998, Odino atterra con la sua slitta nel villaggio di Fabbripoli, su una piccola isola dell'Europa settentrionale, perch\u00e9 attraversando una tempesta di meteoriti la sua cavalla volante Rigmarole (che trainava la slitta assieme all'altro cavallo Baltazar) si \u00e8 azzoppata. Viene accolto dai bambini dell'isola, incuriositi non solo dal fatto che il visitatore abbia uno strano aspetto, ma anche che sia arrivato un forestiero (l'isola \u00e8 infatti pressoch\u00e9 inaccessibile) ed \u00e8 poi presentato agli adulti. Il fabbro del villaggio, che \u00e8 considerato la personalit\u00e0 pi\u00f9 autorevole, sostiene che per curare la zampa rotta di Rigmarole si debba chiamare dal continente un veterinario. Durante la notte, grazie ad una freddo eccezionale, il mare gela completamente, cos\u00ec il giorno successivo Odino l'attraversa a piedi fino a raggiungere il Regno di Nordmeridione.\nQui il semicongelato Odino rischia di essere investito dall'automobile condotta da Sigbrit Holland, un'impiegata di banca. Questa, preoccupata per le condizioni ci quello che le sembra solo un vecchietto un po' sprovveduto, lo accompagna in ospedale. Qui Odino, fraintendendo le parole di un'infermiera, crede che il dottor Martinussen che l'ha preso in cura sia il veterinario di cui ha bisogno e che debba restare in ospedale finch\u00e9 le formalit\u00e0 non saranno tutte espletate. Si fa anche un amico nella persona di Gunnar Con La Testa, un ex calciatore con problemi mentali. Sigbrit Holland torna a far visita a Odino e teme che non venga pi\u00f9 dimesso perch\u00e9 la sua storia di un'isola, che nessuno conosce, nel mare tra il Nordmeridione e il Nordsettentrione pu\u00f2 essere presa per il vaneggiamento di una mente malata. Affida perci\u00f2 la storia di Odino ad un \"newsgroup\" della Rete Globale, suscitando un putiferio e attirando l'attenzione dei capi di alcune sette, che indicano il vecchietto come la la Seconda venuta di Cristo. Sigbrit Holland riceve per\u00f2 anche una telefonata che l'invita a contattare un pescatore di nome Ambrosius, che crede nell'esistenza dell'isola. Intanto, davanti all'ospedale dove si trova Odino, si verificano assembramenti della setta dei Cristiani Rifondati, a cui si aggiungono poi gli Ebrei Rinati, gli Agnelli del Signore e le Pulzelle di Maria; ci\u00f2 suscita l'attenzione e l'apprensione del governo del Nordmeridione. Durante una di queste manifestazioni Odino e Gunnar Con La Testa fuggono; Odino chiama Sigbrit Holland, che gli aveva dato il suo numero di telefono, e che porta al \"Rikke-Marie\", il peschereccio di Ambrosius.\nA costo di trascurare il suo lavoro in banca, Sigbrit Holland di concerto con Ambrosius si mete a ricercare negli archivi istituzionali le prove dell'esistenza dell'isola. Anche la regina del Nordmeridione, incuriosita dalla storia, compie ricerche negli archivi di corte, scoprendo che il suo antenato Enevold IV aveva chiamato l'isola col nome della sua amante, Drude Estrid.\nAmbrosius, assieme a Odino, GCT, Sigbrit Holland e Der Fremdling (l'altro abitante del peschereccio) parte alla ricerca dell'isola con la sua nave. L'equipaggio verifica che una doppia fila di scogli convergenti, disposti ad arco, cela completamente l'isola, che per qualche arcano motivo non pu\u00f2 nemmeno essere sorvolata dagli aeroplani; tentano di trovare un passaggio ma restano incagliati, e sono soccorsi dallo yacht reale, che non si trovava l\u00ec per caso.\nLa regina mette il governo al corrente delle sue scoperte, esortandolo a rivendicare la sovranit\u00e0 sull'isola. di Drude Estrid. Perch\u00e9 ci\u00f2 abbia maggior forza sarebbe necessaria la collaborazione di Odino, ragion per cui il funzionario governativo Bramsentorpf si reca al molo ov'\u00e8 ormeggiato il \"Rikke-Marie\"; Odino \u00e8 interessato solo a trovare un veterinario per Rigmarole, d\u00e0 una disponibilit\u00e0 di massima ad assecondare la sua richiesta. Anche un gruppo di musulmani, capeggiati dall'imam Hasan al Basri, s'interessa a Odino, che crede essere il profeta Ges\u00f9, tornato per annunciare la fine dei tempi.\nLa rivendicazione nordmeridionale sull'isola irrita gli abitanti del Regno di Nordsettentrione, tra i quali i membri della setta dei Veri Cristiani (che considerano eretici i Cristiani Rifondati e il giovane funzionario pubblico Lennart Torstensson, e il suo governo, che sulla base di documenti ritrovati negli archivi dichiara propria l'isola col nome di \"isola di Hermold Skjalm\" (dal nome del re nordsettentrionale sotto il quale avvenne la prima scoperta).\nBramsentorpf incontra nuovamente Odino e gli chiede se egli e gli altri abitanti dell'isola si considerino pi\u00f9 nordmeridionali o nordsettentrionali, ma il vegliardo non comprende la domanda, spiegando che gli interessa solo trovare un veterinario Viene avvicinato anche da Lennart Torstensson, che si offre di assecondarlo se prender\u00e0 le parti del Nordsettentrione.\nAmbrosius decide che prima di tentare di nuovo l'approdo \u00e8 necessario procurarsi delle minute di navigazione risalenti a secoli addietro, quando l'isola era frequentata dalle navi. Il governo nel Nordmeridione manda un aereo militare a fare dei rilevamenti fotografici ma, giunto sopra l'isola, viene attratto irresistibilmente verso il basso da una forza misteriosa e si schianta nel laghetto interno.\nQuando Sigbrit Holland torna sul \"Rikke-Marie\" vi trova una nuova ospite, Brynhild Sigurdsk\u00e6r, una donna che parla per enigmi, di cui Ambrosius ha richiesto l'aiuto. Intanto, per placare le acque in patria, il governo del Nordmeridione e il vescovo Benten della Chiesa Ufficiale (tramite il pastore Viktor Valentino) chiedono a Odino che non si mostri in pubblico per un certo periodo. D'altronde Ambrosius ha gi\u00e0 deciso di salpare per l'Anticonord alla ricerca delle carte del capitano del XVII secolo Hans Adelstensforstre, e riesce per un soffio a evitare un attentato da parte dei Vendicatori (un gruppo di estrema destra guidato da Ezra detto Es, fratello dell'Ezekiel il Giusto a capo degli Ebrei Rinati). La scomparsa del \"Rikke-Marie\" dal molo provoca rabbia e costernazione sia tra i Cristiani Rifondati (che avevano occupato un edificio della Chiesa Ufficiale) sia tra i Musulmani Modernisti di Hasan al Basri, tra i quali emerge una nuova leader, la giovane e combattiva Aisha.\nDopo aver permesso a Sigbrit Holland, che ha lasciato il lavoro e il marito, di raggiungerla, Ambrosius traccia la rotta per l'Anticonord. Il primo discendente del capitano che incontrano \u00e8 Benjamin Adelstensforstre, che non sa nulla delle carte del suo antenato ma indica dei parenti ai quali i cercatori si possono rivolgere: la cugina Hennelil non \u00e8 di alcun aiuto, mentre Asta, vedova di Oluf, li rimanda a suo cognato Harald, che vive sull'isola di Grinde nel nord del paese.\nIntanto in Nordmeridione la situazione si fa sempre pi\u00f9 tesa: Lennart Torstensson. scrive una lettera anonima chiedendo che Odino ricompaia in pubblico, mentre Ezra detto Es mette una bomba davanti all'ambasciata del Nordsettentrione rivendicandola a nome dei Cristiani Rifondati; Bramsentorpf \u00e8 rapito dalla Milizia Musulmana di Aisha.\nHarald Adelstensfortstre. vive come un eremita rifiutando ogni contatto con gli estranei. Il peschereccio rimane presso l'isola per diversi giorni, fino a quando l'arrivo dell'inverno non lo costringerebbe a tornare verso sud. Per sbloccare la situazione, Sigbrit Holland cerca di raggiungere a nuoto la casa di Harald, ma \u00e8 sopraffatta dalle correnti, e annegherebbe se il misantropo non accorresse inaspettatamente in suo aiuto, salvandola. Poco tempo dopo, Harald fa visita al \"Rikke-Marie\" e accetta di andare sull'isola come veterinario, dato che da giovane ha studiato medicina, portando con s\u00e9 le carte del suo antenato.\nLennart Torstensson scrive un'e-mail alle istituzioni e ai mezzi di comunicazione del Nordmeridione firmandola come \"Odino Odino\" (infatti era stato registrato cos\u00ec sui moduli dell'ospedale e in tal modo gli si sono sempre appellate le autorit\u00e0), chiedendo al governo nordmeridionale di rinunciare alla sovranit\u00e0 sull'isola. Sigbrit Holland allora ne scrive una dello stesso tenore indirizzata al governo nordsettentrionale, convinta che solo il riconoscimento dell'indipendenza e della neutralit\u00e0 dell'isola possa risolvere la situazione.\nQuando il \"Rikke-Marie\" torna a Fredenshvile, capitale del Nordmeridione, trova la situazione ancora pi\u00f9 tesa che alla partenza: i Vendicatori se la prendono anche con chi festeggia il Natale, che non ritengono \"un'autentica festivit\u00e0 nordmeridionale\". Il governo, dal canto suo, \u00e8 ormai rassegnato a prepararsi alla guerra col Nordsettentrione e come mossa preventiva si accinge a chiudere alla navigazione civile lo stretto che separa i due paesi. Lennart Torsternsson, che ha visto depotenziate le iniziative prese fino a questo punto, riconosce in Odino il padre degli Asi e intende proporsi come suo portavoce. Ambrosius e Sigbrit Holland, dopo aver tentato un approccio subacqueo all'isola, intuiscono che la sua particolarit\u00e0 sta in un forte magnetismo e pensano di tentare il sorvolo dell'isola con un pallone aerostatico, utilizzando come timone direzionale una grossa sfera di metallo forgiata da Gunnar Con La Testa. Per acquistare l'attrezzatura necessaria Odino chiede al vescovo Bentsen la somma di 75 000 corone, ricordandogli la sua offerta d'aiuto nel caso fosse scomparso dalla scena pubblica. Anche le varie sette fanno le loro mosse: la Milizia Musulmana rilascia Bramsentorpf e s'imbarca su un aliscafo di linea per l'isola di Ur\u00f8 (la pi\u00f9 vicina a Drude Estrid/Hermold Skjalm) con l'intenzione di dirottarlo, gli Ebrei Rinati noleggiano un elicottero per raggiungere quella che chiamano \"l'isola dell'Eterno Shabbat\", un drappello di Veri Cristiani nordsettentrionali tentano di lanciare delle granate sul \"Rikke-Marie\" per uccidere colui che ritengono un impostore ma le bombe esplodono tra le loro mani. Simon Pietro II, davanti alla folla dei suoi seguaci Cristiani Riformati, tenta di dividere le acque come un novello Mos\u00e8 per raggiungere l'isola del Paradiso, ma il miracolo non gli riesce. Lennart Torstensson, che si era intrufolato tra loro, cerca di spiegare che Odino non \u00e8 la Parusia, ottenendo come risultato che i Cristiani Rinati attribuiscano il mancato miracolo alla sua miscredenza e lo lincino. Il miracolo non riesce nemmeno al beato Anders Andersen con i suoi Agnelli del Signore.\nDal ponte del \"Rikke-Marie\" si libra il pallone, mentre Sigbrit Holland e Gunnar Con La Testa restano sulla nave. Gli aeronauti atterrano sul lago ghiacciato al centro dell'isola, nel quale si \u00e8 da poco schiantato e affondato l'elicottero degli Ebrei Rinati (mentre una sorte migliore \u00e8 capitata alla Milizia Musulmana, arrestata dalla guardia costiera dopo che il traghetto dirottato \u00e8 stato intercettato). Odino rincontra gli abitanti di Fabbripoli, che gli raccontano che Nonna Rikke-Marie, l'abitante pi\u00f9 anziana del villaggio, \u00e8 morta da poco; il pescatore non \u00e8 cos\u00ec riuscito a incontrare la donna amata da suo nonno, che aveva dato il suo nome alla nave, ma fa la conoscenza di suo cugino il Fabbro. Rigmarole, anche senza veterinario, \u00e8 perfettamente guarita e ha dato alla luce un puledrino. Odino pu\u00f2 cos\u00ec riprendere il volo, accompagnato nella slitta dall'anima di Nonna Rikke-Marie, e ritrova i suoi due corvi.\nLa regina trova un documento firmato dai re Enevold IV e Hermold Skjalm nel 1618 che sancisce le reciproche rinunce alla sovranit\u00e0 sull'isola; telefona al re del Nordsettentrione, ufficialmente per gli auguri natalizi, e si accorda per renderlo di pubblico dominio, affinch\u00e9 i rispettivi governi possano ratificarlo.\nPer dare una risposta a coloro che, in un modo o nell'altro, avevano riposto delle speranze nell'apparizione di Odino, Sigbrit Holland, che attende il ritorno del Pescatore, si mette a scrivere la storia dell\"Isola di Odino\"."}
{"id": "9264023", "revid": "365417", "url": "https://it.wikipedia.org/wiki?curid=9264023", "title": "Theodoen di Autun", "text": "Origine.\nNato in Borgogna, secondo la \"Critique des deux chartes de foundation de l'abbaye de Saint-Guillem-du-D\u00e9sert\", in cui Guglielmo d'Aquitania, attesta che Teodoen o Teudoin assieme a Alleaume (o Adalelmo) e Teodorico \u00e8 suo fratello (fratre meo Teodoino et Teoderico et Adalelmo) e i suoi genitori erano Teodorico e Aldana (\"genitore meo Theuderico et genitrice mea Aldana\") Alleaume o Adalelmo era figlio del Conte di Autun, Teodorico I (prima met\u00e0 secolo VIII \u2013 ca. 793) di antica famiglia Merovingia e di Alda o Audana (?-\u2020 751), che secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era figlia di Carlo Martello e di Rotrude di Treviri.\n&lt;br&gt;Di Teodorico I d'Autun non si conoscono gli ascendenti, ma, gi\u00e0 nel 736, secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era uno dei fedeli alleati di Carlo Martello, quando quest'ultimo intervenne in Borgogna, e poi secondo gli \"Einhardi Annales\" lo fu anche di Carlo Magno. \n&lt;br&gt;Quindi Teodoen o Teudoin era cugino di Carlo Magno.\nBiografia.\nDella vita di Adalelmo non si hanno molte informazioni. \nSuo padre, Teodorico mor\u00ec, verso il 793 e Teodoen (o Teudoin) gli succedette, come ci viene confermato, sia da \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\", che da la \"Histoire du Duch\u00e9 de Bourgogne, du VIII\u00e8me au XIV\u00e8me si\u00e8cle\".\nSempre secondo sia da \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\", che da la \"Histoire du Duch\u00e9 de Bourgogne, du VIII\u00e8me au XIV\u00e8me si\u00e8cle\" Teodoen (o Teudoin) govern\u00f2 la contea per circa quattro anni e venne sostituito da Childebrando III.\nNell'804, Teodoen, secondo la \"Critique des deux chartes de foundation de l'abbaye de Saint-Guillem-du-D\u00e9sert\", era ancora in vita, essendo presente alla fondazione del monastero benedettino di Gellona, l'attuale abbazia di Saint-Guilhem-le-D\u00e9sert, avvenimento riportato anche nella \"Ex vita Sancti Willelmi\".\nNon si conosce l'anno esatto della sua morte, che avvenne nell'816, secondo \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\" o, nell'826, secondo \"Foundation for Medieval Genealogy\".\nMatrimonio e discendenza.\nDella moglie di Teodoen non si conoscono n\u00e9 il nome n\u00e9 gli ascendenti, e a Teoden diede un figlio:"}
{"id": "9264043", "revid": "599013", "url": "https://it.wikipedia.org/wiki?curid=9264043", "title": "Germ\u00e1n Filloy", "text": "\u00c8 il padre di Ariel Filloy e Damian Filloy.\nCarriera.\nCon l' ha disputato i Campionati americani del 1988."}
{"id": "9264046", "revid": "300067", "url": "https://it.wikipedia.org/wiki?curid=9264046", "title": "German Filloy", "text": ""}
{"id": "9264063", "revid": "989706", "url": "https://it.wikipedia.org/wiki?curid=9264063", "title": "Robyn Krista Gayle", "text": ""}
{"id": "9264065", "revid": "989706", "url": "https://it.wikipedia.org/wiki?curid=9264065", "title": "Loretta Webb", "text": ""}
{"id": "9264070", "revid": "989706", "url": "https://it.wikipedia.org/wiki?curid=9264070", "title": "Michelle Patricia Gayle", "text": ""}
{"id": "9264071", "revid": "88740", "url": "https://it.wikipedia.org/wiki?curid=9264071", "title": "Bombardamento della Cattedrale di \u0120azan\u010dec'oc' del 2020", "text": "Il bombardamento della cattedrale di \u0120azan\u010dec'oc' del 2020 ebbe luogo l'8 ottobre, prima della battaglia di Shushi, quando la cattedrale del Santo Salvatore () della citt\u00e0 di \u015eu\u015fa, conosciuta come Cattedrale di \u0120azan\u010dec'oc' (, ), fu colpita due volte da missili, provocando il crollo di una parte del tetto. L'Armenia accus\u00f2 le forze armate azere per i bombardamenti.\nHuman Rights Watch (HRW) conferm\u00f2 che le forze azere avevano attaccato una chiesa nella citt\u00e0 di \u015eu\u015fa l'8 ottobre 2020, definendo l'atto come un \"possibile crimine di guerra\", specificando che la chiesa era stata colpita due volte in quello che sembrava essere \"un attacco deliberato in violazione delle leggi di guerra\u201d.\nStoria.\nIl bombardamento avvenne l'undicesimo giorno della guerra del Nagorno Karabakh del 2020 tra Armenia e Azerbaigian, una continuazione del conflitto sulla regione contesa del Nagorno Karabakh risalente a prima della caduta del comunismo. Shusha era detenuta dalla Repubblica dell'Artsakh, un'autonomia politica armena \"de facto\" sin dalla prima guerra del Nagorno Karabakh. In Azerbaigian, la perdita di Shusha nel 1992 era stata particolarmente pianta poich\u00e9 la citt\u00e0 era il centro culturale di poeti, musicisti e compositori azeri. Prima della guerra, la cattedrale era stata danneggiata dalle violenze etniche che circondarono il massacro degli armeni di Shusha nel 1920 e fu poi utilizzata come magazzino nella Repubblica Socialista Sovietica Azera e nella prima guerra del Nagorno Karabakh, fino a quando Shusha non cadde in mano alle forze armate dell'Armenia nel 1992. L'edificio fu poi restaurato negli anni '90 dalla Chiesa apostolica armena, che aveva costruito la chiesa negli anni '80 dell'Ottocento.\nBombardamento.\nCome riportato da HRW il 27 settembre, l'Azerbaigian lanci\u00f2 un'offensiva militare che aveva intensificato le ostilit\u00e0 tra Azerbaigian e Armenia e le autorit\u00e0 \"de facto\" nel Nagorno Karabakh\". Iniziarono gli attacchi aerei e terrestri in numerose citt\u00e0 e insediamenti del Nagorno-Karabakh, inclusa la citt\u00e0 di Shushi. Nei primi giorni di combattimento furono segnalati diversi attacchi a Shushi. All'inizio di ottobre, molti dei suoi residenti erano fuggiti, anche se alcuni civili erano rimasti, inclusi uomini, donne e bambini.\nHRW e Amnesty International confermarono i rapporti della parte armena sull'uso di munizioni a grappolo nelle aree popolate di Shushi e in altri insediamenti del Kharabakh, con conseguenti vittime civili. Intensi bombardamenti su aree civili della citt\u00e0 furono riportati anche dai media internazionali: Come riferito dal corrispondente tedesco della Bild i missili dell'esercito azero continuavano a colpire condomini e obiettivi chiaramente civili\u201d.\nSecondo i media al momento dell'attacco la Casa culturale di Shushi venne gravemente danneggiata da un attacco missilistico azero e i civili erano al riparo nel seminterrato dell'edificio.\nBombardamento della Cattedrale.\nLa prima granata cadde sulla cupola della chiesa alle 12:30 dell'8 ottobre, danneggiando gravemente l'interno. I media locali riferirono che adulti e bambini si stavano rifugiando all'interno della chiesa quando si verific\u00f2 la prima esplosione, ma nessuno rimase ferito. Alle 17:00 dello stesso giorno, mentre i giornalisti stavano ispezionando i danni, una seconda granata colp\u00ec l'edificio. Due giornalisti russi furono feriti dal secondo bombardamento; uno, il caporedattore di \"Segodnya\", fu gravemente ferito e sottoposto a un intervento chirurgico a Stepanakert. Venne anche ferito lievemente un armeno che accompagnava i giornalisti.\nNel suo successivo rapporto HRW precis\u00f2 che molti fattori indicassero che entrambi gli attacchi erano diretti alla chiesa. I resti trovati indicavano che le armi utilizzate erano in grado di essere dirette contro \"un bersaglio specifico\". Inoltre, entrambi gli attacchi colpirono la stessa parte del tetto con una differenza di meno di due metri.\nRisposta.\nArmenia.\nIl ministero degli Esteri armeno rilasci\u00f2 una dichiarazione ufficiale descrivendolo come: \nVenne inoltre affermato che:\nArtsrun Hovhannisyan, portavoce del ministero della Difesa armeno, accus\u00f2 dei bombardamenti il \"nemico Azerbaigian\".\nSecondo \"Armenpress\", Pargev Martirosyan, vescovo della diocesi dell'Artsakh di cui la cattedrale \u00e8 sede episcopale, paragon\u00f2 i bombardamenti con le azioni dello Stato Islamico dell'Iraq e del Levante, dicendo: \"Stanno bombardando i nostri valori spirituali, quando siamo restaurare e preservare le moschee\u201d. Un altro sacerdote della cattedrale disse: \"Sento il dolore che le mura della nostra bella cattedrale siano distrutte. Sento il dolore che oggi il mondo non reagisca a quello che sta succedendo qui e che i nostri ragazzi muoiano per difendere la nostra Patria\".\nDopo il bombardamento, il violoncellista belga-armeno Sevak Avanesyan suon\u00f2 per l'edificio danneggiato il pezzo \"Cicogna\" () del compositore armeno Komitas, vittima del genocidio armeno. Il video fu pubblicato il 12 ottobre sull'account Twitter ufficiale dell'Armenia, che secondo Al-Jazeera era un messaggio che il bombardamento della cattedrale da parte dell'Azerbaigian era parte integrante di una secolare inimicizia dei turchi nei confronti degli armeni.\nAzerbaigian.\nIl ministero della Difesa dell'Azerbaigian neg\u00f2 ufficialmente il coinvolgimento, mentre l'agenzia di stampa statale dell'Azerbaigian azera afferm\u00f2 che dietro l'attacco c'era l'Armenia.\nIn un'intervista con la giornalista della \"BBC News\" Orla Guerin, il presidente dell'Azerbaigian, Ilham Aliyev, neg\u00f2 che la chiesa fosse un obiettivo militare per le sue forze e afferm\u00f2 che i bombardamenti erano stati o \"un errore della nostra artiglieria o una provocazione deliberata degli stessi armeni\". Alla domanda se lo stesso errore potesse essere commesso due volte in un giorno, Aliyev risposte:\"\nMenzion\u00f2 anche gli attacchi missilistici su G\u00e4nc\u00e4 del 2020, incolpando l'Armenia e negando di aver attaccato i civili a Stepanakert.\nNel programma televisivo di Rossija 1, \"Serata con Vladimir Solovyov\", la giornalista e analista politica azera , Saadat Kadyrova, giustific\u00f2 l'attacco alla chiesa, sostenendo che nella lotta contro i \"terroristi\" tutti i mezzi fossero giustificati, paragonando la chiesa con un gabinetto e i residenti del Nagorno Kharabakh con i terroristi.\nInternazionale.\nUna dichiarazione rilasciata dall'Associazione internazionale degli studiosi del genocidio (IAGS), firmata da Israel Charny, Yair Auron, Matthias Bj\u00f8rnlund, Tessa Hofmann e altri condann\u00f2 gli attacchi intenzionali di civili e delle infrastrutture civili da parte delle forze azere, descrivendo gli attacchi alla chiesa come \"parte della politica del genocidio culturale che il governo azero ha attuato negli ultimi 30 anni distruggendo sistematicamente il patrimonio storico armeno\".\nHugh Williamson, direttore di Human Rights Watch per l'Europa e l'Asia centrale, invit\u00f2 l'Azerbaigian a indagare sugli attacchi:\nLa Commissione degli Stati Uniti per la libert\u00e0 religiosa internazionale (USCIRF) scrisse di essere \"sgomenta nell'apprendere che la cattedrale di Ghazanchetsots era stata gravemente danneggiata dai combattimenti nel Nagorno Karabakh e richiese la salvaguardia dei luoghi di culto e dei siti religiosi, in particolare nella violenza corrente.\" \nIn risposta all'interrogazione scritta urgente inviata alla Commissione europea dal membro del Parlamento europeo Loucas Fourlas, l'Alto rappresentante Josep Borrell dichiar\u00f2 a nome della Commissione europea che l'UE: \nL'incidente fu poi citato e condannato in una risoluzione adottata dall'Assemblea parlamentare del Consiglio d'Europa.\nConseguenze.\nLe forze azere presero il controllo di Shusha il 7 novembre, dopo una battaglia di tre giorni sulla citt\u00e0. Il 10 novembre fu poi raggiunto un accordo di cessate il fuoco tra Armenia e Azerbaigian con la mediazione della Russia.\nDopo la presa azera, la restante popolazione armena fugg\u00ec dalla citt\u00e0, mentre iniziarono ad emergere numerosi rapporti secondo i quali il patrimonio culturale armeno veniva vandalizzato e distrutto nei territori sotto il controllo dell'Azerbaigian. Tra gli altri, video e foto della cattedrale di Ghazanchetsots vandalizzata e della chiesa di Kanach Zham furono pubblicati sui social media. Il ministero degli Esteri armeno e la Chiesa apostolica armena rilasciarono dichiarazioni di condanna di questi atti.\nNumerosi studiosi e istituzioni culturali, come il Metropolitan Museum of Art, lanciarono appelli per la conservazione del patrimonio culturale nel Nagorno Karabakh, esprimendo preoccupazione e sostenendo una rinnovata protezione del patrimonio culturale armeno nella regione\".\"\nIl 20 novembre 2021 il Direttore Generale dell'UNESCO Audrey Azoulay dichiar\u00f2 la necessit\u00e0 di proteggere i monumenti del Nagorno Karabakh e l'inammissibilit\u00e0 dei tentativi di distorcere la loro identit\u00e0. Si offr\u00ec di inviare una missione indipendente di esperti nel Nagorno Karabakh e nei distretti circostanti per fare un inventario preliminare dei beni culturali significativi. La proposta fu approvata dagli Stati membri, rispecchiando la Dichiarazione del Comitato dell'UNESCO per la protezione dei beni culturali in caso di conflitto armato. Tuttavia l'Azerbaigian rifiut\u00f2 di concedere l'accesso ai territori, accusando l'UNESCO di essere \"pregiudiziale\" e di utilizzare \"doppi standard\".\nIl 3 maggio 2021, fonti armene iniziarono a riferire che la cupola e la croce della cattedrale di Ghazanchetsots erano state rimosse. Dopo una protesta da parte armena, le autorit\u00e0 azere rilasciarono una dichiarazione in cui affermavano che la cattedrale era in fase di ricostruzione per \"ripristinare\" la sua forma \"originale\", senza specificare cosa si intendesse con lo stile \"originale\". Il ministero degli Esteri armeno defin\u00ec queste azioni dell'Azerbaigian \"deplorevoli\" e un atto di \"vandalismo volto a privare la cattedrale di Shushi della sua identit\u00e0 armena\".\nIn un'udienza presso la Corte europea dei diritti dell'uomo il 15 ottobre 2020, la parte armena present\u00f2, tra le altre cose, prove del bombardamento della cattedrale e del successivo trattamento riservato dall'Azerbaigian. Il 7 dicembre 2020 la corte conferm\u00f2 le misure provvisorie richieste dall'Armenia per garantire che l'Azerbaigian prevenisse \"vandalismo e profanazione\" del patrimonio culturale armeno situato nei territori controllati da Baku.\nAl 2021 la Cattedrale \u00e8 completamente coperta da impalcature e reti. Nessun esperto internazionale indipendente \u00e8 stato in grado di ispezionare il sito poich\u00e9 l'Azerbaigian continua a negare l'accesso alla missione dell'UNESCO."}
{"id": "9264073", "revid": "22475", "url": "https://it.wikipedia.org/wiki?curid=9264073", "title": "Niente (romanzo)", "text": "Niente (\"Intet\") \u00e8 un romanzo dell'autrice danese Janne Teller del 2000. \nIl libro usc\u00ec nella sua prima edizione italiana col titolo L'innocenza di Sofie.\nTrama.\nUn giorno, nella cittadina danese di T\u00e6ring lo studente del settimo livello Pierre Anthon se ne esce con l'affermazione che niente nel mondo abbia un significato e che perci\u00f2 \u00e8 meglio non fare niente piuttosto che fare qualcosa. Per questo abbandona la scuola e si mette a passare la giornata seduto sul ramo di un susino. Ai suoi compagni di scuola che gli oppongono le ragioni che hanno sentito sostenere dagli adulti, continua a ripetere il suo pensiero, divertendosi a bersagliarli con i frutti dell'albero. I ragazzi decidono allora di fare qualcosa che, mostrando a Pierre Anthon che si sbaglia, lo faccia scendere dall'albero.\nIl gruppo di ragazzi e ragazze si riunisce in una segheria abbandonata e si mette ad accatastare oggetti che abbiano un significato i loro possessori, per farla vedere a Pier Anthon quando sar\u00e0 finita. Dopo aver raccolto dai vicini cose che nessuno voleva, iniziano a cedere delle loro propriet\u00e0 personali: la loro regola \u00e8 che chi rinuncia a un oggetto a cui tiene per metterlo nella catasta chieder\u00e0 a un altro del gruppo di rinunciare a qualcos'altro, e cos\u00ec via.\nIl processo di accumulo procede con tensioni vieppi\u00f9 crescenti tra i membri del gruppo, poich\u00e9 ogni ragazzo che compie la rinuncia si sente autorizzato a chiedere qualcosa d'importanza sempre maggiore. Il primo attrito col mondo degli adulti avviene quando si chiede di aggiungere alla catasta l'esemplare di serpente sotto formalina conservato nell'aula di biologia scuola; la sparizione viene notata dagli insegnanti ma il colpevole non viene scoperto. Alla ragazza Elise \u00e8 poi chiesto di disseppellire dal cimitero il corpicino del fratello morto all'et\u00e0 di due anni, al musulmano Hussein di rinunciare al suo tappeto da preghiera (cosa che lo fa picchiare dal padre quanto questi si accorge della sparizione dell'oggetto), a Sofie \"la sua innocenza\" (che si prende Hans, al quale Hussain aveva chiesto di mettere nella catasta la sua bicicletta e che aggiunge alla catasta un fazzoletto insanguinato come prova), al devoto luterano Kaj di portarvi il crocifisso dalla chiesa del paese, a Rosa la testa di Cenerentola, la cagna che sostava presso la tomba del suo padrone e che aveva seguito i ragazzi nella segheria dopo la loro azione al cimitero e infine a Jan-Johan il dito indice della mano destra, grazie al quale suonava la chitarra con maestria. Jan-Johan inizialmente protesta, ma non infrange il giuramento di tenere segreta agli adulti la \"catasta del significato\". I ragazzi gli amputano il dito con un coltello, accordandosi sul fatto di raccontare che il loro amico abbia avuto un incidente.\nLa verit\u00e0 viene per\u00f2 a galla. I ragazzi sono redarguiti severamente, ma solo a parole. Per attirare l'attenzione di Pierre Anthon sul fatto, la narratrice Agnes telefona al giornale locale fingendosi una cittadina scandalizzata. Ci\u00f2 suscita l'attenzione dei \"mass media\" nazionali, che rilanciano la notizia.\nLa catasta viene considerata un'opera d'arte e viene venduta a un museo di New York per 3,6 milioni di dollari. Tuttavia Pierre Anthon rifiuta di scendere dal suo albero per andare a vederla, e sostiene che se i ragazzi hanno accettato di venderla \u00e8 il segno che le cose di cui \u00e8 fatta non hanno per loro un vero significato, cosa che convalida la sua tesi. Solo quando i ragazzi iniziano a picchiarsi a sangue in una rissa iniziata da Sofie, Pierre Anthon, informato da Agnes, scende dal susino e si reca alla segheria. Qui si rivolge ai suoi ex compagni di classe dimostrando ancora una volta la giustezza della sua posizione, irritandoli a tal punto che se la prendono con lui e lo pestano finch\u00e9 non \u00e8 esanime; danno quindi fuoco alla segheria, che brucia completamente assieme alla catasta.\nRimangono solo delle ceneri, di cui Agnes (la narratrice della storia) raccolgono una parte conservandola in scatole di fiammiferi, a dimostrare che per loro hanno ancora un significato.\nAccoglienza.\nIl libro ebbe fin dai primi momenti un buon successo di critica e di pubblico, ma suscit\u00f2 anche vivaci polemiche per gli argomenti scabrosi trattati, al punto che fu bandito da alcune scuole in Norvegia e in Germania e che alcune librerie francesi e spagnole rifiutarono di venderlo.\nRiconoscimenti.\nIl libro ha vinto un premio del Ministero della Cultura danese nel 2001, il Prix Libbylit belga nel 2008 e ha avuto una menzione d'onore al Michael L. Printz Award statunitense nel 2011. "}
{"id": "9264074", "revid": "125226520", "url": "https://it.wikipedia.org/wiki?curid=9264074", "title": "Kids Vet Academy", "text": "Kids Vet Academy \u00e8 un programma televisivo italiano, trasmesso su Rai Gulp dal 4 ottobre 2021. \nDescrizione del programma.\nLa serie dei bambini che entrano negli studi veterinari e scoprono, insieme ai dottori, tecniche e vita quotidiana all'interno di un ambulatorio veterinario."}
{"id": "9264075", "revid": "93436", "url": "https://it.wikipedia.org/wiki?curid=9264075", "title": "L'innocenza di Sofie", "text": ""}
{"id": "9264076", "revid": "2138421", "url": "https://it.wikipedia.org/wiki?curid=9264076", "title": "Ludovico II Mattei", "text": "Biografia.\nLudovico Mattei nacque a Roma agli inizi del Cinquecento da Pietro Antonio Mattei e Antonina Capodiferro, esponenti di due famiglie romane in rapida ascesa sociale ed economica originatesi dal ceto dei mercanti di campagna. Fratello minore di Vincenzo, Giacomo e Giovanni Battista, ricevette il nome di Ludovico in onore di suo nonno, morto poco tempo prima della sua nascita.\nNel 1541, spos\u00f2 Lucrezia Capranica, dalla quale ebbe quattro figli: Muzio, Fabio, Olimpia e Drusilla. Tra i suoi fratelli fu l'unico ad avere figli maschi che raggiunsero l'et\u00e0 adulta, pertanto, bench\u00e9 Ludovico fosse figlio ultimogenito, fu la sua linea di discendenza a ereditare gli immobili e i possedimenti fondiari della famiglia.\nPer tutti i suoi figli riusc\u00ec ad arrangiare matrimoni con importanti esponenti della nobilt\u00e0 e della borghesia romana: Muzio fu accasato con Lucrezia di Pierantonio Bandini, ricco banchiere fiorentino trasferitosi a Roma; Fabio con Faustina di Vicino Orsini, signore di Bomarzo; Olimpia con il cugino Tiberio, figlio di Angelo Massimo e Attilia Mattei; Drusilla con Prospero della casata dei Caffarelli.\nSempre intorno agli inizi degli anni quaranta, Ludovico diede inizio, pi\u00f9 o meno in contemporanea a quanto faceva il cugino Alessandro su via delle Botteghe Oscure, alla costruzione di un nuovo palazzo sul lato occidentale dell'Isola Mattei, affacciantesi sulle attuali via Paganica, piazza Paganica e piazza della Enciclopedia Italiana. L'edificio, che diverr\u00e0 in seguito noto come Palazzo Mattei di Paganica, fu realizzato sotto la direzione di Nanni di Baccio Bigio, probabilmente su disegno del Vignola. L'opera fu progettata in modo da poter essere ulteriormente espansa in futuro.\nData la precoce morte del fratello maggiore Vincenzo, furono Ludovico e suo fratello Giacomo a occuparsi congiuntamente della gestione degli affari di famiglia. Giacomo inoltre, per non disperdere il patrimonio familiare, si assicur\u00f2 che alla propria morte, avvenuta nel 1566, tutti i suoi beni (tra cui il palazzo che da lui prese il nome) passassero al fratello minore e al figlio primogenito di quest'ultimo, Muzio.\nCome era usanza della sua famiglia, Ludovico rivest\u00ec inoltre diverse cariche nell'amministrazione capitolina: fu per quattro volte caporione di Sant'Angelo (negli anni 1540, 1549, 1555 e 1561, nelle ultime tre occasioni fu anche Priore dei caporioni) e per tre volte Conservatore di Roma (negli anni 1546, 1564 e 1574).\nLudovico Mattei mor\u00ec a Roma nell'estate del 1580."}
{"id": "9264078", "revid": "439868", "url": "https://it.wikipedia.org/wiki?curid=9264078", "title": "Malpartida (disambigua)", "text": ""}
{"id": "9264081", "revid": "1310927", "url": "https://it.wikipedia.org/wiki?curid=9264081", "title": "Bryan Barrios", "text": "Carriera.\nIl 30 giugno 2020, il , formazione spagnola della Segunda Divisi\u00f3n B, ha annunciato la firma del giocatore a parametro zero dopo la scadenza del suo contratto con il . La durata del contratto era di un anno con l'opzione aggiuntiva per un altro anno a seconda delle prestazioni.\nIl 23 gennaio 2021, ha interrotto il suo contratto con il Linense, a causa di problemi personali secondo i media spagnoli. Quindi il 1\u00ba febbraio successivo ha fatto ritorno in patria al .\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264082", "revid": "182193", "url": "https://it.wikipedia.org/wiki?curid=9264082", "title": "SLFA", "text": ""}
{"id": "9264083", "revid": "182193", "url": "https://it.wikipedia.org/wiki?curid=9264083", "title": "SLAFA", "text": ""}
{"id": "9264088", "revid": "709565", "url": "https://it.wikipedia.org/wiki?curid=9264088", "title": "Feudalesimo nel Sacro Romano Impero", "text": "Il feudalesimo nel Sacro Romano Impero era un sistema politico-economico di relazioni tra signori e vassalli infeudati (o feudatari) che costituiva la base della struttura sociale del Sacro Romano Impero nel corso dell'alto medioevo e che si protrasse formalmente e con notevoli modifiche sostanzialmente sino al crollo dell'impero nel 1806, quando esso era ormai divenuto obsoleto. In Germania tale sistema viene indicato come \"Lehnswesen\", \"Feudalwesen\" o \"Benefizialwesen\".\nIl feudalesimo in Europa inizi\u00f2 a manifestarsi come costume socio-politico nel primo medioevo, sulla base del sistema clientelare romano e la gerarchia sociale germanica di signori e sottoposti. Questo obbligava il feudatario a rendere un servizio personale al proprio signore. Entrambi si giuravano reciproca fedelt\u00e0: il signore aveva il compito di proteggere, mentre al vassallo spettava quello di aiutare e consigliare. Secondo la legge, inoltre, nessun vassallo poteva essere picchiato o umiliato in pubblico.\nIl pi\u00f9 alto tra i signori feudali era il re, che garantiva i suoi feudi ai suoi sottoposti, i quali a loro volta potevano infeudarne parti ad altri nobili minori, andando cos\u00ec a costituire la gerarchia feudale.\nTerminologia.\nAnche in Germania, un feudo (detto Lehen, in latino \"feodum\" o \"beneficium\") era una cosa (terra o propriet\u00e0) che il padrone, un signore \"Lehnsherr\"), trasferiva in propriet\u00e0 a un beneficiario sulla base di un contratto di mutua lealt\u00e0, con l'obbligo di restituzione sulla base di alcune circostanze.\nL'infeudazione dava al vassallo un usufrutto ereditario del feudo, fondato e mantenuto sulla relazione di mutua lealt\u00e0 tra il signore ed il beneficiario. \nLinguisticamente, il termine tedesco \"Lehen\" \u00e8 connesso alla parole \"leihen\", ovvero prestare o prendere in prestito, lasciando quindi intendere per l'appunto che la propriet\u00e0 debba intendersi \"in prestito\" al vassallo, a differenza della parola \"feudum\" che, per quanto gli etimologi la vedano legata al latino \"fides\" (lealt\u00e0), \u00e8 pi\u00f9 probabilmente derivata dal tedesco antico \"fihu\", \"fehu\", con la quale originariamente si intendevano gli armenti, quindi il possesso di un gregge inteso come bene nel suo complesso.\nTipologie.\nNel mondo germanico, il concetto di feudo era profondamente radicato e particolareggiato a seconda della natura feudale della signoria (fosse essa secolare o ecclesiastica/monastica). Tra le tipologie pi\u00f9 diffuse si ricordano:\nSistema feudale germanico.\nIl re era colui che originava i feudi concedendoli (\"\u00c4mter\") ai vassall della corona (\"Kronvasallen\"), i quali a loro volta li passavano a vassalli minori a loro fedeli (\"Untervasallen\"). I vassalli minori concedevano la terra da lavorare ai contadini senza che tra di loro vi fosse una relazione di tipo vassallatica.\nLa gerarchia era la seguente:\nInizialmente, solo coloro che erano nobili per nascita potevano ricevere dei feudi. Successivamente sorsero anche degli ordini minori. Il vassallaggio consisteva essenzialmente nella partecipazione a campagne militari (servizio militare) e in servizi di corte. Il vassallo vantava sul feudo un semplice diritto di utilizzo, inizialmente, che poi divenne sempre pi\u00f9 una compropriet\u00e0 o in alcuni casi una propriet\u00e0 quasi totale, in particolare in caso di mantenimenti particolarmente complessi o difficoltosi del bene (zona di guerra, costi di mantenimento, ecc.). L'ereditabilit\u00e0 dei feudi fu un concetto successivo, ma non sempre il patto di legame che aveva unito il primo feudatario al primo vassallo rimaneva lo stesso coi rispettivi eredi.\nLe origini del feudalesimo nel Sacro Romano Impero.\nIl sistema clientelare romano.\nNella tarda antichit\u00e0, il sistema clientelare romano si and\u00f2 a fondere (e talvolta a confondere) con le condizioni di relazione preesistenti tra le trib\u00f9 germaniche abitanti il territorio che poi sarebbe divenuto quello del Sacro Romano Impero.\nNella cultura romana, la figura del patrono (un ricco cittadino romano) era comune da trovare, in particolare perch\u00e9 da questo dipendevano tutta una serie di relazioni di tipo clientelare coi suoi sottoposti. In alcuni casi questo rapporto di tipo clientelare poteva instaurarsi anche a tra la semplice popolazione di un'area conquistata dalle truppe romane ed il generale che aveva condotto la conquista e questo pu\u00f2 essere considerata l'origine delle relazioni protofeudali in area germanica, dove per l'appunto l'area del \"limes\" era soggetta a frequenti guerre di cui la popolazione risentiva e per la quale necessitava protezione. Tali relazioni in area germanica si sono osservate non solo tra romani e romani, ma anche tra romani e barbari locali e poi persino tra barbari e barbari, mutuando tale consuetudine dalla cultura romana, specie in tarda antichit\u00e0.\nIl sistema dei clan germanici.\nDurante gli ultimi anni della tarda antichit\u00e0, non era raro che i rapporti clientelari portassero alla necessit\u00e0 di creare una gerarchia all'interno della \"sippe\" e che si creassero cos\u00ec dei piccoli regni autonomi all'interno della societ\u00e0 barbarica. Solo il re poteva distribuire a sua discrezione la terra ai suoi sottoposti. Questi sudditi erano solitamente membri della sua famiglia, combattenti che si erano particolarmente distinti o, in epoca pi\u00f9 tarda, nobili. La terra concessa non diveniva propriet\u00e0 esclusiva del soggetto, ma gli veniva concessa \"ad personam\". Alla morte del re o del vassallo, la terra ritornava \"de facto\" al nuovo sovrano che ne disponeva di conseguenza. Nel tempo, questa pratica divenne sempre pi\u00f9 stabile, ovvero la famiglia dell'insignito manteneva dei diritti sino a divenire beneficiaria del feudo concesso e vi rimaneva legata in maniera permanente. Alla morte di una delle due parti, veniva semplicemente sottoscritto un nuovo atto di omaggio (\"Lehnseid\"), e si teneva una cerimonia formale per sottolineare il fatto.\nUn vassallo che era infeudato di una propriet\u00e0 sovente la suddivideva in parti minori da infeudare a vassalli minori, i quali a loro volta gli giuravano fedelt\u00e0, passando cos\u00ec idealmente il contratto di fedelt\u00e0 tra il re ed i suoi vassalli anche ai valvassori e ai valvassini. Nella storia ad ogni modo si \u00e8 dimostrato come non sempre la gerarchia seguisse pedissequamente il contratto di fedelt\u00e0 originario.\nL'emergere delle relazioni feudali.\nSulla base del sistema feudale, in particolare durante il periodo carolingio, iniziarono ad emergere le prime relazioni feudali stabili come le \"antrustiones\" (nobili della stretta cerchia del re), \"vassi\" ovvero quei signori che non riuscivano pi\u00f9 a mantenersi da s\u00e9 e si rimettevano nelle mani di un signore pi\u00f9 potente, ed il \"beneficium\" ovvero la ricompensa e pi\u00f9 tardi il feudo concesso. Il sovrano rimaneva l'unico proprietario della terra, ma non pi\u00f9 il beneficiario.\nFu dalla combinazione di queste istituzioni che nacque quindi il sistema feudale in Germania ed il \"mannschaft\" (omaggio feudale) divenne il sistema legale decisivo dal XII secolo.\nSviluppi successivi.\nDal momento che il contratto di vassallaggio includeva specificatamente il servizio militare, sotto il sistema feudale della monarchia franca and\u00f2 consolidandosi il tema dell'organizzazione dell'esercito del Sacro Romano Impero.\nCol tempo, dunque, non fu pi\u00f9 solo il sovrano a esercitare il diritto di feudo, ma esso venne a sua volta imitato anche da altri grandi magnati secolari ed ecclesiastici. Gradualmente, il principio di ereditabilit\u00e0 dei feudi si trasform\u00f2 nell'ammissibilit\u00e0 di concederli a dei valvassori (\"afterlehen\"). Nel 1037 l'imperatore Corrado II del Sacro Romano Impero emise la cosiddetta \"constitutio de feudis\" che rese ereditari i feudi.\nI sovrani stessi incoraggiarono lo sviluppo del feudalesimo in area tedesca per ragioni politiche, cos\u00ec da poter rafforzare i loro legami di signoria sul territorio (\"Landesherrschaft\") e di fedelt\u00e0 militare. Questa tendenza, inoltre, non poteva conoscere inversione di marcia ma nel contempo il continuo legame non permetteva (almeno nel medioevo) ai singoli signori locali di slegarsi cos\u00ec tanto dal potere centrale da divenire addirittura pi\u00f9 potenti di esso.\nIn Inghilterra, il sistema feudale venne abolito dalla guerra civile de 1649, e poi con espresso decreto di Carlo II del 1660 perch\u00e9 ritenuto ormai medievale. In Francia il sistema feudale venne abolito per decisione dell'Assemblea Nazionale del 5 agosto 1789. In Germania, invece, la dissoluzione del sistema feudale (\"Lehnsverband\") fu un processo pi\u00f9 lungo. Legalmente, esso venne abolito \"inter alia\" dalla Confederazione del Reno, dalla \"Reichsdeputationshauptschluss\" del 1803 ed infine dalla Costituzione di Francoforte del 1849. Uno degli ultimi feudi ad essere concesso fu nel 1835 quando il conte Friedrich Wilhelm von Schlitz, noto come G\u00f6rtz, venne infeudato della citt\u00e0 di Salzschlirf. Questi feudi, che erano ancora esistenti nel XX secolo, vennero definitivamente aboliti nel 1947 da uno specifico editto dell'Allied Control Council.\nPrincipi e leggi feudali nel Sacro Romano Impero.\nIn generale, un vassallo (\"Lehnsmann\") otteneva della terra o un bene (\"Freih\u00e4user\") in cambio dei suoi servizi.\nOltre a questo potevano essere concessi come \"feudo\" anche delle specifiche posizioni come nel caso dei Thurn und Taxis che ricevettero il Postlehen ovvero il diritto di servizio postale in tutto il territorio imperiale. Inoltre numerose erano le infeudazioni alla chiesa (\"Stifte\" o \"feudal ecclesiastica\") o addirittura a singoli altari nelle chiese (\"feudum altaragli\").\nL'infeudazione.\nL'infeudazione (\"constitutio feudi, infeudatio\") richiedeva una cerimonia ufficiale. Ai tempi dei franchi, l'infeudazione era incentrata sulla cosiddetta \"stretta di mano\" (\"Handgang\"): il vassallo metteva fisicamente le sue mani nelle mani del suo signore e ne otteneva cos\u00ec i diritti feudali, ricevendo simbolicamente protezione dal suo superiore. Dalla fine del IX secolo, a questo atto faceva seguito un giuramento di alleanza, spesso sopra una reliquia religiosa specifica per dare maggior importanza al gesto. Nell'XI il \"mannschaft\" doveva essere accompagnato da una dichiarazione d'intenti.\nSulla base del sistema vassallatico, il vassallo poteva a sua volta vendere o donare il suo possedimento personale a un sovrano (\"Lehnsauftragung\") ricevendolo in cambio nuovamente ma come feudo (la cosiddetta \"oblazione\", \"oblatio feudi\"). Questa pratica veniva sovente compiuta dal momento quando un vassallo non riusciva pi\u00f9 a mantenere o a difendere correttamente un proprio bene e si affidava pertanto a chi era superiore a lui.\nRelzioni legali tra signori e vassalli.\nDall'XI secolo, uno degli elementi chiave del ruolo del vassallo verso il proprio signore era il tema del \"consilium\" ovvero della capacit\u00e0 che il vassallo aveva di dare consigli al proprio signore, di aiutarlo nel governo anche del proprio feudo, in particolare perch\u00e9 i vassalli iniziarono ad amministrare la giustizia nei loro feudo in nome del loro padrone.\nIl vassallo a sua volta poteva richiedere del denaro al suo signore in casi particolari, come ad esempio il pagamento di un riscatto, per l' \"Adoubement\" del suo primogenito, per la dote per la figlia primogenita o per compiere un viaggio in Terra Santa.\nA sua volta un signore feudale poteva richiedere delle ricompense (\"Lehnserneuerung\" o \"renovatio investiturae\") nel caso in cui i suoi vassalli avessero perso il loro feudo a vantaggio di un altro signore (o di un altro vassallo dipendente da un altro signore), o per un cambio di signoria ad ogni livello, o per il cambio di vassallo. La speciale tassa da pagare in questi casi era detta \"Lehnstaxe\". Nel caso invece di fellonia da parte di un vassallo, il signore feudale poteva confiscare un feudo sulla base del cosiddetto \"Privationsklage\", ovvero un metodo per impedire che il proprio territorio si impoverisse o comunque si riducesse. Tale diritto poteva essere esercitato anche riguardo a terzi nel frattempo subentrati e ci\u00f2 innesc\u00f2 nella storia del Sacro Romano Impero frequenti lotte per le investiture feudali."}
{"id": "9264094", "revid": "547034", "url": "https://it.wikipedia.org/wiki?curid=9264094", "title": "Remembrance Days", "text": "Remembrance Days \u00e8 il secondo album del gruppo musicale britannico The Dream Academy, pubblicato dalla Blanco y Negro Records e dalla Reprise nel 1987.\nDescrizione.\nPubblicato dapprima in LP e musicassetta e pi\u00f9 tardi stampato su CD, il secondo album dei Dream Academy prosegue il discorso musicale iniziato con lusinghiero successo due anni prima con il primo omonimo album, stavolta prodotto da Hugh Padgham, Patrick Leonard, Richard Dashut e Lindsey Buckingham, oltre che da Laird-Clowes.\nNonostante recensioni piuttosto favorevoli, non ebbe per\u00f2 successo come l'album precedente: entr\u00f2 nelle posizioni basse della Billboard Hot 200 statunitense (alla n. 181) mentre nel Regno Unito non entr\u00f2 neanche in classifica. Inciso negli studi della Allied Record Company e masterizzato alla Sheffield Lab Matrix, venne stampato dalla Reprise anche in Germania, Italia, Canada e Giappone, dove il gruppo aveva un certo seguito.\nComposto da undici brani, dall'album vennero ricavati, come quello precedente, quattro singoli: \"Indian Summer\", che era quello trainante, \"The Lesson of Love\", \"Power to Believe\" ed \"Everybody's Got to Learn Sometime\" (pubblicato soltanto in Canada), cover del brano dei Korgis, il quale inizialmente non doveva far parte dell'album, e venne incluso da Lindsey Buckingham all'ultimo momento. Per questo motivo, il brano venne eseguito dal gruppo nella sua camera da letto mentre il rullante era suonato nella stanza del bagno.\nVennero realizzati due video musicali dei brani dell'album, quelli di \"Indian Summer\" \u2013 che ebbe una suggestiva location in uno chalet in riva al mare \u2013 e di \"The Lesson of Love\".\nBrani.\nIl brano d'apertura, \"Indian Summer\", racconta delle sensazioni di fine estate con una strumentazione classica simile al precedente brano \"Life in a Northern Town\", con il ritornello e il finale che evidenzia canti degli indiani nativi americani e una ritmica pi\u00f9 evidenziata. \"The Lesson of Love\" venne composto da Laird-Clowes in sole ventiquattr'ore nella casa di uno dei produttori, Patrick Leonard.\n\"Power to Believe\" venne utilizzato, nella sua versione strumentale, nel film \"Un biglietto in due\" con Steve Martin e John Candy, nonostante la colonna sonora del film contenesse quella cantata. La versione strumentale del brano verr\u00e0 poi inclusa nel 2014 nell'antologia con inediti \"\". Il brano finale dell'album, \"In Exile\", venne ispirato a Laird-Clowes dalla lettura di un articolo di \"Village Voice\" sul fotografo cileno Rodrigo Rojas, torturato e ucciso nel 1986 durante le manifestazioni di protesta contro il regime dittatoriale di Augusto Pinochet.\nFormazione.\nI crediti sono ripresi dalla pubblicazione originale."}
{"id": "9264095", "revid": "125142953", "url": "https://it.wikipedia.org/wiki?curid=9264095", "title": "Jerusalem/When the Apple Blossoms Bloom in the Windmills of Your Mind, I'll Be Your Valentine", "text": "Jerusalem/When the Apple Blossoms Bloom in the Windmills of Your Mind, I'll Be Your Valentine \u00e8 un singolo del gruppo musicale inglese Emerson, Lake &amp; Palmer, pubblicato dalla Manticore nel 1973.\nI brani.\n\"Jerusalem\".\nJerusalem, estratto dall'album \"Brain Salad Surgery\", \u00e8 un arrangiamento rock dell'omonimo inno. Il testo \u00e8 tratto dalla poesia And did those feet in ancient time, scritta da William Blake nel 1804; la musica \u00e8 composta da Hubert Parry nel 1916.\n\"When the Apple Blossoms Bloom on the Windmills of Your Mind, I'll Be Your Valentine\".\nWhen the Apple Blossoms Bloom in the Windmills of Your Mind, I'll Be Your Valentine, presente sul lato B del disco, \u00e8 un brano strumentale composto da tutto il trio. Verr\u00e0 pubblicato nell\u2019album \"Works Volume 2\", che uscir\u00e0 4 anni dopo.\nCollegamenti esterni.\n "}
{"id": "9264098", "revid": "439868", "url": "https://it.wikipedia.org/wiki?curid=9264098", "title": "Horna (disambigua)", "text": ""}
{"id": "9264107", "revid": "439868", "url": "https://it.wikipedia.org/wiki?curid=9264107", "title": "Corneja", "text": ""}
{"id": "9264128", "revid": "1363832", "url": "https://it.wikipedia.org/wiki?curid=9264128", "title": "Amadotrogus insubricus", "text": "Amadotrogus insubricus (Burmeister 1885) \u00e8 un coleottero appartenente alla famiglia Scarabaeidae, sottofamiglia Melolonthinae.\nDescrizione.\nAdulto.\nGli adulti si presentano come coleotteri dal corpo robusto e leggermente allungato, di un colore che varia tra il marrone chiaro-beije delle elitre al rossiccio del pronoto. I maschi presentano i tarsi degli arti anteriori pi\u00f9 sviluppati, rispetto alle femmine. Si presenta come un coleottero glabro, a differenza della stragrande maggioranza dei Rhizotrogini e le elitre sono sprovviste di solchi verticali.\nLarva.\nLe larve hanno l'aspetto di vermi bianchi dalla forma a \"C\". Presentano il capo e le tre paia di zampe sclerificate.\nBiologia.\n\"A. insubricus\" vola al crepuscolo, attorno agli alberi. Questa specie ha la particolarit\u00e0 di volare tra la fine dell'estate e l'inizio dell'autunno. Le larve si nutrono di radici di piante erbacee.\nDistribuzione.\n\"A. insubricus\" si pu\u00f2 incontrare in un'area stante tra la Francia meridionale e l'Italia centrale, prevalentemente in zone montuose."}
{"id": "9264132", "revid": "1442080", "url": "https://it.wikipedia.org/wiki?curid=9264132", "title": "Ambasciatori danesi presso la dieta del Sacro Romano Impero", "text": "Lambasciatore danese presso la dieta del Sacro Romano Impero era il primo rappresentante diplomatico della Danimarca presso la dieta del Sacro Romano Impero (\"Reichstag\"). Le relazioni tra le due entit\u00e0 statali ebbero inizio nel 1650."}
{"id": "9264133", "revid": "439868", "url": "https://it.wikipedia.org/wiki?curid=9264133", "title": "Plasencia (disambigua)", "text": ""}
{"id": "9264139", "revid": "144796", "url": "https://it.wikipedia.org/wiki?curid=9264139", "title": "Ambasciatori russi presso la dieta del Sacro Romano Impero", "text": "L'ambasciatore russo presso la dieta del Sacro Romano Impero era il primo rappresentante diplomatico della Russia presso la dieta del Sacro Romano Impero (\"Reichstag\"). Le relazioni tra le due entit\u00e0 statali ebbero inizio nel 1744."}
{"id": "9264142", "revid": "144796", "url": "https://it.wikipedia.org/wiki?curid=9264142", "title": "Ambasciatori veneziani presso la dieta del Sacro Romano Impero", "text": ""}
{"id": "9264143", "revid": "439868", "url": "https://it.wikipedia.org/wiki?curid=9264143", "title": "Poton", "text": ""}
{"id": "9264149", "revid": "6923", "url": "https://it.wikipedia.org/wiki?curid=9264149", "title": "Ambasciatori inglesi presso la dieta del Sacro Romano Impero", "text": "L'ambasciatore inglese presso la dieta del Sacro Romano Impero era il primo rappresentante diplomatico del Regno Unito (gi\u00e0 Gran Bretagna, gi\u00e0 Inghilterra) presso la dieta del Sacro Romano Impero (\"Reichstag\"). Le relazioni tra le due entit\u00e0 statali ebbero inizio nel 1603."}
{"id": "9264152", "revid": "709565", "url": "https://it.wikipedia.org/wiki?curid=9264152", "title": "Kids Vet Academy (prima edizione)", "text": ""}
{"id": "9264158", "revid": "2153076", "url": "https://it.wikipedia.org/wiki?curid=9264158", "title": "Unbeautiful", "text": "Unbeautiful \u00e8 l'album di debutto della cantante irlandese Lesley Roy, pubblicato il 30 settembre 2008."}
{"id": "9264159", "revid": "547034", "url": "https://it.wikipedia.org/wiki?curid=9264159", "title": "Tailspin Tommy", "text": "Tailspin Tommy \u00e8 un serial cinematografico statunitense di fantascienza in 12 episodi del 1934 diretto da Lew Landers e basato sulla serie a fumetti omonima.\nTrama.\nDue compagnie aeree di cargo sono in competizione per un contratto governativo. \"Tailspin\" Tommy \u00e8 un giovane meccanico che trova lavoro presso una di queste, la Three Points Airlines, che si aggiudica l'appalto. I loro concorrenti ne sabotano per\u00f2 le attivit\u00e0 per subentrarne nel contratto. Wade \"Tiger\" Taggart \u00e8 il loro avversario principale, un uomo che far\u00e0 di tutto per impedire alla compagnia aerea di fare affari.\nDopo che Tommy diventa un pilota, impedisce a un aereo di schiantarsi contro un gruppo di bambini e, a questa, seguiranno altre imprese che lo metteranno in luce. Alla fine Taggert e la sua banda vengono assicurati alla giustizia. Tommy riceve una proposta per girare un film e conquista il cuore della sua amata Betty Lou Barnes."}
{"id": "9264161", "revid": "371529", "url": "https://it.wikipedia.org/wiki?curid=9264161", "title": "Il grande McGonagall", "text": ""}
{"id": "9264164", "revid": "62004", "url": "https://it.wikipedia.org/wiki?curid=9264164", "title": "Mathias Fl\u00fcckiger", "text": " Specialista del cross country, gi\u00e0 campione del mondo Juniores e Under-23, da Elite ha vinto la medaglia d'argento di specialit\u00e0 ai Giochi olimpici di Tokyo 2020, la Coppa del mondo 2021 e quattro medaglie ai campionati del mondo (tre d'argento e una di bronzo). Dal 2018 gareggia per il Th\u00f6mus RN Swiss Bike Team.\n\u00c8 fratello di Lukas Fl\u00fcckiger, anch'egli specialista del cross country."}
{"id": "9264166", "revid": "466539", "url": "https://it.wikipedia.org/wiki?curid=9264166", "title": "La fabbrica del Mondo", "text": "La fabbrica del Mondo \u00e8 un programma televisivo italiano andato in onda su Rai 3 dall'8 al 22 gennaio 2022 per tre puntate.\nIdeato e condotto da Marco Paolini e Telmo Pievani, il programma, attraverso uno stile narrativo teatrale, tratta come tematica principale l'ambientalismo e l'ecologia, spaziando dalla scienza all'economia e alla letteratura.\nTra gli ospiti presenti si annoverano gli scrittori Noam Chomsky, Andri Snaer Magnason e Daniele Zovi, i saggisti David Quammen e Loretta Napoleoni, gli scienziati Naomi Oreskes, Barbara Mazzolai, Laura Airoldi e Mariella Rasotto, l'economista Mariana Mazzucato, il giornalista Paolo Capelli, l'esploratore Alex Bellini."}
{"id": "9264167", "revid": "264902", "url": "https://it.wikipedia.org/wiki?curid=9264167", "title": "Canone tolemaico", "text": ""}
{"id": "9264174", "revid": "6923", "url": "https://it.wikipedia.org/wiki?curid=9264174", "title": "Archibald Acheson, IV conte di Gosford", "text": "Biografia.\nAcheson nacque a Worlingham Hall, nel Suffolk, figlio di Archibald Acheson, III conte di Gosford, e di sua moglie, Lady Theodosia Brabazon, figlia di John Brabazon, X conte di Meath.\nDopo aver frequentato la Harrow School, nel 1864 suddette alla contea dopo la morte del padre.\nCarriera.\nFu Lord of the Bedchamber di Edoardo VII (1886-1901), e port\u00f2 lo scettro d'avorio della regina consorte all'incoronazione di Edoardo VII. Divenne vice ammiraglio dell'Ulster e prese posto nella Camera dei lord. Fu Lord luogotenente di Armagh (1883-1920) e serv\u00ec come Vice-Ciambellano della Casa della regina Alessandra dal 1901.\nFu colonnello onorario del 3\u00b0 battaglione dei Royal Irish Fusiliers dal 1899.\nMatrimonio.\nSpos\u00f2, il 10 agosto 1876, Lady Louisa Montagu (1856-3 marzo 1944), figlia di William Montagu, VII duca di Manchester. Ebbero cinque figli:\nMorte.\nGosford mor\u00ec a Londra nel 1922, all'et\u00e0 di 80 anni, e fu cremato al Golders Green Crematorium."}
{"id": "9264178", "revid": "31886", "url": "https://it.wikipedia.org/wiki?curid=9264178", "title": "Myrmapana", "text": "Myrmapana \u00e8 un genere di ragni appartenente alla famiglia Salticidae.\nDistribuzione.\nLe 5 specie sono state reperite in America centrale e meridionale.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne panamensis\" .\nNon sono stati esaminati esemplari di questo genere dal 2016.\nAttualmente, a gennaio 2022, si compone di 5 specie:"}
{"id": "9264184", "revid": "149485", "url": "https://it.wikipedia.org/wiki?curid=9264184", "title": "Campionati europei di triathlon 2018", "text": ""}
{"id": "9264204", "revid": "2373", "url": "https://it.wikipedia.org/wiki?curid=9264204", "title": "Ameranthropoides loysi", "text": ""}
{"id": "9264206", "revid": "264902", "url": "https://it.wikipedia.org/wiki?curid=9264206", "title": "Prima dinastia babilonese", "text": ""}
{"id": "9264207", "revid": "37401", "url": "https://it.wikipedia.org/wiki?curid=9264207", "title": "Seconda dinastia di Isin", "text": "La Seconda dinastia di Isin (o \"Isin II\") \u00e8 la quarta delle tradizionali dieci dinastie babilonesi (vedi Lista reale babilonese). Il pi\u00f9 importante re di questa dinastia fu Nabucodonosor I (1125-1104 a.C.).\nLa dinastia di Isin si inquadra in un periodo in cui la Babilonia \u00e8 preda di un costante declino e ingaggiata in un estenuante conflitto con i tradizionali avversari, l'Assiria e l'Elam. Questa contrapposizione aveva preso piede a partire dal XIV secolo, tra Babilonia cassita, Regno medio-assiro e Regno medio-elamico, e aveva raggiunto un sostanziale equilibrio, mentre la parte pi\u00f9 occidentale del Vicino Oriente antico (Siria e Anatolia) era sconvolta dall'arrivo dei Popoli del Mare (1200). Isin II succede alla Dinastia cassita, in un periodo di complessivo declino, in cui notevole \u00e8 la progressiva infiltrazione di genti aramee.\nStoria.\nLa spedizione del re assiro Ashur-dan I favor\u00ec il crollo della Dinastia cassita a Babilonia. Fu infatti in questo quadro che decise di intervenire il re elamita Shutruk-Nakhunte I. Questi prese Babilonia e torn\u00f2 a Susa con un pingue bottino, che comprendeva la Stele di Naram-Sin, il Codice di Hammurabi e l'Obelisco di Manishtushu. Shutruk-Nakhunte pose il figlio Kutir-Nakhunte sul trono di Babilonia: fu in questo periodo che si and\u00f2 formando un regno nel sud mesopotamico, con centro ad Isin. Nei successivi tre anni, gli Elamiti causarono tremende distruzioni a Babilonia: a Kutir-Nakhunte \u00e8 attribuito anche il furto delle statue di culto: oltre a quella di Marduk, fu sottratta anche quella di Nan\u00e2 da Uruk.\nCon la caduta della dinastia cassita, dunque, gli Elamiti occuparono parte della Bassa Mesopotamia. Non \u00e8 chiaro come i primi re della II dinastia di Isin riconquistarono l'indipendenza. Pure, essi furono in grado di dare vita ad una dinastia che sarebbe durata dal 1157 al 1026 a.C.\nIl regno pi\u00f9 significativo di questa dinastia fu quello del suo quarto re, Nabucodonosor I (Nab\u00fb-kudurri-u\u1e63ur). A lui si deve la definitiva cacciata degli Elamiti, con una battaglia il cui racconto ci \u00e8 pervenuto su un \"kudurru\" con cui il re assicura al capo militare Lakti-Shikhu (o Lakti-Shipak, nome un tempo interpretato come Ritti-Marduk) terra e funzioni politiche. Si tratt\u00f2 peraltro di una battaglia preceduta da una fitta attivit\u00e0 diplomatica verso le varie popolazioni che abitavano quella striscia di terra tra il confine dell'Elam e il basso Tigri. A Nabucodonosor si deve anche il recupero della statua di Marduk a Susa. Anche in base a questo significativo evento, Nabucodonosor ebbe agio di qualificarsi nelle proprie iscrizioni come re \"pio\", mentre l'\"esilio\" di Marduk in Elam fu interpretato dalla teologia babilonese come volontario e in ultima analisi benefico. Il regno di Nabucodonosor signific\u00f2, in effetti, anche una svolta in ambito religioso. \u00c8 forse al suo regno che risale il collocamento ufficiale di Marduk al vertice del pantheon mesopotamico, cos\u00ec come quello di Babilonia al centro dell'universo. Questa ideologia di Stato, segnata dalla scrittura (o riscrittura) del poema \"En\u016bma eli\u0161\", avrebbe accompagnato il regno babilonese fino a quando esso mantenne la propria indipendenza.\nNonostante la riuscita cacciata degli Elamiti, ottenuta definitivamente con Nabucodonosor, insieme alla conquista dell'area tra il Tigri e gli Zagros, la portata internazionale di Babilonia con Isin II appare inferiore rispetto ai tempi della Dinastia cassita. Spentesi le relazioni con l'Egitto e con Khatti, Babilonia si concentr\u00f2 in questo periodo in un estenuante scontro con l'Assiria nell'area tra i fiumi Diyala e Zab inferiore per la definizione dei reciproci confini.\nDopo Nabucodonosor, la dinastia continu\u00f2 stancamente per quasi tutto l'XI secolo, in un periodo di grande instabilit\u00e0 politica e declino generale, in cui l'incipiente penetrazione di popolazioni nomadiche semite (gli Aramei) rendeva sempre pi\u00f9 difficile al potere centrale il controllo delle campagne. Risultano compromesse anche le tradizionali vie commerciali babilonesi, quella sul medio Eufrate che conduceva alla Siria e quella sul Golfo Persico verso Dilmun. Il commercio babilonese si concentra dunque sul Luristan, con l'importazione di manufatti in bronzo (e in vista di questi commerci con le popolazioni montanare vanno visti i reiterati conflitti con gli Assiri nell'area pedemontana degli Zagros). Un altro fattore di crisi fu lo spostamento del letto dell'Eufrate verso ovest, che ridusse le risorse idriche di diverse citt\u00e0 e compromise a lungo la produzione agricola. Non \u00e8 forse un caso che, tra l'XI e il IX secolo, le fonti testuali diminuiscano sensibilmente: \u00e8 un periodo di generale riduzione della densit\u00e0 demografica e del grado di urbanizzazione, con un relativo aumento della popolazione insediata in villaggio.\nCon il crollo delle relazioni diplomatiche mesopotamiche, determinato dall'avvento dei Popoli del Mare, il babilonese si avvi\u00f2 a perdere il proprio statuto di lingua veicolare internazionale. In Occidente si andava nel frattempo sviluppando la scrittura alfabetica e quando, solo diversi secoli dopo, con il regno neo-assiro, si render\u00e0 nuovamente necessaria una lingua veicolare per la diplomazia internazionale, questo ruolo sar\u00e0 coperto dall'aramaico.\nFonti.\nLa \"Lista reale A\" ci informa di una \"pal\u00ea Ishin\" (dinastia di Isin; talvolta il nome della citt\u00e0 \u00e8 reso con il logogramma PA.\u0160E \u2013 quindi la dinastia \u00e8 indicata anche come BALA PA.\u0160E), ma gli accademici moderni la chiamano II dinastia di Isin (o Isin II), per distinguerla da una I dinastia di Isin che govern\u00f2 su Babilonia tra il crollo di Ur III (2004 a.C.) e l'affermarsi di Babilonia come centro indipendente (1880 a.C.). A differenza dei re della I dinastia di Isin, quelli della seconda non si fregiarono mai del titolo di re di Isin e nulla prova, allo stato, che Isin fosse realmente il centro di potere di questa dinastia o che sia divenuta ad un certo punto capitale. Sappiamo invece che in alcuni \"kudurru\" la posizione del governatore di Isin era spesso preminente, per cui \u00e8 possibile che questa dinastia abbia effettivamente acquistato potere a Isin per poi trasferirsi a Babilonia. Sappiamo anche che i re della dinastia, una volta conquistato il potere, guardarono a Isin come ad un centro importante dell'area meridionale del regno e forse essa fu considerata come una sorta di seconda capitale, al pari della Nippur cassita (e anche l'archeologia sembra confermare che Isin, in quel periodo, acquist\u00f2 popolazione, mentre Nippur fu progressivamente abbandonata, per poi risorgere soltanto nell'VIII secolo a.C.).\nLa lista dei re di Isin II \u00e8 ricostruita soprattutto attraverso le liste reali A e C. La \"Lista reale A\" conta undici re per questa dinastia e indica una durata totale di 132 anni (o 133, secondo altre letture meno probabili) e 6 mesi.\nLa \"Lista reale C\" ci informa sui primi sette re.\nDinastie successive.\nLa \"Lista reale A\" e la \"Cronaca dinastica\" offrono informazioni sostanzialmente simili sulle tre dinastie che succedono alla II dinastia di Isin. Si tratta della II dinastia del Paese del Mare, della Dinastia di Bazi e della Dinastia elamita, che insieme coprono un periodo di poco meno di 50 anni."}
{"id": "9264208", "revid": "2373", "url": "https://it.wikipedia.org/wiki?curid=9264208", "title": "Panthera leo maculatus", "text": ""}
{"id": "9264210", "revid": "2373", "url": "https://it.wikipedia.org/wiki?curid=9264210", "title": "Ursus arctos piscator", "text": ""}
{"id": "9264216", "revid": "149485", "url": "https://it.wikipedia.org/wiki?curid=9264216", "title": "Cassandre Beaugrand", "text": "Biografia.\nHa rappresentato la ai Giochi olimpici estivi di , dove si \u00e8 piazzata trentesima nella prova individuale \nAlla sue seconda partecipazione olimpica a ha vinto la medaglia di bronzo nella gara a squadre, gareggiando coi connazionali Dorian Coninx, L\u00e9onie P\u00e9riault e Vincent Luis. Nella prova individuale non \u00e8 riuscita a portare a termine la gara."}
{"id": "9264217", "revid": "149485", "url": "https://it.wikipedia.org/wiki?curid=9264217", "title": "Campionati europei di triathlon 2017", "text": ""}
{"id": "9264218", "revid": "125106954", "url": "https://it.wikipedia.org/wiki?curid=9264218", "title": "Mio caro padrone domani ti sparo", "text": "Mio caro padrone domani ti sparo \u00e8 il primo album del cantautore Paolo Pietrangeli, pubblicato dall'etichetta discografica I dischi del sole nel 1970."}
{"id": "9264219", "revid": "62748", "url": "https://it.wikipedia.org/wiki?curid=9264219", "title": "Gaio Sulpicio Galba (console 22)", "text": "Biografia.\nSulpicio Galba era figlio di Gaio Sulpicio Galba e di Mummia Acaica, nipote di Quinto Lutazio Catulo; il futuro imperatore Galba era suo fratello.\nFu console nell'anno 22 come collega di Decimo Aterio Agrippa. Nel corso della sua vita Gaio sperper\u00f2 la maggior parte del suo patrimonio e fu costretto a ritirarsi da Roma. Sperava di recuperare le sue ricchezze attraverso lo smistamento del 36, che gli avrebbe dato l'Africa o l'Asia da governare come proconsole, ma l'imperatore Tiberio gli proib\u00ec di assumere la provincia che gli era stata assegnata. Questo costrinse Gaio a porre fine alla sua vita."}
{"id": "9264220", "revid": "2373", "url": "https://it.wikipedia.org/wiki?curid=9264220", "title": "Pseudonovibos spiralis", "text": ""}
{"id": "9264222", "revid": "2138421", "url": "https://it.wikipedia.org/wiki?curid=9264222", "title": "Ludovico Mattei", "text": ""}
{"id": "9264228", "revid": "1543377", "url": "https://it.wikipedia.org/wiki?curid=9264228", "title": "Platanissos", "text": "Platanissos (; in turco \"Balalan\") \u00e8 un villaggio della penisola del Karpas nel nord dell'isola mediterranea di Cipro, situato nel distretto di \u0130skele della Repubblica Turca di Cipro del Nord. Il villaggio aveva una popolazione di 89 abitanti nel 2011.\nGeografia fisica.\nBalalan si trova nella penisola del Karpas, dieci chilometri a sud-ovest di Gialousa/Yeni Erenk\u00f6y e tre chilometri a nord-ovest di Leonarisso/Ziyamet.\nStoria.\nBalalan era gi\u00e0 abitata esclusivamente da turchi ciprioti prima del 1974. Tra il 1964 e il 1974, al tempo dell'Amministrazione Turca di Cipro, (che amministrava le enclavi turco-cipriote dell'isola) faceva parte amministrativamente dell'enclave turca di Mehmet\u00e7ik ed era un avamposto dell'enclave. Nel censimento del 1960 c'erano 386 turchi ciprioti, nel 1978 erano 260.\nI giovani del villaggio emigrarono verso le citt\u00e0 pi\u00f9 grandi, cos\u00ec che la popolazione continu\u00f2 a diminuire. Nel 2006 c'erano 97 abitanti, nel 2011 solo 89. Non c'\u00e8 pi\u00f9 una scuola a Balalan, i bambini del villaggio frequentano la scuola di Mehmet\u00e7ik."}
{"id": "9264235", "revid": "1687355", "url": "https://it.wikipedia.org/wiki?curid=9264235", "title": "Vivian Heisen", "text": "Biografia.\nVivian Heisen ha vinto 2 titoli in singolare e 10 titoli nel doppio nel circuito ITF in carriera. Il 23 ottobre 2017 ha raggiunto il best ranking mondiale nel singolare, nr 328; il 17 gennaio 2022 ha raggiunto il miglior piazzamento mondiale nel doppio, nr 76."}
{"id": "9264240", "revid": "76963", "url": "https://it.wikipedia.org/wiki?curid=9264240", "title": "William Happer", "text": "Biografia.\nFiglio di un ufficiale medico scozzese e di una missionaria medica statunitense della Chiesa luterana, Happer \u00e8 nato nelle Province dell'India britannica, dove il padre era in servizio nell'Esercito Anglo-Indiano. In seguito allo scoppio della seconda guerra mondiale, Happer e sua madre furono inviati negli Stati Uniti e trascorsero gli anni della guerra in Tennessee presso parenti, mentre il padre combatteva con l'esercito britannico. Finita la guerra la famiglia torn\u00f2 in India, ma a seguito dell'indipendenza del Paese si trasfer\u00ec in Scozia nel 1948. Nel 1950 la famiglia emigr\u00f2 negli Stati Uniti, stabilendosi definitivamente nella Carolina del Nord. Completati gli studi scolastici, Happer si \u00e8 iscritto all'Universit\u00e0 della Carolina del Nord, dove ha conseguito il Bachelor of Science in fisica nel 1960. Ha poi perfezionato i suoi studi all'Universit\u00e0 di Princeton, dove ha conseguito il Ph.D nel 1964. Dopo il dottorato si \u00e8 trasferito alla Columbia University come ricercatore, percorrendo i diversi gradini della carriera accademica fino a diventare professore ordinario. Durante la sua permanenza alla Columbia University, Happer ha diretto anche il \"Columbia Radiation Laboratory\". Nel 1976 \u00e8 entrato a far parte del Comitato JASON, un gruppo indipendente di scienziati di \u00e9lite che fornisce consulenze al governo degli Stati Uniti su questioni riguardanti la scienza e la tecnologia. Nel 1980 \u00e8 stato nominato professore di fisica all'Universit\u00e0 di Princeton. Dal 1987 al 1990 \u00e8 stato presidente del Comitato JASON. Nel 1991, in seguito all'elezione di George H. W. Bush alla presidenza degli USA, Happer ha lasciato temporaneamente l'insegnamento universitario per assumere l'incarico di direttore scientifico del Dipartimento dell'energia degli Stati Uniti d'America. Nel 1993, dopo l'elezione di Bill Clinton, Happer ha lasciato il suo incarico per diversit\u00e0 di vedute sul problema del buco nell'ozono ed \u00e8 ritornato ad insegnare all'Universit\u00e0 di Princeton. Nel 1995 \u00e8 stato nominato titolare della cattedra di fisica intitolata a Eugene Higgins; dal 1995 al 2005 ha ricoperto anche l'incarico di presidente del Consiglio di ricerca dell'Universit\u00e0 di Princeton. Nel 2003 \u00e8 stato nominato titolare della cattedra di fisica dell'Universit\u00e0 di Princeton intitolata a Cyrus Fogg Brackett. Nel 2014 si \u00e8 ritirato dall'attivit\u00e0 accademica ed \u00e8 stato nominato professore emerito. Durante la presidenza di Donald Trump, Happer \u00e8 stato chiamato a far parte del Consiglio per la sicurezza nazionale e nel biennio 2018-2019 ha ricoperto l'incarico di direttore senior per le tecnologie emergenti. Happer \u00e8 sposato e dalla moglie Barbara ha avuto due figli. \nDurante la sua carriera, Happer si \u00e8 occupato di studi nel campo della fisica atomica, dell'ottica e della spettroscopia. Le sue ricerche hanno riguardato in particolare l'ottica adattiva, il pompaggio ottico e l'interazione della luce laser con la materia, che ha permesso la realizzazione di stelle-guida laser per i telescopi ad ottica adattiva. Happer fa parte dell'American Physical Society, dell'Accademia nazionale delle scienze degli Stati Uniti e dell'American Academy of Arts and Sciences. \u00c8 autore o coautore di pi\u00f9 di duecento pubblicazioni.\nPosizioni sui cambiamenti climatici.\nHapper ha assunto posizioni scettiche sull'origine antropica riscaldamento globale, ritenendo che le cause del riscaldamento attuale siano in gran parte di origine naturale e che il contributo dell'anidride carbonica emessa a seguito delle attivit\u00e0 umane sia molto modesto. Nel 2006 Happer \u00e8 stato nominato presidente dell'Istituto George C. Marshall, un centro studi di orientamento conservatore che ha assunto posizioni scettiche su varie questioni riguardanti le scienze ambientali, come il buco nell'ozono e il riscaldamento globale. In un intervento del 2014, Happer ha dichiarato che \"la demonizzazione del diossido di carbonio \u00e8 come la demonizzazione dei poveri ebrei sotto Hitler\". Nel 2015, in seguito alla chiusura dell\u2019Istituto Marshall, Happer ha fondato con alcuni colleghi la CO2 Coalition, un\u2019organizzazione di orientamento conservatore che si propone di contestare le politiche sulla mitigazione del cambiamento climatico basate sulla riduzione delle emissioni di anidride carbonica mediante l\u2019abbandono graduale dei combustibili fossili.\nAltri scienziati, pur riconoscendo le credenziali scientifiche di Happer nel campo dell'ottica e della fisica nucleare, hanno obiettato che non \u00e8 uno scienziato del clima e hanno contestato le sue affermazioni e la sua posizione politica, con il suo coinvolgimento nell'amministrazione del presidente Trump. Lo scienziato Michael Oppenheimer, docente di Scienze della Terra all'Universit\u00e0 di Princeton, ritiene che le affermazioni di Happer siano \"semplicemente non vere\" e afferma che la maggioranza delle evidenze scientifiche e l'opinione della maggior parte degli esperti indicano una forte influenza antropica sull'aumento delle temperature medie globali."}
{"id": "9264242", "revid": "62748", "url": "https://it.wikipedia.org/wiki?curid=9264242", "title": "Gaio Sulpicio Galba", "text": "Gaio Sulpicio Galba \u00e8 il nome di diversi membri della \"gens\" Sulpicia:"}
{"id": "9264245", "revid": "941725", "url": "https://it.wikipedia.org/wiki?curid=9264245", "title": "Kawanabe Ky\u014dsai", "text": "Biografia.\nNato a Koga, era figlio di un samurai. Il suo vero nome era Sh\u016bsabur\u014d.\nDimostra fin dall\u2019infanzia una buona predisposizione al disegno e viene mandato a bottega come apprendista nel laboratorio di Utagawa Kuniyoshi; una parte del mondo artistico di Kyosai deriva da questa prima fase della sua formazione: la propensione per scene vivaci, dense di presenze, popolate di animali, divinit\u00e0, demoni e personaggi fantastici; dopo solo due anni abbandona il laboratorio di Kuniyoshi in quanto il padre considera negativamente il temperamento eccentrico del maestro e lo indirizza ad una formazione artistica nello stile classico della Scuola Kan\u014d dal pittore Kano Maemura T\u014dwa (\u524d\u6751\u6d1e\u548c, ? \u2013 1841) e poi dal pittore Kano Tohaku (\u72e9\u91ce\u6d1e\u767d). Tradizionalmente i laboratori di questa scuola praticavano lo studio delle tecniche e la riproduzione delle opere dei grandi maestri dei secoli precedenti.\nDopo una decina d\u2019anni abbandona anche l\u2019ambito della pittura tradizionale, troppo formale e vincolante, per una pittura pi\u00f9 libera di orientamento popolare, e soprattutto diventando un pittore indipendente; a partire dall\u2019indipendenza dal laboratorio di scuola Kano, firma i suoi lavori con lo pseudonimo d\u2019arte di Ky\u014dsai (\"studio pazzo\"). Successivamente, per\u00f2, cambia il primo ideogramma con l\u2019omofono ideogramma di \u201cilluminato\u201d mantenendo cos\u00ec la medesima pronuncia. L\u2019abbandono del laboratorio Kano non avviene per spirito polemico, piuttosto per desiderio di autonomia; infatti mantiene per tutta la vita contatti professionali con artisti di scuola Kano.\nStudia la pittura popolare tradizionale, i soggetti legati al folklore giapponese e le narrazioni popolari tramandate attraverso le immagini dei rotoli orizzontali dei quali diventa un appassionato conoscitore e che diventano per lui fonte di ispirazione.\nDurante i fermenti politici e culturali del Rinnovamento Meiji del 1867, Ky\u014dsai si guadagna l\u2019appellativo di caricaturista. La sua pittura su \"emakimono\" di grandi dimensioni \"La battaglia dei peti\" pu\u00f2 essere considerata una caricatura di questo periodo di trasformazione. Spirito ribelle seppur animato da ironia, realizza numerosi ky\u014dga (dipinti folli), ovvero stampe e pitture che rappresentano in modo satirico la confusione politica e il processo di occidentalizzazione. Fu arrestato tre volte e imprigionato dalle autorit\u00e0 dello shogunato. Anche posteriormente alla caduta dello Shogun, fu inquisito.\nInfatti dopo la presa dei poteri effettivi da parte dell\u2019imperatore, si tenne un grande congresso di artisti e letterati al quale Ky\u014dsai partecip\u00f2. Anche qui espresse la sua opinione sul nuovo movimento in termini caricaturali con gran successo popolare, ma con il risultato di essere nuovamente arrestato dalla polizia.\nLa sua satira \u00e8 legata ad un intento giocoso, alimentato dalla sua passione per l\u2019arte del periodo Edo piuttosto che una forte presa di posizione contro il governo Meiji.\nNel 1874 fonda con Kanagaki Robun la rivista \"Eshinbun Nipponchi\" che \u00e8 considerata la prima rivista Manga in Giappone. La rivista \u00e8 molto influenzata da \"Japan Punch\", periodico comico-satirico fondato nel 1862 da Charles Wirgman, un cartonista britannico, residente in Giappone. \"Eshinbun Nipponchi\" aveva uno stile molto semplice; non ebbe grande successo e chiuse dopo solo tre numeri.\nNel 1888 Ernest Fenollosa gli propone di divenire insegnante di pittura giapponese all\u2019Accademia delle Belle Arti, che lui e Okakura Kakuz\u014d (1862-1913) erano in procinto di istituire a Tokyo. Ma nell'aprile del 1889, Ky\u014dsai muore di cancro allo stomaco, all\u2019et\u00e0 di 58 anni, prima di poter accettare tale incarico.\nLe sue ceneri sono sepolte nel cimitero del Tempio Zuirinji, a Tokyo. \nNel 1977 \u00e8 stato inaugurato il museo memoriale di Kawanabe Ky\u014dsai a Warabi, nella Prefettura di Saitama; si tratta di un piccolo museo gestito da un pronipote di Ky\u014dsai, che espone a rotazione le opere del maestro e di sua figlia Kawanabe Ky\u014dsui.\nIn suo onore, un cratere del pianeta Mercurio porta il suo nome.\nStile e soggetti.\nKy\u014dsai \u00e8 considerato da molti il pi\u00f9 notevole erede di Hokusai (del quale comunque non su allievo), primo caricaturista politico del Giappone ed esponente della pittura comica. E\u2019 stato artista incisore di silografie ukiyo-e, ma anche pittore. Ha realizzato nel corso della sua vita circa sei-settecento stampe singole, illustrazioni per libri e ventagli; della sua attivit\u00e0 pittorica rimangono un migliaio di dipinti, oltre a quattromila schizzi e disegni preparatori . \nDi grande abilit\u00e0 tecniche grazie alla sua formazione di scuola Kano, ha praticato un\u2019ampia variet\u00e0 di soggetti della cultura classica tra cui figure del buddhismo, kacho-e (fiori e uccelli) e immagini di bijin-ga (belt\u00e0 femminili) e immagini tratte dal mondo popolare della mitologia e del folklore o semplicemente della vita quotidiana .\nIn gran parte Ky\u014dsai deriva lo spirito comico dall\u2019apprendistato pittorico nel laboratorio di Utagawa Kuniyoshi, dove sperimenta, nel medesimo stile del maestro, la rappresentazione vivace di spettri, rane, animali e demoni della mitologia popolare .\nNella propria autobiografia racconta che all\u2019et\u00e0 di nove anni rimase profondamente colpito dall\u2019aver trovato nel fiume Kanda una testa umana mozzata, di averla raccolta per poterla disegnare, cos\u00ec come raccoglieva rane e pesci da riprodurre e poi liberare. Sicuramente sviluppa gi\u00e0 nell\u2019adolescenza il gusto per il bizzarro, lo stravagante e il macabro .\nScheletri umani e cadaveri sono stati oggetto di interesse di Ky\u014dsai, cos\u00ec come lo erano stati del suo maestro Kuniyoshi; rispecchiano la sua curiosit\u00e0 per il lato oscuro e misterioso della vita, per la morte e per il soprannaturale . \nAma ritrarre anche gli uomini e in particolare litigi e zuffe, scene di vita quotidiana ma anche soggetti classici quali figure religiose, eremiti cinesi, creature mitologiche, episodi noti della storia del Giappone e paesaggi; questi temi spesso sono rielaborati in chiave umoristica o in parodia. \nUno dei soggetti preferiti e maggiormente ritratti fin dall\u2019infanzia sono le rane che ritrae con precisione quasi scientifica, salvo poi utilizzare l\u2019abilit\u00e0 acquisita nel ritrarle inserendole in giochi antropomorfi: danze, incontri di sumo, concerti di shamisen , trasformandole quindi in parodie di eventi della vita quotidiana.\nAnche l\u2019immagine del corvo \u00e8 un soggetto ricorrente, riprodotto sia con pittura ad inchiostro sia a stampa silografica. Uno di questi dipinti ad inchiostro, raffigurante un corvo su un ramo secco, \u00e8 stato premiato nel 1881 alla Seconda esposizione nazionale dell\u2019industria a Tokyo. A seguito di ci\u00f2 acquis\u00ec una certa popolarit\u00e0 e questo soggetto gli fu ripetutamente richiesto .\nIn generale le sue opere rispecchiano la sua vita, indisciplinata e selvatica e travolta dalla dipendenza dall\u2019alcool. Sebbene non avesse la dignit\u00e0 di Hokusai, manifestava una esuberanza fantasiosa unitamente ad una eccellente tecnica grafica .\nFortuna.\nKy\u014dsai era un artista conosciuto e amato per il suo spirito giocoso e irriverente. \nEbbe un discreto successo anche all\u2019estero, sia come pittore sia come incisore, in particolare in Europa dove partecip\u00f2 ad alcune esposizioni (Esposizione Universale di Vienna del 1873, di Philadelphia 1876, Parigi nel 1883), grazie anche alla sua amicizia con Josiah Conder, architetto britannico docente al Collegio Imperiale di ingegneria a Tokyo, che lo aiut\u00f2 ad introdursi nel mercato europeo dell\u2019arte .\nFu molto aperto ai contatti con l\u2019occidente dai quali deriv\u00f2 stimoli per la propria arte .\nTra i suoi conoscenti e amici occidentali ebbe Ernest Fenollosa, Francis Brinkley, Edoardo Chiossone, Curt Netto. Grazie alla sua fama di grande esperto di pittura giapponese, il suo studio era spesso frequentato da artisti e visitatori di passaggio favorendo una reciproco scambio culturale .\nBibliografia.\nA causa di un errore di traslitterazione in alfabeto latino di un ideogramma del nome, alcune opere sono presenti nei cataloghi con la denominazione \"Kawanabe Gy\u014dsai\"."}
{"id": "9264268", "revid": "458786", "url": "https://it.wikipedia.org/wiki?curid=9264268", "title": "Hugo Novoa", "text": "Carriera.\nAcquistato dal nel 2019, debutta in prima squadra il 23 ottobre 2021 in occasione dell'incontro di Bundesliga\u00a0vinto 4-1 contro il , dove realizza anche la sua prima rete.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264269", "revid": "458786", "url": "https://it.wikipedia.org/wiki?curid=9264269", "title": "Hugo Novoa Ramos", "text": ""}
{"id": "9264272", "revid": "458786", "url": "https://it.wikipedia.org/wiki?curid=9264272", "title": "Malik Tillman", "text": "Carriera.\nCresciuto nel settore giovanile del , debutta in prima squadra il 25 agosto 2021 in occasione dell'incontro di DFB-Pokal vinto 12-0 contro il Bremer.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264278", "revid": "945903", "url": "https://it.wikipedia.org/wiki?curid=9264278", "title": "I cavalli di Troia", "text": "I cavalli di Troia \u00e8 un album del cantautore Paolo Pietrangeli, pubblicato dall'etichetta discografica I dischi del sole nel 1975."}
{"id": "9264280", "revid": "149485", "url": "https://it.wikipedia.org/wiki?curid=9264280", "title": "Morgan Pearson", "text": "Biografia.\nHa rappresentato gli ai Giochi olimpici estivi di dove ha vinto la medaglia d'argento nella gara a squadre, gareggiando coi connazionali Katie Zaferes, Kevin McDowell e Taylor Knibb. Nella prova individuale si \u00e8 classificato quarantaduesimo."}
{"id": "9264282", "revid": "1452073", "url": "https://it.wikipedia.org/wiki?curid=9264282", "title": "VG24/7", "text": ""}
{"id": "9264284", "revid": "474175", "url": "https://it.wikipedia.org/wiki?curid=9264284", "title": "Chiesa di San Francesco (Pola)", "text": "La chiesa di San Francesco (\"Samostan i crkva sv. Franje u Puli\" in croato) \u00e8 un edificio di culto cattolico della citt\u00e0 croata di Pola.\nStoria.\nLa chiesa fu costruita nel 1314 in stile tardoromanico e presenta gi\u00e0 alcuni elementi gotici.\nDescrizione.\nLa chiesa presenta una facciata scarna a capanna con un portale finemente decorato ed un rosone dai richiami gotici. L'interno, a navata unica, oltre ad resti paleocristiani, conserva un polittico ligneo veneziano della seconda met\u00e0 del XV secolo. Nell'attiguo convento di particolare rilievo il chiostro romanico quattrocentesco."}
{"id": "9264292", "revid": "709565", "url": "https://it.wikipedia.org/wiki?curid=9264292", "title": "Episodi di Cartoon Planet (prima stagione)", "text": "La prima stagione della serie animata Cartoon Planet, composta da 22 episodi, \u00e8 stata trasmessa negli Stati Uniti, da Cartoon Network, dal 10 settembre 1997 al 4 febbraio 1998.\nIn Italia \u00e8 inedita."}
{"id": "9264294", "revid": "228587", "url": "https://it.wikipedia.org/wiki?curid=9264294", "title": "Dark Pictures Anthology", "text": "La Dark Pictures Anthology \u00e8 una serie di otto avventure grafiche, in stile survival-horror, sviluppata da Supermassive Games e pubblicata da Bandai Namco a partire dal 2019."}
{"id": "9264295", "revid": "44876", "url": "https://it.wikipedia.org/wiki?curid=9264295", "title": "Folgore Castelvetrano", "text": ""}
{"id": "9264297", "revid": "458786", "url": "https://it.wikipedia.org/wiki?curid=9264297", "title": "Paulo Bernardo", "text": "Carriera.\nCresciuto nel settore giovanile del , debutta in prima squadra il 2 novembre 2021 in occasione dell'incontro di Champions League perso 5-2 contro il .\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "9264298", "revid": "151502", "url": "https://it.wikipedia.org/wiki?curid=9264298", "title": "Giancarlo Galli (sportivo)", "text": "Biografia.\nGiancarlo Galli nasce l\u20198 febbraio 1963 a Rovato (BS), figlio di Mario Galli e Mariarosa Bonassi, primo di quattro figli, dopo di lui, Emilia, Gabriella e Fulvio.\nAll' et\u00e0 di quattordici anni intraprende una brillante carriera nel campo dell'edilizia, che sognava fin da quando era bambino e, a soli diciassette anni, ha gi\u00e0 creato una ditta indipendente in societ\u00e0 con sette amici del paese.\nL\u20198 novembre 1981, la sua vita cambia drasticamente; viene catapultato nel buio e nell'incertezza di una vita da ricostruire. Quel giorno rimane vittima di un incidente stradale. A causa di un malore la sua macchina va a scontrarsi frontalmente con un'altra e le conseguenze sono devastanti: trauma cranico, frattura del setto nasale e delle mandibole, sbriciolamento degli zigomi, ematoma e distacco della retina dell'occhio sinistro, lacerazione del nervo ottico destro. Da quel giorno inizia la sua cecit\u00e0.\nChi oggi lo conosce pu\u00f2 stentare a credere che da quel momento \u00e8 iniziato per lui un vero calvario e un lungo periodo di grande sofferenza.\nIl primo grande passo per iniziare la nuova vita \u00e8 quello di iscriversi ad un corso di abilitazione al lavoro di centralinista. Nel 1986 inizia cos\u00ec a lavorare con soddisfazione presso il Comune di Rovato, ma abituato ad un ritmo di vita pi\u00f9 attivo, sente che manca qualcosa, \u00e8 cos\u00ec che si avvicina allo sport e pi\u00f9 precisamente al ciclismo in tandem.\nInizialmente utilizza un tandem \"fatto in casa\", due biciclette saldate assieme; la prima grande guida \u00e8 la mamma Mariarosa, seguita da sorelle e parenti vari.\nPer affrontare le gare agonistiche, per\u00f2, anche Giancarlo si \u00e8 dovuto adeguare ad un tandem professionale e ad una guida pi\u00f9 qualificata.\n\u00c8 con Giuseppe Zoppi che inizia una dura preparazione agonistica.\nGiancarlo da l\u00ec percorre in media 18.000 chilometri all'anno (circa 50 chilometri al giorno). Negli anni olimpici i chilometri salgono a 25.000, ovvero 70 chilometri nell'arco della giornata. Vista l'intensit\u00e0 degli allenamenti, aveva tre guide al giorno che si alternavano per reggere i suoi ritmi.\nCon Zoppi riesce a perdere 20 Kg in un mese, vince con lui il primo campionato italiano ad Enna il 2 Giugno 1988 e lo stesso anno partecipano al Tour De France piazzandosi al 6\u00b0 posto in classifica generale e al 2\u00b0 nel Gran Premio della Montagna.\nA questo primo successo seguono numerose vittorie e soddisfazioni.\nC\u2019\u00e8 da precisare che fino al 1988 a Brescia non esisteva un gruppo sportivo per non vedenti. Galli gareggi\u00f2 infatti col gruppo sportivo Brianza di Monza fino a quel momento. Anche qui si rimbocca le maniche e decide quindi, insieme all\u2019amico Gilberto Pozza, di fondare un gruppo sportivo nella propria Citt\u00e0. Nel 1989 nasce il G.S. Brixia U.I.C. (Unione Italiana Ciechi), dove Gilberto Pozza ricopr\u00ec il ruolo di Presidente. Grazie a questo nuovo gruppo sportivo molti bresciani non vedenti furono supportati nella loro Citt\u00e0, nacquero cos\u00ec molti altri campioni sportivi in varie discipline come atletica, Nuoto, Sci.\nNel 1990 conosce e sposa Giovanna Salvi, la quale nello stesso anno lo rende padre di Jennifer e nel 1995 di Brian. Il matrimonio dura 20 anni fino al 2010, quando si lasciano, lui sempre pronto a reagire e non abbattersi, non si ferma e frequenta per tre anni un corso per diventare operatore di Shiatsu.\nCon Domenico Perani vince una decina di campionati italiani, vengono convocati alle Olimpiadi di Barcellona nel 1992 e si classificano 7\u00b0 nella competizione su strada e 5\u00b0 nella cronometro a squadre.\nSempre con Perani partecipa ai mondiali in Belgio nel 1994 ottenendo il 4\u00b0 posto nel Chilometro da fermo su pista e 1'11\u00b0 posto, a causa di una foratura, su strada.\nCon l'amico Giacomo Sbaraini vince il giro di Sardegna nel 1989 e tante altre manifestazioni.\nGiunge nel 1996 la convocazione alla seconda Olimpiade ad Atlanta. Purtroppo un altro tragico evento mette a dura prova il campione che perde il padre, in un incidente sul lavoro, a pochi giorni dalla partenza. Decide, per\u00f2, di partecipare, spinto dall'orgoglio che il padre Mario nutriva nei suoi confronti.\nProprio al padre dedica le tre medaglie olimpiche: oro con Paolo Botti velocit\u00e0 su pista, con lo stesso arriva anche il bronzo nel Chilometro da fermo e l\u2019argento con Campedelli Pascal nella 120 Km su strada.\nE in quel momento che si realizza un altro sogno di Giancarlo: essere accolto, al ritorno da una grande manifestazione, dalla banda del paese. Anche gli abitanti della piccola frazione dove abita gli riservano una calorosa accoglienza organizzando una parata con i bersaglieri in bicicletta e una grande festa all'oratorio. Tutta la comunit\u00e0 si stringe intorno al campione che non avrebbe mai pensato di ricevere cos\u00ec tanta stima e affetto. Era stato il migliore tra i 10.000 atleti che ogni quattro anni partecipano alle Paraolimpiadi.\nNel 1998 viene convocato ai mondiali a Colorado Spring e questa volta ad accompagnarlo dovrebbe essere ancora l'amico Paolo Botti, ma a causa di una rovinosa caduta costata alla guida la frattura della clavicola e a lui gravi lacerazioni alla gamba e al braccio sinistro, si piazza al 5\u00b0 posto nel Chilometro da fermo su pista con la nuova guida Serenella Bortolotto e al 7\u00b0 posto nella cronometro con Imerio Vespiniani.\nNell'Ottobre del 2000 Giancarlo viene convocato alla terza Olimpiade a Sidney con Paolo Botti, si classificano al 5\u00b0 posto nella velocita su pista e al 7\u00b0 posto nel Chilometro da fermo.\nNell'Agosto del 2003 partecipa con Matteo Benedetti alla coppa del mondo in Canada piazzandosi 6\u00b0 nella cronometro su strada.\nPer raggiungere questi splendidi risultati, per\u00f2, Giancarlo ha dovuto affrontare duri allenamenti che gli hanno procurato problemi alle ginocchia, alla schiena e che lo hanno messo nelle condizioni di rinunciare alla quarta convocazione alle Olimpiadi di Atene.\nDopo un periodo di \"riposo attivo\" all' et\u00e0 di 43 anni decide di tomare in pista e con la guida Emanuele Dalla Pellegrina (con il \nquale aveva gi\u00e0 vinto due titoli italiani) vince il 19\u00b0 titolo italiano.\nNel 2006 decide di rimettersi in gioco e in discussione partecipando ai mondiali in Svizzera con la guida Gianmarco Agostini con il quale ottiene l'8\u00b0 posto all'inseguimento in pista e l'8\u00b0 posto su strada a causa di un tamponamento in volata negli ultimi 500 metri."}
{"id": "9264307", "revid": "31886", "url": "https://it.wikipedia.org/wiki?curid=9264307", "title": "Myrmapeni", "text": "Myrmapeni \u00e8 un genere di ragni appartenente alla famiglia Salticidae.\nDistribuzione.\nLe 6 specie sono state reperite in America centrale (Panama), in America meridionale (Brasile), in Africa (Madagascar) e in Asia sudorientale (Borneo).\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne penicillata\" .\nNon sono stati esaminati esemplari di questo genere dal 2016.\nAttualmente, a gennaio 2022, si compone di 6 specie:"}
{"id": "9264327", "revid": "661526", "url": "https://it.wikipedia.org/wiki?curid=9264327", "title": "Power rock", "text": ""}
{"id": "9264331", "revid": "93436", "url": "https://it.wikipedia.org/wiki?curid=9264331", "title": "Emil e i detectives", "text": "Emil e i detectives (\"Emil and the Detectives\") \u00e8 un film del 1964 diretto da Peter Tewksbury e prodotto dalla Walt Disney Pictures. Si basa sul romanzo \"Emil e i detective\" (\"Emil und die Detektive\") dell'autore tedesco Erich K\u00e4stner.\nTrama.\nEmil Tischbein \u00e8 un bambino tedesco di dieci anni che compie un viaggio in autobus da Neustadt, la cittadina tedesca occidentale nella quale vive, a Berlino Ovest, portando con s\u00e9 una busta con 400 marchi affidatigli dalla madre perch\u00e9 li consegni alla nonna, che avrebbe incontrato all'arrivo. Durante il viaggio Emil si addormenta, e al momento del risveglio il denaro \u00e8 sparito. Emil \u00e8 sicuro che il responsabile sia il tipo losco, di nome Grundeis, che era seduto accanto a lui. Emil vede Grundeis entrare in una caffetteria di Berlino e chiede l'aiuto di un poliziotto, poco propenso ad ascoltarlo; Grundeis poi si dilegua per incontrarsi col Barone, un altro criminale che gli propone un colpo insieme. Per recuperare il denaro, Emil accetta l'aiuto di un gruppo di \"detective\" bambini capeggiati da Gustav Fleischmann, un ragazzo di poco pi\u00f9 grande che gli si era proposto prima come collocatore di lavoro, poi come guida turistica, infine come investigatore privato per una modica somma. Insieme ritrovano le tracce di Grundeis e lo sentono complottare col Barone e il complice di quest'ultimo, di nome M\u00fcller, per depredare una grande banca berlinese scavando una galleria sotto il suo caveau. Emil \u00e8 catturato dai malviventi ed \u00e8 costretto a collaborare al loro piano criminale. Dopo che il caveau \u00e8 stato raggiunto, Grundeis viene scaricato dal Barone e da M\u00fcller ed \u00e8 lasciato indietro con Emil nella galleria con la prospettiva di essere investito dall'esplosione della dinamite tesa a squarciare la cassaforte, ma Gustav arriva in tempo per salvarli. I detective bambini inseguono i ladri e avvertono altri ragazzi del quartiere che portano altro aiuto; il Barone e Muller vengono circondati e sono arrestati dalla polizia. Emil riceve una ricompensa che intende dividere con i suoi nuovi amici.\nProduzione.\nIl film fu girato agli studi Tempelhof di Berlino e in luoghi reali nella stessa citt\u00e0. I set furono progettati dagli scenografi Isabella e Werner Schlichting.\nDistribuzione.\nIl film usc\u00ec al cinema negli Stati Uniti nel dicembre 1964.\nIn Italia il film non usc\u00ec nelle sale ma fu trasmesso in televisione su Rai Uno il 19 ottobre 1993.\nAccoglienza.\nIncassi.\nIl film incass\u00f2 1 275 000 dollari in America del Nord.\nCritica.\nEugene Archer del \"New York Times\" scrisse che \"Walt Disney ha realizzato uno dei suoi migliori film per ragazzi,\" dichiarando che la regia di Tewksbury \"fa tutta la differenza. Ha evitato che i ragazzi recitassero troppo goffamente, evitato le smorfie di un comico trio di ladri, fotografato le fresche atmosfere di Berlino con colori efficaci, e accostato la suspense e l'ingegno con un ritmo piacevole e dinamico.\" \"Variety\" defin\u00ec il film \"un progetto interessante\" con \"il marchio Disney, riconoscibile dallo spettatore, che gli d\u00e0 classe,\" ma senza la stessa attrattiva per gli adulti del \"precedente classico Disney per ragazzi, \"Mary Poppins\".\" Philip K. Scheuer del \"Los Angeles Times\" scrisse che il film \"\u00e8 una via di mezzo tra un prodotto per bambini e uno rivolto anche ad adulti non troppo pretenziosi.\" \"The Monthly Film Bulletin\" lo trov\u00f2 \"presentato in modo piacevole, per quanto senz'alcuna distinzione.\"\nOpere derivate.\nUna trasposizione a fumetti usc\u00ec nel febbraio 1965 su un albo pubblicato dalla Gold Key."}
{"id": "9264343", "revid": "6923", "url": "https://it.wikipedia.org/wiki?curid=9264343", "title": "Gaio Sulpicio Galba (pontefice)", "text": "Biografia.\nFaceva parte della gens Sulpicia ed apparteneva alla famiglia Galba, di origine patrizia.\nFu pontefice nel 201 a.C. succedendo a Tito Manlio Torquato ma mor\u00ec prematuramente, nel 198 a.C.."}
{"id": "9264346", "revid": "6923", "url": "https://it.wikipedia.org/wiki?curid=9264346", "title": "Foreste di conifere subalpine dell'Himalaya nord-orientale", "text": "Le foreste di conifere subalpine dell'Himalaya nord-orientale sono un'ecoregione appartenente al bioma delle foreste di conifere temperate che si estende attraverso le altitudini medie e superiori dell'Himalaya orientale e dell'altopiano del Tibet sud-orientale. Parti dell'ecoregione si trovano nella Regione Autonoma del Tibet sud-orientale (Cina), nell'Arunachal Pradesh settentrionale e orientale (India) e nell'estremit\u00e0 orientale del Bhutan.\nGeografia.\nLe foreste di conifere subalpine dell'Himalaya nord-orientale coprono una superficie di km\u00b2 del settore sud-orientale dell'altopiano del Tibet, ad un'altitudine compresa tra e m. La maggior parte di esse si trova nella gola dello Yarlung Tsangpo, dove il fiume omonimo piega attorno all'estremit\u00e0 orientale dell'Himalaya scendendo dall'altopiano del Tibet. Anche le valli percorse dai tributari dello Yarlung Tsangpo, come il Nyang Qu e il Parlung Tsangpo, ospitano parti di questa ecoregione collegate al nucleo principale. Exclavi isolate di questa ecoregione si trovano anche nella valle dello Zay\u00fc e nella valle di Tawang. Molte di queste foreste si trovano nelle cosiddette \u00abvalli interne\u00bb, cio\u00e8 valli riparate dagli influssi del monsone dell'Asia meridionale dalle catene montuose circostanti, ma che ricevono abbastanza precipitazioni da sostenere lo sviluppo di floride foreste.\nVerso quote pi\u00f9 elevate l'ecoregione trapassa gradualmente nei prati e arbusteti alpini dell'Himalaya orientale e negli arbusteti e prati del Tibet sud-orientale. Pi\u00f9 in basso, invece, si trovano le foreste di latifoglie dell'Himalaya orientale.\nFlora.\nGli alberi dominanti sono la \"Tsuga dumosa\", la \"Picea smithiana\" e varie specie del genere \"Abies\". Meno frequenti sono il \"Larix griffithii\", il \"L. potaninii\", il \"Pinus wallichiana\" e il \"Taxus baccata\". Vicino alla linea degli alberi si incontrano varie forme di ginepri: \"Juniperus indica\", \"J. recurva\" e \"J. squamata\". Spesso, insieme alle conifere, cresce anche la \"Betula utilis\". Altre latifoglie qui presenti sono specie dei generi \"Acer\", \"Magnolia\", \"Sorbus\", \"Viburnum\" e varie Lauraceae e Aralliaceae. All'interno di questa ecoregione si incontra il numero pi\u00f9 elevato di specie di rododendro, che sembra aumentare al di sopra dei m: nella sola gola dello Yarlung Tsangpo se ne incontrano pi\u00f9 di 60.\nIn questa ecoregione cresce la foresta pi\u00f9 alta del mondo: una foresta di ginepro tibetano nella contea di Baxoi (Regione Autonoma del Tibet), che raggiunge i m.\nFauna.\nTra i mammiferi maggiormente degni di nota dell'ecoregione ricordiamo il panda minore (\"Ailurus fulgens\"), il takin (\"Budorcas taxicolor\"), il mosco alpino (\"Moschus chrysogaster\"), il goral rosso (\"Naemorhedus baileyi\"), l'orso dal collare (\"Ursus thibetanus\") e il leopardo (\"Panthera pardus\").\nTra gli uccelli, particolarmente significativi sono il fagiano orecchiuto del Tibet (\"Crossoptilon harmani\"), il fagiano orecchiuto bianco (\"C. crossoptilon\") e il garrulo gigante (\"Babax waddelli\").\nConservazione.\nGran parte dell'ecoregione giace su un terreno impervio e inaccessibile, che ha preservato la zona dagli insediamenti umani."}
{"id": "9264348", "revid": "458786", "url": "https://it.wikipedia.org/wiki?curid=9264348", "title": "Yanis Lh\u00e9ry", "text": "Carriera.\nCresciuto nel settore giovanile del , debutta in prima squadra il 23 maggio 2021 in occasione dell'incontro di Ligue 1 perso 1-0 contro il .\nStatistiche.\nPresenze e reti nei club.\n\"Statistiche aggiornate al 27 novembre 2021.\""}
{"id": "9264353", "revid": "125089620", "url": "https://it.wikipedia.org/wiki?curid=9264353", "title": "Reyssouze (fiume)", "text": "La Reyssouze \u00e8 un fiume francese che scorre nel dipartimento dell\ua78cAin, regione Alvernia-Rodano-Alpi. \u00c8 un affluente alla riva sinistra della Saona, dunque un subaffluente del Rodano.\nGeografia.\nLa Reyssouze nasce da una sorgente carsica a Journans (Cantone di Pont-d'Ain) ai piedi del Revermont (massiccio del Giura) e serpeggia nel sud della piana di Bresse. Il suo corso \u00e8 orientato subito verso nord, poi verso ovest. Essa attraversa Bourg-en-Bresse e confluisce nella Saona al confine fra i comuni di Reyssouze e Pont-de-Vaux dopo un percorso di 75,1\u00a0km.\nComuni attraversati.\nLa Reyssouze attraversa ventidue comuni: Attignat, Bresse Vallons, Bourg-en-Bresse, Chavannes-sur-Reyssouze, Foissiat, Gorrevod, Jayat, Journans, Lescheroux, Malafretaz, Mantenay-Montlin, Montagnat, Montrevel-en-Bresse, Pont-de-Vaux, Reyssouze, Saint-B\u00e9nigne, Saint-\u00c9tienne-sur-Reyssouze, Saint-Jean-sur-Reyssouze, Saint-Julien-sur-Reyssouze, Servignat, Tossiat e Viriat.\nToponimi.\nLa Reyssouze ha dato il suo idronimo ai sei comuni seguenti di Chavannes-sur-Reyssouze, Cras-sur-Reyssouze, Reyssouze, Saint-\u00c9tienne-sur-Reyssouze, Saint-Jean-sur-Reyssouze, Saint-Julien-sur-Reyssouze.\nBacino idrografico.\nLa Reyssouze drena un bacino idrografico di 495\u00a0km2 situato essenzialmente sulla Bresse, ma anche su una parte dei contrafforti della montagna del Giura (Revermont) e una piccola zona sulla Dombes, qualche laghetto che apporta il proprio tributo al fiume.\nOrganismo gestionale.\nL'organismo gestionale \u00e8 il Sindacato del bacino idrografico della Reyssouze (SBVR).\nAffluenti.\nGli affluenti sono numerosi ma brevi e la loro portata non fa che acqua di torrenti; solo la Valli\u00e8re ha diritto alla denominazione di fiume, sulla carta dell'IGN.\nI principali affluenti della Reyssouze sono\n(rd = riva destra; rs=riva sinistra):\nNumero di Strahler.\nIl suo numero di Strahler \u00e8 di cinque grazie alla Lesch\u00e8re.\nIdrologia.\nLa Reyssouze \u00e8 un fiume abbastanza regolare e mediamente abbondante.\nLa Reyssouze a Bourg-en-Bresse.\nLa sua portata \u00e9 stata osservata per un periodo di 26 anni (1983-2008), a Bourg-en-Bresse, capoluogo del dipartimento dell'Ain dopo una quindicina di chilometri. La superficie cos\u00ec studiata \u00e8 di 130\u00a0km2, un quarto del bacino idrografico del fiume.\nIl modulo del fiume a Bourg-en-Bresse \u00e8 di 1,41\u00a0m3/s.\nLa Reyssouze presenta delle fluttuazioni stagionali di portata poco marcate. I periodi di piena sono invernali e primaverili e si caratterizzano per portate mensili medie che vanno da 1,69 a 2,1\u00a0m3/s, da novembre a maggio incluso (con due massimi poco netti, in febbraio e poi in aprile). A partire dal mese di giugno, la portata si abbassa notevolmente fino ai periodi di magra estivi che si verificano da luglio a settembre incluso, comportando una magra della portata mensile media fino a 0,423\u00a0m3 nel mese di agosto. Ma queste medie mensili non sono che delle medie e nascondono delle fluttuazioni pi\u00f9 pronunciate sui brevi periodi o secondo le annate. "}
{"id": "9264356", "revid": "1452073", "url": "https://it.wikipedia.org/wiki?curid=9264356", "title": "Brady Games", "text": ""}
{"id": "9264363", "revid": "604467", "url": "https://it.wikipedia.org/wiki?curid=9264363", "title": "Luisa Romanenko", "text": "Biografia.\nHa iniziato a gareggiare per la nazionale tedesca nella categoria giovani nel 2019 con l'introduzione della specialit\u00e0 del doppio donne, prevista solo per questa categoria a seguito dell'inclusione della gara nel programma delle Olimpiadi giovanili, prendendo parte alle ultime due tappe della Coppa del Mondo di categoria in coppia con Pauline Patz e chiudendo la classifica generale al sesto posto; l'anno successivo ha ottenuto la seconda piazza nella Coppa del Mondo giovani, ma non \u00e8 stata convocata ai Giochi olimpici giovanili di , poich\u00e9 ogni nazione poteva schierare un solo doppio e lo staff tecnico tedesco aveva convocato quello composto dalle connazionali Jessica Degenhardt e Vanessa Schneider, che avevano conquistato la sfera di cristallo e che avrebbero poi vinto l'oro anche ai Giochi giovanili.\nLa Federazione internazionale, a causa della pandemia di COVID-19 ha deciso di annullare l'intera stagione 2020/21 per quanto concerne le gare delle classi giovani e juniores, conseguentemente la Romanenko non ha preso parte ad alcuna competizione. L'annata successiva, pur essendo sia lei sia la sua compagna Patz nei limiti previsti per poter gareggiare nella categoria giovani, ha preso il via nella stagione di Coppa juniores, che, per quanto concerneva la specialit\u00e0 del doppio femminile si disputava con le modalit\u00e0 di \"gara nella gara\" per atlete di qualsiasi et\u00e0 in quello che \u00e8 stato l'esordio della disciplina nel circuito maggiore; a livello assoluto ha conquistato il primo podio il 2 dicembre 2021 con il secondo posto nella gara inaugurale di La Plagne, il 10 dicembre 2021 ha ottenuto la prima vittoria ad Innsbruck e al termine della stagione ha trionfato nella classifica generale, oltre a quella relativa alla categoria juniores. Nella stessa stagione ha preso parte ai campionati europei juniores di Bludenz 2022 in cui ha ottenuto la seconda posizione, ha vinto il titolo iridato ai mondiali juniores di Winterberg 2022 ed ha conquistato la medaglia d'argento nel mondiale assoluto disputato nella stessa localit\u00e0 tedesca."}
{"id": "9264365", "revid": "125085088", "url": "https://it.wikipedia.org/wiki?curid=9264365", "title": "Musab Eisa", "text": "Carriera.\nClub.\nGioca nella prima divisione sudanese nell'; in carriera ha giocato 2 partite nella Coppa della Confederazione CAF.\nNazionale.\nDebutta con la nazionale sudanese il 2 gennaio 2022 in occasione dell'amichevole pareggiata 0-0 contro lo .\nNel gennaio 2022 viene incluso nella lista finale dei convocati della Coppa d'Africa 2021. Ha fatto il suo esordio nella manifestazione il 15 gennaio 2022 nella partita persa per 3-1 contro la .\nStatistiche.\n\"Statistiche aggiornate al 15 gennaio 2022\"."}
{"id": "9264372", "revid": "604467", "url": "https://it.wikipedia.org/wiki?curid=9264372", "title": "Pauline Patz", "text": "Biografia.\nHa iniziato a gareggiare per la nazionale tedesca nella categoria giovani nel 2019 con l'introduzione della specialit\u00e0 del doppio donne, prevista solo per questa categoria a seguito dell'inclusione della gara nel programma delle Olimpiadi giovanili, prendendo parte alle ultime due tappe della Coppa del Mondo di categoria in coppia con Luisa Romanenko e chiudendo la classifica generale al sesto posto; l'anno successivo ha ottenuto la seconda piazza nella Coppa del Mondo giovani, ma non \u00e8 stata convocata ai Giochi olimpici giovanili di , poich\u00e9 ogni nazione poteva schierare un solo doppio e lo staff tecnico tedesco aveva convocato quello composto dalle connazionali Jessica Degenhardt e Vanessa Schneider, che avevano conquistato la sfera di cristallo e che avrebbero poi vinto l'oro anche ai Giochi giovanili.\nLa Federazione internazionale, a causa della pandemia di COVID-19 ha deciso di annullare l'intera stagione 2020/21 per quanto concerne le gare delle classi giovani e juniores, conseguentemente la Patz non ha preso parte ad alcuna competizione. L'annata successiva, pur essendo sia lei sia la sua compagna Romanenko nei limiti previsti per poter gareggiare nella categoria giovani, ha preso il via nella stagione di Coppa juniores, che, per quanto concerneva la specialit\u00e0 del doppio femminile si disputava con le modalit\u00e0 di \"gara nella gara\" per atlete di qualsiasi et\u00e0 in quello che \u00e8 stato l'esordio della disciplina nel circuito maggiore; a livello assoluto ha conquistato il primo podio il 2 dicembre 2021 con il secondo posto nella gara inaugurale di La Plagne, il 10 dicembre 2021 ha ottenuto la prima vittoria ad Innsbruck e al termine della stagione ha trionfato nella classifica generale, oltre a quella relativa alla categoria juniores. Nella stessa stagione ha preso parte ai campionati europei juniores di Bludenz 2022 in cui ha ottenuto la seconda posizione, ha vinto il titolo iridato ai mondiali juniores di Winterberg 2022 ed ha conquistato la medaglia d'argento nel mondiale assoluto disputato nella stessa localit\u00e0 tedesca."}
{"id": "9264374", "revid": "709565", "url": "https://it.wikipedia.org/wiki?curid=9264374", "title": "Relazioni bilaterali tra il Sacro Romano Impero e l'Impero persiano", "text": "Le relazioni bilaterali tra il Sacro Romano Impero e l'Impero persiano fanno riferimento ai rapporti diplomatici fra il Sacro Romano Impero e l'Impero persiano.\nStoria.\nL'inizio delle relazioni diplomatiche e la comune lotta contro i turchi.\nLe relazioni diplomatiche e commerciali tra il Sacro Romano Impero e l'Impero persiano iniziarono nel XVI secolo. In quell'epoca lo sci\u00e0 Ismail I aveva da poco fondato la dinastia safavide in Persia, mentre gli Asburgo governavano l'Austria e nel contempo erano imperatori del Sacro Romano Impero.\nAll'epoca i safavidi e gli Asburgo avevano un nemico comune, l'Impero ottomano, che stava per l'appunto cercando di espandersi ad est e a ovest a spese di entrambi gli imperi. Ismail aveva gi\u00e0 stabilito delle relazioni diplomatiche con Venezia e con la corte pontificia, dal momento che i veneziani dominavano il commercio col Levante ed avevano una propria ambasciata a Tabriz. Nel 1518, fu proprio lo sci\u00e0 a proporre all'imperatore un'alleanza contro i turchi. Inizialmente la causa non venne perorata e fu a quel punto che nel 1523 lo sci\u00e0 prese la decisione di inviare dall'imperatore Carlo V il monaco maronita Pietro da Monte Libano e di commissionargli la medesima offerta anche per re Luigi II d'Ungheria. Carlo V accett\u00f2 l'offerta, ma lo sci\u00e0 Ismail mor\u00ec nel 1524 prima che i concordati venissero conclusi. Nel 1526 Luigi II d'Ungheria enne ucciso in battaglia contro i turchi e Ferdinando, fratello di Carlo V, venne eletto re di Boemia ed Ungheria. Gli Asburgo vennero cos\u00ec chiamati a difendere il confine orientale dell'impero che competeva loro come territorio ereditario e quindi cercarono quanti pi\u00f9 alleati possibili contro i turchi. Nel 1529, l'ambasciatore veneziano Giovanni Balbi venne inviato presso lo sci\u00e0 Tahm\u0101sp I per conto dell'imperatore Carlo V con una lettera che lo informava che suo fratello Ferdinando era intenzionato ad attaccare i turchi l'anno successivo e chiese pertanto a Tahm\u0101sp di agire insieme cos\u00ec da poter distruggere il comune nemico. Ad ogni modo il Balbi impieg\u00f2 pi\u00f9 di un anno a raggiungere la corte persiana, periodo nel quale la situazione era completamente mutata rispetto alla sua partenza. Lo sci\u00e0 aveva dovuto concludere una pace separata col sultano dal momento che gli uzbechi stavano minacciando la Persia da est e pertanto l'ambasciata del Balbi fall\u00ec dal principio.\nNegli anni successivi, vennero mantenute buone relazioni comunque con la Persia, ma diversi problemi interni alle due potenze e la lunga distanza tra le due imped\u00ec una cooperazione pi\u00f9 ravvicinata e proficua, anche a livello commerciale.\nRodolfo II e la ripresa dei contatti.\nI successivi contatti con la Persia vennero ripresi dall'imperatore Rodolfo II che risiedeva a Praga. Questi contatt\u00f2 lo sci\u00e0 \u02bfAbb\u0101s attraverso l'ambasciatore persiano a Mosca nel 1593. Per pura coincidenza gli ambasciatori inglesi Anthony e Robert Shirley raggiunsero la Persia proprio nel 1598 ed incontrarono lo sci\u00e0 \u02bfAbb\u0101s I ad Isfahan, motivo che spinse i persiani a riprendere i legami con l'Europa ed in particolare con Rodolfo II, cos\u00ec da riprendere l'alleanza in funzione anti-turca. L'idea era quella di riprendere le ostilit\u00e0 simultaneamente senza paci separate. Nel 1599, l'ambasciatore persiano \u1e24ussein-Ali Bey, quattro nobili locali, cinque interpreti e lo staff necessario lasciarono Isfahan. Anthony Shirley, noto viaggiatore ed esperto in diverse lingue, fu la loro guida per giungere in Europa. La legazione venne ricevuta da Rodolfo II il 7 novembre 1600, rimanendo poi diverse settimane a Praga ospiti del sovrano asburgico. La risposta dello sci\u00e0 \u02bfAbb\u0101s, venne consegnata l'11 dicembre 1600 e la legazione ripart\u00ec il 5 febbraio 1601 da Praga alla volta dell'Italia per fare tappa a Roma e poi in Spagna. Ci\u00f2 che colp\u00ec alla fine del viaggio l'ambasciatore \u1e24ussein-Ali Bey e lo lasci\u00f2 di stucco fu il fatto che Anthony Shirley, da buon avventuriero, abbandon\u00f2 il gruppo prima del ritorno in Persia rubando tutti i doni ricevuti dall'ambasciata e lasciando debiti ovunque il gruppo si fosse portato.\nIl 27 agosto 1602, una legazione imperiale capeggiata da Stephan Kakasch von Zalonkemeny lasci\u00f2 Praga con l'ordine di confermare l'accordo di mutua assistenza con un trattato con la Persia. L'unico membro della spedizione a giungere a destinazione fu Georg Tectander von der Jabel, il quale incontr\u00f2 lo sci\u00e0 \u02bfAbb\u0101s I il 15 novembre 1603 a Tabriz, catturata dai turchi appena una settimana prima. Tectander consegn\u00f2 le lettere dell'imperatore e rimase per quasi tutto l'anno successivo alla corte persiana. Accompagnato dall'ambasciatore persiano Mahdi Qoli Bey, fece quindi ritorno a Praga. Prima del suo arrivo nell'autunno del 1605, ad ogni modo, una seconda ambasciata persiana capitanata da Zaynal Khan Shamlu aveva gi\u00e0 raggiunto Praga ed era stata ricevuta dall'imperatore. Ancora una volta, ad ogni modo, non si addivenne ad una conclusione. Il problema principale anche per una comune azione bellica rimaneva quello della distanza e, contro ogni aspettativa, Rodolfo II riusc\u00ec a far pace coi turchi (temporaneamente) nel 1606. Quando lo sci\u00e0 \u02bfAbb\u0101s I venne a sapere di questo fatto, si risent\u00ec molto con i suoi alleati europei e pertanto le relazioni tra Sacro Romano Impero e Persia si raggelarono notevolmente. L'imperatore cerc\u00f2 di recuperare con un'ambasciata guidata da Wratislaw von Dohna e nel 1609 giunse a Praga un'ulteriore ambasciata guidata dal persiano \u02bfAli-Qoli Beg, ma questo non cambi\u00f2 le cose. L'imperatore, ora impegnato con la pacificazione interna dell'impero per le conseguenze della riforma protestante, aveva necessit\u00e0 di rimanere in pace coi turchi.\nUn tentativo di ripresa dopo la Guerra dei Trent'anni.\nDopo la fine della guerra dei trent'anni, tutte le corti europee si trovarono a corto di denaro e tentarono di incrementarlo come potevano: tasse, imposte, tariffe, come pure di migliorare ed ampliare i propri commerci con la dottrina del mercantilismo francese da poco introdotta da Colbert sotto il regno di Luigi XIV. Nel frattempo, la corte imperiale venne riportata a Vienna. Il trattato di pace coi turchi ebbe notevoli vantaggi anche a livello commerciale dal momento che i mercanti imperiali ottennero di pagare solo il 3% di dazio per il commercio oltre i confini dell'Impero ottomano. Questo spinse nel 1667 alla fondazione della Compagnia Commerciale Orientale Austriaca che sfrutt\u00f2 per prima la via d'acqua del Danubio per portare i propri beni sino al Mar Nero e raggiungere cos\u00ec pi\u00f9 agevolmente Istanbul e Trebisonda, porti dai quali era poi possibile portare i beni sino a Tabriz e raggiungere il mercato persiano che all'epoca era ancora particolarmente rilevante. Tra i primi beni giunti in Persia nel 1668 dall'impero vi furono delle stoffe di cotone intessuto e seta, mentre dalla Persia si import\u00f2 soprattutto seta grezza di ottima qualit\u00e0 per la manifattura serica imperiale (in particolare nel ducato di Milano dove essa era particolarmente fiorente dal Cinquecento). Questi contatti, inizialmente diretti da intermediari, divennero stabili solo a partire dal 1678. Sfortunatamente l'ultima ondata di espansione turca ad ovest culmin\u00f2 con l'assedio di Vienna del 1683 e port\u00f2 nel contempo alla fine della Compagnia Commerciale Orientale Austriaca ed ai suoi contatti con l'estremo oriente persiano.\nAlla fine del XVII secolo e con l'inizio del XVIII, gli Asburgo riuscirono finalmente a sconfiggere i turchi permettendo l'espansione della monarchia asburgica sino in quella parte di Ungheria che precedentemente era stata sottoposta al dominio ottomano, giungendo sino nel Banato ed in Transilvania. La pace di Passarowitz venne siglato nel 1718 e consent\u00ec a tutti i sudditi dell'impero di commerciare liberamente nel Mar Mediterraneo, nel Mar Nero, lungo il Danubio e quindi anche nell'Impero ottomano, ottenendo anche un lasciapassare prezioso per il commercio con l'Impero persiano.\nIl Settecento.\nMalgrado ci\u00f2, anche nel XVIII secolo le relazioni diplomatiche e commerciali tra il Sacro Romano Impero e la Persia non migliorarono ulteriormente. Nel 1719 a Vienna venne ricostituita la Compagnia Commeciale Orientale Austriaca, ma venne costretta alla liquidazione dopo appena venticinque anni di attivit\u00e0, come pure la Compagnia di Ostenda fondata dall'Olanda, dal momento che Carlo VI impegn\u00f2 tutto il possibile per garantire la successione al trono imperiale a sua figlia Maria Teresa. L'Impero non riusc\u00ec mai a divenire una potenza navale in Europa, ma Vienna divenne uno dei principali centri europei di studio sulla cultura persiana, al punto che ancora oggi vi sono degli edifici viennesi che risentono dell'influenza architettonica persiana. Nel 1754, a Vienna venne istituita l'Accademia Orientale col proposito di formare interpreti per l'oriente che sapessero parlare turco, persiano e arabo.\nLe relazioni tra i due paesi continuarono con alterne fortune sino alla dissoluzione del Sacro Romano Impero nel 1806. L'Impero austriaco che succedette al Sacro Romano Impero, continu\u00f2 a coltivare un certo interesse nelle relazioni con l'oriente persiano, ma ancora una volta si posero i problemi della distanza e dell'effettiva mancanza di un interesse commerciale, anche a fronte della rivalit\u00e0 di inglesi e russi che sempre pi\u00f9 cercavano di condizionare l'indipendenza della Persia."}
{"id": "9264416", "revid": "933835", "url": "https://it.wikipedia.org/wiki?curid=9264416", "title": "Gaio Sulpicio Galba (console 5 a.C.)", "text": "Biografia.\nFu console suffetto nel 5 a.C. come collega di Quinto Aterio, succedendo a Lucio Vinicio.\nGalba era figlio dello storico Gaio Sulpicio Galba, figlio di Servio Sulpicio Galba, pretore nel 54 a.C. e cospiratore contro Giulio Cesare. Anche suo fratello minore si chiamava Servio Sulpicio Galba. Si spos\u00f2 due volte. La sua prima moglie fu Mummia Acaica, dalla quale ebbe due figli, Gaio, console nel 22, e Servio, futuro imperatore Galba. La sua seconda moglie fu Livia Ocellina."}
{"id": "9264419", "revid": "6923", "url": "https://it.wikipedia.org/wiki?curid=9264419", "title": "Paleosuchus", "text": "Paleosuchus \u00e8 un genere sudamericano di coccodrilli della sottofamiglia Caimaninae, all'interno della famiglia Alligatoridae. Sono i membri pi\u00f9 piccoli dell'ordine Crocodylia nelle Americhe, rivaleggiati in dimensioni solo dal coccodrillo nano africano (\"Osteolaemus tetraspis\").\nAttualmente, il genere \"Paleosuchus\" contiene solo due specie: \"Paleosuchus trigonatus\", comunemente noto come caimano nano di Schneider, e \"Paleosuchus palpebrosus\", comunemente noto come caimano nano di Cuvier, entrambi dal Sud America. \"Paleosuchus\" si distingue dagli altri caimani della sottofamiglia Caimaninae per l'assenza di una cresta interorbitale e per la presenza di quattro denti nella regione premascellare, dove altre specie di caimani ne hanno cinque. Il nome del genere \"Paleosuchus\" deriva dal greco \"palaios\" che significa \"antico\" e \"soukhos\" che significa \"coccodrillo\". Ci\u00f2 si riferisce alla convinzione che questi coccodrilli provengano da un antico lignaggio che si distacc\u00f2 dalle altre specie di caimani circa 30 milioni di anni fa.\nIl genere contiene due specie:"}
{"id": "9264435", "revid": "1652134", "url": "https://it.wikipedia.org/wiki?curid=9264435", "title": "HMS Zodiac", "text": "Lo HMS \"Zodiac\" (pennant number R54) fu un cacciatorpediniere della Royal Navy britannica, appartenente alla classe Z; entrato in servizio nell'ottobre del 1944, partecip\u00f2 alle fasi finali della seconda guerra mondiale, operando prevalentemente nel Mare del Nord e nella scorta dei \"convogli artici\".\nNel 1955 l'unit\u00e0 venne venduta a Israele, entrando in servizio l'anno successivo con la Marina militare israeliana sotto il nuovo nome di INS \"Yafo\" (pennant number K-42); con i nuovi proprietari, il cacciatorpediniere partecip\u00f2 ad azioni di combattimento durante gli eventi della crisi di Suez. Radiata dal servizio nel 1969, l'unit\u00e0 fu quindi trasformata in nave bersaglio e affondata in un'esercitazione nel 1970.\nStoria.\nServizio nella Royal Navy.\nImpostata nei cantieri navali della John I. Thornycroft &amp; Company di Southampton il 7 novembre 1942, la nave venne varata l'11 marzo 1944 con il nome di \"Zodiac\" (\"zodiaco\" in lingua inglese), prima e unica unit\u00e0 navale britannica a portare questo nome. Entrata in servizio il 23 ottobre 1944, l'unit\u00e0 si trasfer\u00ec nella base di Scapa Flow, dove fu messa in forza alla 2nd Destroyer Flotilla della Home Fleet; per tutto il novembre e il dicembre 1944 il cacciatorpediniere svolse manovre di esercitazione, pattugliamenti anti-sommergibili e scorta alle unit\u00e0 della Home Fleet nelle vicinanze di Scapa Flow.\nLa prima missione operativa dello \"Zodiac\" si ebbe nel gennaio 1945, quando il cacciatorpediniere scort\u00f2 le portaerei e durante una missione di posa di mine per via aerea al largo delle coste dell'isola di Utsira, nella Norvegia occupata dai tedeschi (operazione Spellbinder); altre sortite della nave nelle acque norvegesi furono compiute in febbraio e in marzo, ma senza far registrare contatti con il nemico. Il 18 aprile lo \"Zodiac\" fu aggregato alla scorta del convoglio JW56, salpato da Loch Ewe e diretto a Murmansk in Unione Sovietica: il transito attraverso il Mare di Norvegia si svolse senza incidenti e, una volta arrivato a Murmansk il 25 aprile, lo \"Zodiac\" ne ripart\u00ec il 29 aprile scortando il convoglio di rientro RA66. Raggiunto dalla notizia dell'avvenuta capitolazione della Germania nazista l'8 maggio, lo \"Zodiac\" fu distaccato dalla scorta del convoglio RA66 e inviato a partecipare alla liberazione della Danimarca: parte di una formazione della Royal Navy comprendente gli incrociatori e e tre altri cacciatorpediniere, lo \"Zodiac\" raggiunse Copenaghen il 9 maggio per accettare la resa delle forze tedesche l\u00ec dislocate, comprendenti anche gli incrociatori \"Prinz Eugen\" e \"N\u00fcrnberg\" della Kriegsmarine, che furono presi in consegna dalle forze alleate.\nIl 13 maggio lo \"Zodiac\" si trasfer\u00ec con il gemello a Kiel per assistere le locali forze d'occupazione britanniche fino all'inizio di giugno, quando l'unit\u00e0 torn\u00f2 in forza alla 2nd Destroyer Flotilla di stanza a Scapa Flow. Lo \"Zodiac\" trascorse quindi il resto del suo periodo in forza alla Royal Navy dislocato nelle acque di casa: il 16 agosto 1945 il cacciatorpediniere scort\u00f2 a Plymouth l'incrociatore statunitense , recante a bordo il presidente degli Stati Uniti Harry S. Truman in visita di Stato nel Regno Unito, rimanendo poi al largo in funzione di unit\u00e0 di guardia. Riassegnato in forza alla 4th Destroyer Flotilla, lo \"Zodiac\" fu posto in riserva a Portsmouth nel febbraio 1947, ma due anni pi\u00f9 tardi fu riportato in condizioni operative per fungere da unt\u00e0 addestrativa in forza alla 2nd Training Flotilla di base a Portland, nel sud dell'Inghilterra. La nave fu nuovamente ritirata dal servizio e posta in riserva a Portsmouth nel 1952, svolgendo comunque un turno di lavori di manutenzione a Penarth nel 1954; messo a disposizione per la vendita a nazioni straniere, il cacciatorpediniere fu quindi ceduto a Israele nel luglio 1955.\nServizio nella Heil HaYam HaYisraeli.\nDopo aver svolto lavori di ripristino a Liverpool, il cacciatorpediniere entr\u00f2 in servizio con la Marina militare israeliana nel 1956 dopo essere stato ribattezzato con il nuovo nome di INS \"Yafo\", in onore dell'omonima citt\u00e0 israeliana; il gemello \"Zealous\" fu parimenti venduto a Israele nello stesso periodo e rinominato INS \"Eilat\".\nNell'ottobre del 1956 le due unit\u00e0 ex britanniche si ritrovarono a prendere parte agli eventi della crisi di Suez, l'attacco congiunto delle forze di Israele, Regno Unito e Francia all'Egitto di Gamal Abd el-Nasser; all'epoca il \"Yafo\" era al comando dell'allora capitano Yohai Ben-Nun, futuro comandante in capo della Marina israeliana. La mattina del 31 ottobre le due navi vennero inviate alla ricerca del cacciatorpediniere egiziano \"Ibrahim el Awal\", che poche ore prima aveva bombardato il porto israeliano di Haifa; i cacciatorpediniere israeliani individuarono l'unit\u00e0 egiziana intorno alle 05:00, iniziando subito un serrato scontro a fuoco. Grazie alla loro maggiore velocit\u00e0 e volume di fuoco, le due unit\u00e0 israeliane riuscirono a mettere a segno diversi colpi sul cacciatorpediniere egiziano; intorno alle 07:00, dopo che due Dassault MD 450 Ouragan dell'Aviazione israeliana ebbero inflitto ulteriori danni alla nave, l\"Ibrahim el Awal\" ferm\u00f2 i motori e alz\u00f2 bandiera bianca; la nave fu quindi presa in consegna dai marinai israeliani e pochi mesi dopo, una volta riparata, entr\u00f2 in servizio con la Marina israeliana sotto il nome di INS \"Haifa\".\nLo \"Yafo\" rimase in servizio con la Marina israeliana fino al 1969, quando fu radiato per obsolescenza e trasformato in nave bersaglio per le esercitazioni di fuoco. Lo scafo dell'unit\u00e0 dismessa fu quindi colato a picco nel 1970 durante un'esercitazione di lancio di un missile Gabriel israeliano."}
{"id": "9264436", "revid": "446353", "url": "https://it.wikipedia.org/wiki?curid=9264436", "title": "HMS Zodiac (R54)", "text": ""}
{"id": "9264476", "revid": "661526", "url": "https://it.wikipedia.org/wiki?curid=9264476", "title": "Trapezio vocalico", "text": ""}
{"id": "9264477", "revid": "125087605", "url": "https://it.wikipedia.org/wiki?curid=9264477", "title": "Si.427", "text": ""}
{"id": "9264480", "revid": "933835", "url": "https://it.wikipedia.org/wiki?curid=9264480", "title": "Gaio Sulpicio Galba (questore)", "text": "Biografia.\nEra figlio del console Servio Sulpicio Galba e suocero di Publio Licinio Crasso Dive Muciano. Faceva parte della gens Sulpicia, e apparteneva alla famiglia Galba, di origine patrizia.\nFu questore nel 120 a.C.. Durante i colloqui con Giugurta fu accusato di essere stato corrotto dal re numidico e condannato, nel 110 a.C., dalla lex Mamilia. Cicerone lesse la sua difesa quando era ancora un ragazzo. Quando si tenne il processo era pontefice e fu il primo membro del collegio dei pontefici a essere condannato da un \"iudicium publicum\"."}
{"id": "9264484", "revid": "92723", "url": "https://it.wikipedia.org/wiki?curid=9264484", "title": "Universit\u00e0 nazionale di Medicina Ivan Horbachevsky", "text": ""}
{"id": "9264486", "revid": "287451", "url": "https://it.wikipedia.org/wiki?curid=9264486", "title": "Michele Russo (attore)", "text": "Biografia.\nMichele Russo nasce a Bernalda, piccolo paese della Basilicata dove sono fondate le radici della famiglia Coppola, avendo dato i natali ai nonni del celebre e pluripremiato regista statunitense Francis Ford Coppola.\nDopo gli studi liceali, si forma presso la Scuola d\u2019Arte Drammatica \u201cIl Piccolo Teatro\u201d di Milano con Giorgio Strehler. \nGrazie al legame con Francis Ford Coppola, pot\u00e8 partecipare, nel 1990, con un piccolo ruolo nel film Il padrino - Parte III al fianco di attori del calibro di Al Pacino. Interpret\u00f2 la parte di Spara, che in una delle scene fondamentali del lungometraggio, sar\u00e0 protagonista e complice dell'assassinio della figlia di Michael Corleone, Mary.\nDa sempre interessato ai legami della famiglia Coppola con la terra d'origine, decise di intraprendere un lungo percorso di ricerca sulla famiglia che lo port\u00f2 nel 2016 alla realizzazione del suo primo lungometraggio da regista, attore e sceneggiatore \"The Family Whistle\". \nIl film, girato tra l'Italia e gli Stati Uniti, attraverso interviste, testimonianze e ricostruzioni storiche racconta la storia di Agostino Coppola, capostipite della famiglia famosa nel mondo per essere composta da grandi cineasti e musicisti.\nUna storia mai raccontata che Russo, parente dei Coppola, dopo essere riuscito a ristabilire i contatti con i cugini oltreoceano attraverso la ricostruzione dell'albero genealogico di famiglia, racconta grazie alle testimonianze dirette anche del regista Francis.\n\"\"Nel 2005 ero in compagnia di Francis e di sua nipote Gia a Bernalda e bevendo vino davanti al camino abbiamo iniziato a raccontarci storie di famiglia. Ho detto a Francis che le storie dei Coppola erano talmente straordinarie da sembrare la trama di un film e fu cos\u00ec che Francis mi disse che, se avessi voluto, avrei potuto farlo io. Cos\u00ec ho iniziato a scrivere una storia per il docufilm che cercasse di ricostruire le origini di questa famiglia. Impresa difficile, dovevo fare ricerche d\u2019archivio, trovare vecchi documenti e soprattutto viaggiare fra Europa e America per intervistare i componenti della famiglia. Dopo qualche anno ho mostrato il film a Francis e alla famiglia e i loro commenti mi hanno reso felice. Il \u201cWell done!\u201d di Francis mi ripaga di ogni mia fatica compiuta per amore della storia, della famiglia e della mia Bernalda\".\" \nQuesto film - documentario permetter\u00e0 a Russo di partecipare nello stesso anno al Festival di Cannes, uno dei pi\u00f9 importanti festival a stampo cinematografico. \nMichele Russo ha partecipato, poi, come attore nei film: \"Baar\u00eca\", di Giuseppe Tornatore, \"Barbarossa\" di Renzo Martinelli, \"Moschettieri del re - La penultima missione\" di Giovanni Veronesi, \"Matrimoni\" di Cristina Comencini."}
{"id": "9264487", "revid": "92723", "url": "https://it.wikipedia.org/wiki?curid=9264487", "title": "Ivan Horbachevsky", "text": ""}
{"id": "9264499", "revid": "547034", "url": "https://it.wikipedia.org/wiki?curid=9264499", "title": "Gaio Sulpicio Galba (pretore)", "text": "Biografia.\nApparteneva alla gens Sulpicia, una famiglia patrizia. Presumibilmente, era nipote del due volte console Publio Sulpicio Galba Massimo e figlio di un altro Gaio Sulpicio Galba, che, a causa della sua prematura morte (nel 199 a.C.), riusc\u00ec a diventare solo un membro del collegio dei pontefici.\nGaio il Giovane nel 174 a.C. divenne anche pontefice al posto del defunto Gneo Servilio Caepio. Nel 171 a.C. ricopr\u00ec la carica di \"praetor urbanus\". Dovette fare uno sforzo per costringere il console plebeo Gaio Cassio Longino ad abbandonare l'idea di una campagna non autorizzata contro la Macedonia."}
{"id": "9264500", "revid": "446353", "url": "https://it.wikipedia.org/wiki?curid=9264500", "title": "Chiesa della Santissima Trinit\u00e0 (Nimis)", "text": "La chiesa della Santissima Trinit\u00e0 \u00e8 un edificio religioso italiano situato nel comune di Nimis, presso la localit\u00e0 di Pecolle.\nStoria.\nLa chiesa, dedicata alla Santissima Trinit\u00e0, venne edificata nei primi anni del 1500 su un terreno donato da Gregorio di Attimis.\nNel 1746 il luogo di culto venne ampliato con l'aggiunta della sacrestia e del campanile.\nNel corso dei secoli l'edificio fu sottoposto pi\u00f9 volte a lavori di restauro, in particolare dopo i rovinosi terremoti del 1746, del 1931 e del 1976.\nDescrizione.\nAntistante l'aula c'\u00e8 un ampio porticato con tre aperture ad arco a tutto sesto in parte occupate da muretti.\nSi accede all'aula attraverso il portale di ingresso, sormontato da un arco ogivale in pietra. Ai due lati del portale ci sono due piccole finestre quadrate.\nL'aula, di forma rettangolare, presenta sulle pareti laterali due finestre ogivali. Sulle pareti ci sono i resti di alcuni affreschi. Sollevando lo sguardo si possono vedere le capriate in legno e l'orditura secondaria del tetto, la cui copertura \u00e8 in coppi in laterizio.\nUn arco santo a tutto sesto separa l'aula dal presbiterio. Ai lati dell'arco santo si possono osservare due affreschi incorniciati.\nIl presbiterio, che termina con l'abside, ha pianta pentagonale ed \u00e8 sopraelevato di due gradini rispetto all'aula. Presenta una volta a crociera con costolonature in pietra ed \u00e8 di dimensioni ridotte rispetto all'aula. Ai lati presenta due finestre ogivali.\nA meridione si trovano la sacrestia e il campanile, parzialmente inglobato nei muri perimetrali dell'edificio.\nUna porta in pietra collega l'aula alla sacrestia.\nLa pavimentazione dell'intero edificio \u00e8 in cotto con mattonelle disposte a spina di pesce."}
{"id": "9264522", "revid": "767487", "url": "https://it.wikipedia.org/wiki?curid=9264522", "title": "10 Minutes Gone", "text": "10 Minutes Gone \u00e8 un film statunitense del 2019 diretto da Brian A. Miller.\nTrama.\nL'esperto rapinatore di banche Frank Sullivan non ha mai fallito un colpo, fino a quando suo fratello non viene ucciso durante una di queste rapine. Privo di sensi, Frank si sveglia in un vicolo senza ricordare come la rapina sia andata storta o chi abbia sparato a suo fratello. Per il capo di Frank, Rex vuole solo il bottino che Frank non ha, A corto di tempo e informazioni, Frank deve scoprire quale membro del loro equipaggio li ha traditi, evitare che l'assassino a contratto di Rex si avvicini a lui e individuare la valigetta per salvarsi la vita e vendicare la morte di suo fratello."}
{"id": "9264524", "revid": "2138421", "url": "https://it.wikipedia.org/wiki?curid=9264524", "title": "Guerra di successione polacca (1587-1588)", "text": "La Guerra di successione polacca o Guerra asburgico-polacca \u00e8 stata un conflitto svoltosi tra il 1587 e il 1588 per determinare il successore di Stefano I B\u00e1thory sul trono della Confederazione polacco-lituana. La guerra vide affrontarsi le fazioni di Sigismondo III Vasa e di Massimiliano III d'Austria e si concluse con la vittoria del primo e il suo riconoscimento come nuovo sovrano. Fra le maggiori battaglie del conflitto si annoverano l'Assedio di Cracovia e la battaglia di Byczyna. La vittoria di Sigismondo fu dovuta in gran parte all'operato del Grande atamano Jan Zamoyski, che fu l'artefice sia delle manovre politiche che delle vittorie militari durante il conflitto.\nContesto storico e cause.\nNel 1586, a seguito della morte del precedente re di Polonia, Stefano I B\u00e1thory, sia il principe della corona di Svezia Sigismondo Vasa che l'arciduca d'Austria Massimilano III d'Asburgo si proposero per l'elezione al trono polacco-lituano. Entrambi i candidati avevano il supporto di una parte dei notabili della Confederazione: il partito pro-Sigismondo era guidato dal Cancelliere e Grande atamano Jan Zamoyski e dal primate di Polonia Stanis\u0142aw Karnkowski, mentre il partito pro-Massimiliano era guidato dalla famiglia Zborowski e dal vescovo di Kiev Jakub Woroniecki. Zamoyski e gli Zborowski avevano gi\u00e0 avuto diversi attriti negli anni precedenti e l'atmosfera durante l'elezione fu estremamente tesa.\nSigismondo, godendo anche del supporto della vedova del defunto sovrano, Anna Jagellona, fu eletto re della Confederazione polacco-lituana il 19 agosto 1587 e riconosciuto come legittimo dall\"'interrex\" di Polonia, il primate Karnkowski. L'elezione fu tuttavia contestata dai sostenitori dell'altro candidato, i quali non accettarono il risultato dell'elezione e proclamarono Massimiliano come re legittimo tre giorni pi\u00f9 tardi, il 22 agosto. Gli Zborowski si appellarono al \"rokosz\" (il legittimo diritto alla ribellione) e in breve l'elezione si tramut\u00f2 in una rissa, che si concluse con diversi morti e decine di feriti. In tale situazione, sia per Zamoyski che per gli Zborowski arrendersi o perdere non erano pi\u00f9 opzioni accettabili, poich\u00e9 entrambi sapevano che gli sconfitti avrebbero inevitabilmente pagato un prezzo molto alto, che poteva andare dalla confisca di terre e propriet\u00e0, con conseguente predita di prestigio, alla condanna a morte per alto tradimento.\nNessuno dei due candidati si trovava in quei giorni nei territori della Confederazione, ma appena ricevuta la notizia della propria elezione, sia Sigismondo che Massimiliano si affrettarono a raggiungere la Polonia. Il primo ad arrivare fu Sigismondo, che sbarc\u00f2 a Danzica il 28 settembre e, dopo un paio di settimane, part\u00ec verso Cracovia, dove arriv\u00f2 il 9 dicembre per essere incoronato il 27 dello stesso mese.\nMassimiliano, consapevole della minore forza delle proprie rivendicazioni, cerc\u00f2 di risolvere la disputa in proprio favore portando con s\u00e9 un contingente armato in Polonia, dando cos\u00ec inizio alla guerra di successione polacca.\nGuerra.\nMassimiliano entr\u00f2 nel territorio polacco da sud nel dicembre 1587 e, dopo aver rapidamente conquistato il castello di Lubowla, marci\u00f2 verso Cracovia (capitale della Confederazione) per porre rapidamente fine al conflitto. Zamoyski riusc\u00ec, tuttavia, a difendere con successo la citt\u00e0 e a costringere le forze asburgiche ad abbandonare l'assedio. Massimiliano, ora inseguito dalle forze fedeli a Sigismondo, ripieg\u00f2 verso la Slesia (allora parte dei domini degli Asburgo) con l'obiettivo di raccogliere altre truppe per tentare nuovamente l'assalto alla capitale, ma fu raggiunto nel gennaio 1588 da Zamoyski e dal suo esercito nei pressi della citt\u00e0 di Byczyna, dove fu nuovamente sconfitto e costretto ad arrendersi, venendo fatto prigioniero. Questa battaglia segn\u00f2 la fine del conflitto e la definitiva vittoria di Sigismondo.\nConseguenze.\nDopo l'intervento del legato pontificio Ippolito Aldobrandini, Massimiliano fu rilasciato, ma solo dopo aver passato tredici mesi come \"ospite\" di Zamoyski. Nel trattato di Bytom e B\u0119dzin (siglato il 9 marzo 1589) l'arciduca rinunci\u00f2 formalmente alla corona polacca e suo fratello, l'imperatore Rodolfo II, si impegn\u00f2 a non stringere alleanze in funzione anti-polacca con Moscovia e Svezia. La citt\u00e0 di Lubowla, catturata da Massimiliano durante il conflitto, fu restituita alla Polonia.\nUna volta rientrato a Vienna, per\u00f2, Massimiliano ritratt\u00f2 la propria rinuncia, proclamandosi nuovamente come legittimo sovrano. Questa rivendicazione non ebbe tuttavia grande seguito e non ci furono altre significative tensioni tra la Confederazione e gli Asburgo. L'arciduca rinunci\u00f2 definitivamente alle proprie pretese solo nel 1598."}
{"id": "9264536", "revid": "1534511", "url": "https://it.wikipedia.org/wiki?curid=9264536", "title": "Hans Hellmann", "text": "Biografia.\nHellmann nacque nella citt\u00e0 portuale prussiana di Wilhelmshaven. \nOrfano di padre e di , Hellmann si iscrisse ad ingegneria elettrica all'Universit\u00e0 di Stoccarda, passando dopo un semestre a fisica, e studi\u00f2 anche all'universit\u00e0 di Kiel.\nSi diplom\u00f2 all'istituto Kaiser Wilhelm per la chimica di Berlino con un lavoro sui composti radioattivi sotto Otto Hahn e Lise Meitner. Ottenne il dottorato all'Universit\u00e0 di Stoccarda sotto la supervisione del fisico tedesco Erich Regener grazie ai suoi risultati sul decadimento dell'ozono. \nConobbe e spos\u00f2 Victoria Bernstein, frequentando la casa del professor Regener che ospitava come una figlia la profuga ebrea ucraina, orfana e lontana parente della moglie. Il 14 ottobre 1929 nasce il figlio Hans Junior e, sempre nello stesso anno, Hellmann divenne assistente all'Universit\u00e0 Leibniz di Hannover. \nDopo l'ascesa al potere del nazismo Hellmann divenne indesiderabile per il suo matrimonio con un'ebrea: fu licenziato il 24 dicembre 1933. Si trasfer\u00ec in Unione Sovietica ove ottenne un posto all'Istituto Karpov di Mosca, ove si applic\u00f2 tra l'altro al concetto degli pseudopotenziali. \nFu denunziato e arrestato il 10 maggio 1938 durante la Grande Purga, fu ucciso al poligono di Butovo alla periferia di Mosca il 29 maggio dello stesso anno. Suo figlio, Hans Hellmann jr. pot\u00e9 lasciare l'ex Unione Sovietica solo nel 1991.\nNel contesto scientifico il suo nome \u00e8 associato al teorema di Hellmann-Feynman e ad uno dei primi libri di testo sulla chimica quantistica (\u2018Kvantovaya Khimiya\u2019, 1937; tradotto in tedesco come \u2018Einfuehrung in die Quantenchemie\u2019, Vienna, 1937). Apr\u00ec la strada a diversi concetti della chimica quantistica, tra i quali quello degli pseudopotenziali, che ora sono universalmente accettati."}
{"id": "9264541", "revid": "599013", "url": "https://it.wikipedia.org/wiki?curid=9264541", "title": "Kirill Kaprizov", "text": "Gioca nel ruolo di attaccante nella franchigia dei Minnesota Wild della National Hockey League (NHL). Prima di firmare con i Wild, Kaprizov ha giocato per Metallurg Novokuzneck, Salavat Julaev Ufa e CSKA Mosca nella Kontinental Hockey League (KHL). Nel 2021 Kaprizov ha vinto il Calder Memorial Trophy, il premio che viene assegnato al migliore giocatore nel suo primo anno di competizione nella National Hockey League, diventando il primo giocatore dei Minnesota Wild ad aggiudicarsi tale premio. E' conosciuto tra i fans con il soprannome di \"Kirill the Thrill\"."}
{"id": "9264545", "revid": "2056951", "url": "https://it.wikipedia.org/wiki?curid=9264545", "title": "Organizzatore di matrimoni", "text": ""}
{"id": "9264546", "revid": "2056951", "url": "https://it.wikipedia.org/wiki?curid=9264546", "title": "Organizzazione di matrimoni", "text": ""}
{"id": "9264551", "revid": "365417", "url": "https://it.wikipedia.org/wiki?curid=9264551", "title": "Bruno Vittori", "text": "Biografia.\nNacque a Chieti il 4 agosto 1910. Conseguita nel 1928 la maturit\u00e0 classica presso il Liceo Vittorio Alfieri di Asti, dove il padre lavor\u00f2 come preside per oltre vent\u2019anni, si arruol\u00f2 volontario, in seguito a concorso, nella Regia Aeronautica, iniziando a frequentare la Regia Accademia Aeronautica di Caserta, Corso Falco, da dove usc\u00ec, due anni dopo, il 1\u00b0 ottobre 1930, con la promozione ad aspirante. Nominato pilota di aeroplano nel giugno 1931, venne promosso sottotenente in servizio permanente effettivo nel luglio successivo, e nel maggio 1932 consegu\u00ec il brevetto di pilota militare su apparecchio Ansaldo A. 300/6. Il 1\u00b0 agosto fu inviato presso la Scuola di osservazione aerea per frequentarvi un corso di aerocooperazione. Assegnato, poi, Il 10 ottobre 1932 fu assegnato in servizio presso il 19\u00b0 Stormo Ricognizione Terrestre, venendo promosso un mese dopo al grado di tenente. Ritornato a Cerveteri nel 1935 in qualit\u00e0 di istruttore professionale di volo, nel 1936 divenne insegnante di pratica fotografica in quella Scuola di Osservatore dall\u2019Aeroplano. Promosso capitano nel mese di giugno, fu trasferito al 7\u00b0 Stormo Bombardamento Terrestre. Il 27 gennaio 1937 part\u00ec per la Spagna assegnato all'Aviazione Legionaria delle Baleari, al comando della 215\u00aa Squadriglia Bombardamento Terrestre. Cadde in combattimento il 26 aprile 1937 a Majorca, e fu decorato con la medaglia d'oro al valor militare alla memoria."}
{"id": "9264559", "revid": "264902", "url": "https://it.wikipedia.org/wiki?curid=9264559", "title": "Diari astronomici", "text": ""}
{"id": "9264572", "revid": "474175", "url": "https://it.wikipedia.org/wiki?curid=9264572", "title": "Chiesa di San Giacomo (Capodistria)", "text": "La chiesa di San Giacomo (\"Cerkev sv. Jakoba\" in sloveno) \u00e8 un edificio di culto cattolico situato in piazza Martinc, nel centro storico della cittadina slovena di Capodistria. \nStoria e descrizione.\nLa chiesa di San Giacomo fu costruita nel XIV secolo. L'edificio presenta una facciata a capanna semplice, senza finestre, sormontata da un piccolo campanile che spicca per la diversit\u00e0 di stile con il resto dell'edificio. Altro elemento della chiesa che si distacca \u00e8 il grande portale. L'interno, a navata unica, \u00e8 in stile barocco."}
{"id": "9264574", "revid": "709565", "url": "https://it.wikipedia.org/wiki?curid=9264574", "title": "Brett Wickens", "text": " Noto per il suo lavoro d'identity design, \u00e8 partner di Ammunition Design Group. Fu inoltre un pioniere della musica elettronica canadese e membro del gruppo Spoons dal 1979 al 1980.\nBiografia.\nWickens lavor\u00f2 con Peter Saville come collega nel suo studio creativo tra gli anni ottanta e novanta, realizzando copertine e campagne pubblicitarie per artisti come Yohji Yamamoto e Peter Gabriel e per case discografiche quali la Factory Records. Nel 1990 divenne partner associato del dislocamento londinese di Pentagram.\nTre anni dopo si trasfer\u00ec a Los Angeles dove divenne VP Creative Director del Frankfurt Balkind Partners, dove lavor\u00f2 per la maggior parte dei principali studi di Hollywood. In questo periodo disegn\u00f2 il logo per la serie de \"I Soprano\".\nNel 1999, Wickens divenne Global Creative Director di Sapient prima di approdare a MetaDesign come VP Creative Director nel 2002, dirigendo progetti di interazione e branding per clienti tra cui Adobe, Coca-Cola, Four Seasons, McAfee, San Francisco Ballet, SanDisk, Shangri-La Hotels, Sony, Viacom, J&amp;J e FICO.\nNel 2016 vinse lo Smithsonian Cooper-Hewitt National Design Award.\nCarriera musicale.\nBrett Wickens fu anche uno dei pionieri della musica elettronica canadese, avendo suonato le tastiere del gruppo Spoons dal 1979 al 1980. Dopo aver lasciato il gruppo, si un\u00ec a Paul Abrahams per pubblicare un singolo e un album per l'etichetta discografica Mannequin, dello stesso Abrahams; pubblic\u00f2 un album con il progetto Ceramic Hello con il collega musicista Roger Humphreys.\nVita privata.\nBrett Wickens \u00e8 sposato con Coralie Langston-Jones e hanno due figlie gemelle, Jasmine e Sophia. Vivono a Lucas Valley a Marin County."}
{"id": "9264575", "revid": "1632387", "url": "https://it.wikipedia.org/wiki?curid=9264575", "title": "Checkered Past", "text": "Checkered Past \u00e8 il quattordicesimo album in studio degli L.A. Guns pubblicato nel 2021 dalla Frontiers Records ."}
{"id": "9264576", "revid": "938", "url": "https://it.wikipedia.org/wiki?curid=9264576", "title": "Royal Society Te Ap\u0101rangi", "text": "La Royal Society Te Ap\u0101rangi (per intero, Royal Society of New Zealand Te Ap\u0101rangi) \u00e8 un ente indipendente e statutario senza scopo di lucro in Nuova Zelanda sul modello della Royal Society che fornisce finanziamenti e consulenza politica nei campi delle scienze e delle discipline umanistiche. Fondato nel 1867, ha sede in Wellington."}
{"id": "9264579", "revid": "938", "url": "https://it.wikipedia.org/wiki?curid=9264579", "title": "Royal Society of New Zealand", "text": ""}
{"id": "9264590", "revid": "83531", "url": "https://it.wikipedia.org/wiki?curid=9264590", "title": "Ugo Zannier", "text": "Biografia.\nNacque a Clauzetto, provincia di Pordenone, il 7 giugno 1913. Dopo aver frequentato la Scuola di ebanisteria presso l'istituto dei Salesiani a Venezia ottenne l'attestato \"A\" di volo a vela a Pavullo nel Frignano. Il suo primo tentativo di arruolarsi nella Regia Aeronautica, tramite il concorso per allievi sottufficiali piloti, venne frustrato per una insufficienza cardiaca. Dopo avere letto il volume \"Il Volo a Vela\", pubblicato dal proprietario di una ditta costruttrice di alianti con sede a Cant\u00f9 e, mettendo in pratica il mestiere imparato a Venezia con le istruzioni ed i disegni contenuti nel volume, aggiungendovi alcune proprie idee ed intuizioni, decise di costruire da solo un aliante. A Clauzetto, con l'appoggio da parenti ed amici, ottenne l'uso di un'aula della scuola di disegno al fine di adibirla a laboratorio, non potendo assemblare il velivolo nella soffitta di casa. Analogo aiuto trov\u00f2 a Campoformido, dove usufru\u00ec di materiale tecnico, consigli pratici, assistenza tecnica. Il suo aliante, chiamato \"Friuli\". And\u00f2 inj volo per la prima volta il 31 luglio 1933 nella brughiera di Sequals con lui seduto al posto di pilotaggio. \nNon essendo esperto nel pilotaggio, in quanto possedeva solo l'attestato \"A\", si rivolse all'istruttore di volo a vela di Campoformido, il quale lo port\u00f2 in quota diverse volte con un velivolo Fiat AS.1, per poi spegnere il motore e, come se fossero stati a bordo di un aliante, gli insegnava i segreti del volo librato ed il modo migliore per atterrare correttamente nel posto precedentemente fissato. La sua attivit\u00e0, per le possibili ricadute belliche, attrasse l'attenzione del generale Alberto Liuzzi che a quel tempo stava addestrando un reparto di alpini rocciatori in Carnia. Liuzzi lo convinse ad effettuare un nuovo volo, che avvenne il 19 novembre 1933, decollando dalla cima del monte Quarnan (1.370 metri), sovrastante Gemona del Friuli, e atterrando sul luogo prescelto fra Osoppo e Majano. \nAssunto poi come disegnatore nel reparto costruzioni aeronautiche della Societ\u00e0 Ernesto Breda a Cinisello Balsamo ivi rimase fino a quando non entr\u00f2 nella Regia Aeronautica per frequentare il corso per allievi sottufficiali di complemento. Gi\u00e0 in possesso del brevetto di pilota civile su apparecchio Fiat A.S.1 entr\u00f2 in aeronautica il 5 aprile 1934 e pochi giorni dopo venne nominato sergente pilota nel Centro aeronautico di Padova. Alla fine del mese di maggio venne inviato a frequentare la Scuola centrale di pilotaggio di Grottaglie, e conseguito il brevetto di pilota militare, pass\u00f2 nel mese di novembre alla Scuola caccia di Aviano e in dicembre fu trasferito al 2\u00b0 Stormo Caccia Terrestre. Mobilitato per esigenze legate alla guerra d'Etiopia fu destinato all'Aviazione della Cirenaica, sbarcando a Bengasi il 3 ottobre 1935 con la 94\u00aa Squadriglia. Durante la sua permanenza in Cirenaica venne insignito di una medaglia di bronzo al valore aeronautico per avere portato in salvo il suo apparecchio investito da un altro aereo durante una esercitazione acrobatica. Promosso sergente maggiore il 1\u00b0 dicembre rientr\u00f2 in Italia nel marzo 1937 e nel luglio dello stesso anno fu inviato al 53\u00b0 Stormo Caccia Terrestre. Il 5 agosto 1938 ottenne, dietro sua domanda, di partire per la guerra di Spagna assegnato alla Squadriglia Cucaracha in forza a un gruppo da caccia, dove fu promosso maresciallo di terza classe, il 1\u00b0 dicembre 1938. Cadde in combattimento il 26 aprile 1937 a Majorca, e fu decorato con la medaglia d'oro al valor militare alla memoria."}
{"id": "9264594", "revid": "2233582", "url": "https://it.wikipedia.org/wiki?curid=9264594", "title": "AlisCargo Airlines", "text": "AlisCargo Airlines S.p.A. o pi\u00f9 semplicemente AlisCargo Airlines, \u00e8 un operatore aereo italiano, attivo nel trasporto merci e posta.\nStoria.\nLa compagnia aerea \u00e8 nata da un'idea di Alcide Leali che in passato \u00e9 stato il fondatore di altre compagnie aeree come Air Dolomiti nel 1991 e Cargo Italia nel 2009.\nIl primo volo \u00e8 stato operato il 18 agosto 2021 da Milano a Jinan utilizzando un Boeing 777-200ER in configurazione preighter tramite un accordo con China Eastern Airlines.\nAlisCargo effettua voli verso Hong Kong, Liegi e New York.\nFlotta.\nA febbraio 2022 la flotta di AlisCargo Airlines \u00e8 cos\u00ec composta:"}
{"id": "9264595", "revid": "709565", "url": "https://it.wikipedia.org/wiki?curid=9264595", "title": "Episodi di Angry Kid (prima stagione)", "text": "La prima stagione della serie animata Angry Kid, composta da 25 episodi, \u00e8 stata trasmessa nel Regno Unito, da Channel 4, dal 1\u00b0 gennaio 1999.\nIn Italia la stagione \u00e8 stata trasmessa dal 14 ottobre 2003 su Italia 1."}
{"id": "9264599", "revid": "125091066", "url": "https://it.wikipedia.org/wiki?curid=9264599", "title": "Coppa del Mondo di freestyle (snowboard)", "text": ""}
{"id": "9264619", "revid": "474175", "url": "https://it.wikipedia.org/wiki?curid=9264619", "title": "Fontana Da Ponte", "text": "La fontana Da Ponte (\"Da Pontejev vodnjak\" in sloveno) \u00e8 una fontana situata in piazza France Pre\u0161eren, nel centro storico della cittadina slovena di Capodistria. \nStoria e descrizione.\nL'esistenza di una fontana in loco risulta attesta sin dal 1423 poich\u00e9 qui terminava l'acquedotto che riforniva la citt\u00e0, allora situata su un'isola. Nel 1666 assunse l'aspetto odierno in omaggio al podest\u00e0 Lorenzo da Ponte che ne aveva promosso il restauro. Mantenne la sua funzione di abbeveratoio pubblico sino al 1898. La fontana, contornata a quindici pilastri con gli stemmi delle famiglie patrizie che avevano finanziato la sua ricostruzione, si compone di una vasca ottagonale sormontata da un arco che richiama il ponte delle Guglie di Venezia."}
{"id": "9264620", "revid": "583609", "url": "https://it.wikipedia.org/wiki?curid=9264620", "title": "Anastasia (balletto)", "text": "Anastasia \u00e8 un balletto ideato e coreografato da Kenneth MacMillan su musiche di P\u00ebtr Il'i\u010d \u010cajkovskij, Bohuslav Martin\u016f, Fritz Winckel e R\u00fcdiger R\u00fcfer. Il balletto ebbe la sua prima alla Deutsche Oper Berlin nel 1967 come atto unico e fu successivamente rielaborato da MacMillan in una versione in tre atti esordita alla Royal Opera House nel 1971. \nIl balletto \u00e8 incentrato sull'eponima granduchessa russa e sulla figura di Anna Anderson, che negli anni sessanta e settenta veniva creduta essere la vera Anastasia da una gran parte del pubblico, tra cui lo stesso MacMillan. Soltanto negli anni ottanta i test del DNA smentirono definitivamente questa ipotesi.\nStoria.\nUna prima versione del balletto in un solo atto debutt\u00f2 alla Deutsche Oper Berlin il 25 giugno 1967 con Lynn Seymour nel ruolo di Anastasia/Anna Anderson. Il balletto era ambientato nell'ospedale psichiatrico in cui la Anderson fu internata per gran parte della sua vita, inframezzato a ricordi del suo passato opulento come granduchessa di Russia. La partitura consisteva nella sinfonia n. 6 di Bohuslav Martin\u016f e di musica elettronica originale composta da Fritz Winckel e R\u00fcdiger R\u00fcfer.\nQuando MacMillan lasci\u00f2 la carica di direttore artistico del Deutsche Oper Ballet per tornare a dirigere il Royal Ballet, riprese in mano \"Anastasia\" e lo ampli\u00f2 in un balletto in tre atti. Quello che fu l'unico atto portato in scena a Berlino divenne l'ultimo atto della nuova versione, i cui primi due atti erano invece dedicati all'infanzia della granduchessa e alla fine dei Romanov con la Rivoluzione d'ottobre. Le sinfonie n.1 e 6 di \u010cajkovskij facevano da colonna sonora al primo e al secondo atto.\nTrama.\nAtto I.\nNell'estate del 1914 la famiglia imperiale \u00e8 festosamente occupata in un picnic estivo, in cui la giovanissima Anastasia si conferma come l'anima dell'evento. Ad intrattere lo zar e la sua famiglia ci pensa un vivace gruppo di cadetti della marina. L'idillio \u00e8 interrotto dall'arrivo di un messaggero che annuncia allo zar lo scoppio della guerra e i cadetti interrompono i loro passatempi per andare a combattere.\nAtto II.\nSan Pietroburgo, 1917. La sedicenne Anastasia debutta in societ\u00e0 e per festeggiare l'evento due ballerini del Balletto Mariinskij si esibiscono in un elegante pas de deux. La ballerina altri non \u00e8 che Matil'da Feliksovna K\u0161esinskaja, l'ex amante dello zar. I festeggiamenti vengono interrotti dai rivoluzionari bolscevichi, che arrestano la famiglia reale e la porta via.\nAtto III.\nIn un ospedale psichiatrico Anna Anderson \u00e8 tormentata da ricordi confusi del suo passato, in cui i personaggi dei primi due atti si ripresentano, ma cambiati al punto di essere quasi irriconoscibili. In bilico tra i ricordi e la pazzia, Anna accetta di essere la granduchessa Anastasia e si aspetta che il mondo la riconosca come tale.\nEsecuzioni.\nLa versione definitiva di \"Anastasia\" ebbe la sua prima alla Royal Opera House il 22 luglio 1971 con costumi e scenografie di Barry Kay, che aveva gi\u00e0 curato la messa in scena originale. Lynn Seymour torn\u00f2 a danzare il ruolo di Anastasia, mentre il resto del cast comprendeva Antoinette Sibley, Anthony Dowell, Lesley Collier e David Wall.\nDopo la morte di MacMillan, il balletto fu riportato in scena dal Royal Ballet nel maggio 1996 con modifiche minori sotto la supervisione di Deborah MacMillan, la vedova del coreografo. Bob Crowley cur\u00f2 la scenografia e i costumi.\n\"Anastasia\" \u00e8 rimasto nel repertorio del Royal Ballet e nel corso degli anni il ruolo della protagonista \u00e8 stato danzato da ballerine di alto profilo, tra cui Viviana Durante, Leanne Benjamin, Mara Galeazzi, Lauren Cuthbertson, Laura Morera e Natal'ja Osipova."}
{"id": "9264621", "revid": "183666", "url": "https://it.wikipedia.org/wiki?curid=9264621", "title": "Giovane uomo alla finestra", "text": "Giovane uomo alla finestra (\"Jeune homme \u00e0 sa fen\u00eatre\") \u00e8 un dipinto del pittore francese Gustave Caillebotte, realizzato nel 1876, acquistato nel novembre 2021 dal Getty Museum di Los Angeles.\nSi tratta di uno dei \"capolavori del moderno realismo e uno dei momenti chiave della storia dell'Impressionismo\".\nDescrizione.\nIl dipinto rappresenta il fratello del pittore, Ren\u00e9 Caillebotte, vestito in abiti informali e posto di spalle di fronte al balcone.\nL'uomo sta in piedi dinnanzi la finestra aperta della casa di famiglia in Rue de Miromesnil, una strada di Parigi che si scorge molto chiaramente sullo sfondo.\nIl tema del dipinto, con la figura di spalle di fronte ad una finestra aperta, \u00e8 una composizione che ha diversi precedenti illustri nel Romanticismo tedesco: si ricordano \"Woman at the Window\" (1822) di Caspar David Friedrich, \"Goethe at the Window of His Room in Rome\" (1787) di Johann Heinrich Tischbein e \"The Morning Hour\" (1857-60) di Moritz von Schwind."}
{"id": "9264623", "revid": "604467", "url": "https://it.wikipedia.org/wiki?curid=9264623", "title": "Viktorija Ziedi\u0146a", "text": "Biografia.\nHa iniziato a gareggiare per la nazionale lettone nella categoria giovani nel 2019 con l'introduzione della specialit\u00e0 del doppio donne, prevista solo per questa categoria a seguito dell'inclusione della gara nel programma delle Olimpiadi giovanili, prendendo parte alle ultime tre tappe della Coppa del Mondo di categoria in coppia con Sel\u012bna Zvilna e chiudendo la classifica generale al nono posto; l'anno successivo ha terminato in decima piazza nella Coppa del Mondo giovani ed ha partecipato ai Giochi olimpici giovanili di dove ha conquistato la medaglia di bronzo.\nLa Federazione internazionale, a causa della pandemia di COVID-19 ha deciso di annullare l'intera stagione 2020/21 per quanto concerne le gare delle classi giovani e juniores, conseguentemente la Ziedi\u0146a non ha preso parte ad alcuna competizione. L'annata successiva, pur essendo sia lei sia la sua compagna Zvilna nei limiti previsti per poter gareggiare nella categoria giovani, ha preso il via nella stagione di Coppa juniores, che, per quanto concerneva la specialit\u00e0 del doppio femminile si disputava con le modalit\u00e0 di \"gara nella gara\" per atlete di qualsiasi et\u00e0 in quello che \u00e8 stato l'esordio della disciplina nel circuito maggiore; a livello assoluto nella gara inaugurale di La Plagne il 2 dicembre 2021 non ha portato a termine la prova, ha conquistato il primo podio il 17 dicembre 2021 con il secondo posto a Oberhof e il 15 gennaio 2022 ha ottenuto la prima vittoria a Bludenz, nella gara che assegnava anche il titolo europeo juniores; al termine della stagione ha concluso in terza posizione la classifica generale di Coppa, proprio come in quella relativa alla categoria juniores, ed ha inoltre conquistato la medaglia di bronzo ai mondiali juniores di Winterberg 2022 ed il quinto posto nel mondiale assoluto disputato nella stessa localit\u00e0 tedesca."}
{"id": "9264625", "revid": "21880", "url": "https://it.wikipedia.org/wiki?curid=9264625", "title": "Sida (pianta)", "text": ""}
{"id": "9264627", "revid": "6923", "url": "https://it.wikipedia.org/wiki?curid=9264627", "title": "James Rolleston", "text": "Biografia.\nPrimi anni.\nJames Rolleston \u00e8 nato l'8 giugno 1997 in Nuova Zelanda. Rolleston \u00e8 di Opotiki.\nCarriera.\nRolleston ha esordito come attore nel film \"Boy\" di Taika Waititi, interpretando il ruolo principale del bambino che idolatra suo padre. \"Boy\" \u00e8 diventato il film locale di maggior successo uscito in Nuova Zelanda fino ad oggi. Nel 2014 ha interpretato ruoli in altri due film: il dramma acclamato dalla critica \"The Dark Horse\", in cui ha recitato insieme a Cliff Curtis e il film d'azione \"The Dead Lands - La vendetta del guerriero\". Rolleston ha anche recitato in \"Pork Pie\", remake del 2017 del classico neozelandese \"Goodbye Pork Pie\".\nRolleston \u00e8 apparso spesso in spot televisivi della Vodafone New Zealand.\nVita privata.\nIl 26 luglio 2016, Rolleston \u00e8 stato accusato di guida pericolosa mentre guidava con il caro amico Kaleb Maxwell, quando il veicolo in cui si trovavano si \u00e8 schiantato contro un ponte a Opotiki. Rolleston \u00e8 rimasto gravemente ferito nell'incidente riportando ferite alla parte inferiore del corpo e al cervello. A novembre 2016 ha fatto la sua prima apparizione pubblica, presentando il Supreme Award agli Attitude Awards. Ha parlato del suo continuo recupero, rivelando che ha avuto bisogno della riabilitazione per imparare nuovamente a camminare, parlare ed le abilit\u00e0 motorie di base."}
{"id": "9264628", "revid": "37401", "url": "https://it.wikipedia.org/wiki?curid=9264628", "title": "I dinastia di Babilonia", "text": ""}
{"id": "9264629", "revid": "264902", "url": "https://it.wikipedia.org/wiki?curid=9264629", "title": "I dinastia babilonese", "text": ""}
{"id": "9264630", "revid": "604467", "url": "https://it.wikipedia.org/wiki?curid=9264630", "title": "Viktorija Ziedina", "text": ""}
{"id": "9264649", "revid": "104458", "url": "https://it.wikipedia.org/wiki?curid=9264649", "title": "Regno Unito ai XVI Giochi olimpici invernali", "text": ""}
{"id": "9264651", "revid": "604467", "url": "https://it.wikipedia.org/wiki?curid=9264651", "title": "Sel\u012bna Zvilna", "text": "Biografia.\nHa iniziato a gareggiare per la nazionale lettone nella categoria giovani nel 2019 con l'introduzione della specialit\u00e0 del doppio donne, prevista solo per questa categoria a seguito dell'inclusione della gara nel programma delle Olimpiadi giovanili, prendendo parte alle ultime tre tappe della Coppa del Mondo di categoria in coppia con Viktorija Ziedi\u0146a e chiudendo la classifica generale al nono posto; l'anno successivo ha terminato in decima piazza nella Coppa del Mondo giovani ed ha partecipato ai Giochi olimpici giovanili di dove ha conquistato la medaglia di bronzo.\nLa Federazione internazionale, a causa della pandemia di COVID-19 ha deciso di annullare l'intera stagione 2020/21 per quanto concerne le gare delle classi giovani e juniores, conseguentemente la Zvilna non ha preso parte ad alcuna competizione. L'annata successiva ha iniziato a gareggiare anche nella specialit\u00e0 del singolo prendendo parte alla Coppa del Mondo giovani conclusa al secondo posto e, pur essendo sia lei sia la sua compagna Ziedi\u0146a nei limiti previsti per poter gareggiare in quella stessa categoria, ha gareggiato nel doppio nella Coppa juniores, che, per quanto concerneva la specialit\u00e0 biposto femminile si disputava con le modalit\u00e0 di \"gara nella gara\" per atlete di qualsiasi et\u00e0 in quello che \u00e8 stato l'esordio della disciplina nel circuito maggiore; a livello assoluto nella gara inaugurale di La Plagne il 2 dicembre 2021 non ha portato a termine la prova, ha conquistato il primo podio il 17 dicembre 2021 con il secondo posto a Oberhof e il 15 gennaio 2022 ha ottenuto la prima vittoria a Bludenz, nella gara che assegnava anche il titolo europeo juniores; al termine della stagione ha concluso in terza posizione la classifica generale di Coppa, proprio come in quella relativa alla categoria juniores, ed ha inoltre conquistato la medaglia di bronzo ai mondiali juniores di Winterberg 2022 ed il quinto posto nel mondiale assoluto disputato nella stessa localit\u00e0 tedesca."}
{"id": "9264652", "revid": "474175", "url": "https://it.wikipedia.org/wiki?curid=9264652", "title": "Porta della Muda", "text": "La Porta della Muda (\"Vrata Muda\" in sloveno) \u00e8 l'unica porta cittadina superstite delle dodici che cingevano la cittadina slovena di Capodistria. Il suo nome richiama la gabella o \"muda\" che vi veniva riscossa per entrare in citt\u00e0.\nStoria e descrizione.\nLa porta, che si affacciava sull'unica strada che collegava Capodistria alla terraferma, fu costruita nel 1516 per volont\u00e0 del podest\u00e0 Sebastiano Contarini. Per simboleggiare il potere della Repubblica le autorit\u00e0 veneziane optarono per una struttura che richiamasse un arco di trionfo. Ai lati dell'arco due teste di leone simboleggiano la forza di Venezia mentre nella parte superiore due soli splendenti richiamano lo stemma cittadino."}
{"id": "9264653", "revid": "604467", "url": "https://it.wikipedia.org/wiki?curid=9264653", "title": "Selina Zvilna", "text": ""}
{"id": "9264655", "revid": "604467", "url": "https://it.wikipedia.org/wiki?curid=9264655", "title": "Selina Elizabete Zvilna", "text": ""}
{"id": "9264667", "revid": "400518", "url": "https://it.wikipedia.org/wiki?curid=9264667", "title": "Shein (azienda)", "text": "Shein (graficamente SHEIN; pronunciato ) \u00e8 un'azienda di vendita online di fast fashion cinese, fondata nel 2008 da Chris Xu a Nanchino.\nNel 2020, Shein \u00e8 stato il brand pi\u00f9 discusso su TikTok e Youtube e il 4\u00ba brand pi\u00f9 discusso su Instagram. L'azienda, che commercializza prevalentemente abbigliamento a prezzi contenuti in oltre 220 Paesi, si \u00e8 trovata al centro di numerose controversie tra cui quelle sui marchi, violazioni dei diritti umani, salute e sicurezza. Secondo \"Bloomberg Businessweek\" e altri, il modello di business di Shein ha beneficiato della guerra commerciale tra Cina e Stati Uniti. \nStoria.\nIl sito di vendita online Shein era originariamente chiamato ZZKKO, ed \u00e8 stato fondato in Cina nel 2008 dall'imprenditore e specialista nell'ottimizzazione dei motori di ricerca per il marketing Chris Xu. La prima attivit\u00e0 imprenditoriale dell'azienda \u00e8 stata la vendita di abiti da sposa. In seguito, Shein si \u00e8 dedicata alla vendita di abbigliamento femminile in generale e il nome fu successivamente cambiato in \"Sheinside\".\nAll'epoca l'azienda acquistava i suoi articoli dal mercato all'ingrosso di abbigliamento di Guangzhou, che \u00e8 un hub centrale per molti produttori e mercati di abbigliamento cinesi. Shein non ha avuto alcun ruolo nella progettazione o nella produzione dei capi, operando in modo simile a un'azienda di drop shipping, che vende articoli direttamente a clienti internazionali tramite grossisti di terze parti.\nShein ha reso disponibili i suoi prodotti in Spagna, Francia, Russia, Italia e Germania all'inizio degli anni 2010; vende inoltre cosmetici, scarpe, borse e gioielli, oltre all'abbigliamento femminile. Nel 2012, l'azienda inizi\u00f2 a utilizzare il social media marketing collaborando con fashion blogger per omaggi e articoli pubblicitari su Facebook, Instagram e Pinterest.\nNel 2013 l'azienda contava 100 dipendenti e aveva gi\u00e0 stabilito la propria sede a Guangzhou, in Cina. Due anni dopo, nell'intento di diventare un rivenditore pienamente integrato, Shein ha iniziato a sviluppare il proprio sistema di filiera.\nNel 2014, Shein ha acquisito Romwe, un altro rivenditore di e-commerce cinese, e il nome dell'azienda \u00e8 cambiato di nuovo nel 2015 da \"Sheinside \" a \"Shein\", sostenendo che aveva bisogno di un nome pi\u00f9 semplice da ricordare e facile da trovare online.\nNel 2016, Xu ha riunito un team di 800 designer e stilisti che hanno prodotto abiti a marchio Shein. L'azienda inoltre miglior\u00f2 la propria catena di approvvigionamento, escludendo i fornitori che realizzavano articoli o foto di bassa qualit\u00e0.\nFino al 2017, la sua merce e i suoi distributori venivano presentati nei canali delle televendite negli Stati Uniti insieme ad altri rivenditori online come Fashion Nova e Zaful. Nel frattempo, gli influencer della moda mostravano di preferire i prodotti Shein nei loro acquisti online, rispetto ad altri noti concorrenti. Nonostante operi prevalentemente online, Shein ha anche aperto negozi temporanei per le persone che non desiderano acquistare online. Oltre a ci\u00f2, l'utilizzo del social TikTok e la capacit\u00e0 di pubblicizzarsi in video virali hanno aumentato la popolarit\u00e0 di Shein.\nA novembre 2021, Shein \u00e8 passata dal valere 15 miliardi di dollari al valere 30 miliardi di dollari. Durante la pandemia del 2020, secondo quanto riferito, ha realizzato un fatturato di 10 miliardi di dollari, rendendo quell'anno il settimo anno consecutivo in cui l'azienda aumentava le vendite di oltre il 100%. Ad ottobre 2020, Shein era la pi\u00f9 grande azienda di moda esclusivamente online del mondo.\nMarketing.\nSecondo la CNN, TikTok svolge un ruolo importante nel portare i clienti al sito web dell'azienda in quanto TikTok acquista all'ingrosso vestiti da Shein e li presenta al suo pubblico con haul video. Il 17 maggio 2021, il numero di download dell'app di Shein ha superato quello di Amazon.\nShein afferma di utilizzare la psicologia della nuova generazione e implementa strategie di marketing specifici per stimolarne la fama. Sui social media, Shein ha 21,9 milioni di follower su Instagram e 2,8 milioni di follower su TikTok. I suoi prezzi bassi attirano gli acquirenti internet adolescenti con budget ridotti che poi pubblicano ci\u00f2 che hanno acquistato sui social media.\nCon una spesa maggiore, i clienti possono essere premiati con pi\u00f9 sconti, che sono incoraggiati ad utilizzare per i loro successivi acquisti. Shein non solo utilizza il suo sistema di promozione basato su algoritmi, ma invoglia anche i clienti a visitare frequentemente la piattaforma per svolgere diverse attivit\u00e0, come aggiungere articoli al carrello, guardare streaming live e partecipare al suo spettacolo di concorso, al fine di vincere punti che possono essere riscattati in seguito. Ci\u00f2 aumenta le opportunit\u00e0 per i clienti di essere esposti a maggiori informazioni e incentivi per gli acquisti.\nProduzione.\nDopo la fase iniziale di drop shipping di cui si \u00e8 detto prima, Shein \u00e8 diventata un rivenditore completamente integrato nel 2014 quando si \u00e8 assicurata il proprio sistema di filiera. Ora, l'azienda utilizza una rete di partner di produzione e fornitori per realizzare e consegnare i suoi prodotti.\nShein fa previsioni sulle tendenze e produce articoli appena tre giorni dopo l'identificazione di una tendenza, limita i suoi ordini a piccoli lotti di circa 100 articoli per misurare l'interesse dei clienti, mentre altri suoi concorrenti, come Zara, ordinano quantit\u00e0 maggiori (circa 500), aumentando il rischio di perdere profitto se gli ordini non vengono rivenduti per intero. Shein \u00e8 anche riuscita ad evitare di pagare le tasse di esportazione e importazione, a vantaggio di margini di profitto maggiori: il disegno di legge statunitense Sezione 321 del Trade Facilitation and Trade Enforcement Act del 2015 (denominato anche \"de minimis\") afferma che qualsiasi importazione fino a 800 $ a persona \u00e8 esente da dazi, consentendo a Shein di consegnare negli Stati Uniti senza pagare le tasse, e di avere un vantaggio competitivo rispetto alle societ\u00e0 nazionali negli Stati Uniti.\nControversie.\nControversie sui marchi.\nNel 2018, la societ\u00e0 \u00e8 stata citata in giudizio da Levi Strauss &amp; Co. per aver imitato una cucitura di jeans del loro marchio. Il caso \u00e8 stato risolto in via extragiudiziale.\nNel 2021, AirWair International Limited, nota per gli stivali Dr. Martens, ha accusato Shein e la sua consociata, Romwe, di vendere copie dei loro modelli (e chiamarli \"Martins\") a un prezzo pi\u00f9 conveniente mentre utilizzavano foto di autentiche scarpe Dr. Martens per \"attirare i clienti\", a cui Shein ha risposto con una totale smentita. Nel marzo 2021, Ralph Lauren ha intentato una causa per violazione del marchio e concorrenza sleale contro Zoetop Business Co. (la societ\u00e0 madre di Shein). Nella denuncia, Ralph Lauren ha affermato che Zoetop Business Co. vendeva abbigliamento con un marchio \"confusamente simile\" sfruttando la loro \"buona fede e reputazione dei prodotti Ralph Lauren autentici\".\nShein \u00e8 stata inoltre accusata da un certo numero di piccoli rivenditori di moda di averne copiato i prodotti e di averli venduti a un costo ridotto. Nel 2018, Ilse Valfre, proprietaria del marchio con sede a Los Angeles Valfr\u00e9, \u00e8 stata informata dai suoi clienti che Shein stava vendendo \"copie identiche\" ai suoi prodotti. Quinn Jones, che \u00e8 il co-fondatore di Kikay (un marchio di orecchini di Los Angeles), ha detto di aver trovato modelli di orecchini su Shein che erano molto simili agli orecchini di Kikay. Elexay afferma anche che Shein ha rubato il design di un maglione rosa e verde fatto a mano all'uncinetto, che costa 330 dollari, ma \u00e8 stato venduto da Shein per 17 dollari. Reclamare PH e Sincerely RIA, entrambi piccoli marchi di moda, hanno detto sui loro social media che Shein ha copiato i loro modelli. Shein \u00e8 stato anche accusato di aver copiato disegni di accessori come spille smaltate. Nel tentativo di sensibilizzare le azioni di Shein e aiutare a supportare marchi e artisti indipendenti, l'hashtag \"BoycottShein\" (BoicottiamoShein) \u00e8 diventato popolare su TikTok e Twitter nel 2020. Nel 2021, Mariama Diallo, fondatrice e designer di Sincerely Ria, ha accusato Shein di aver rubato i suoi modelli in un Tweet che includeva immagini comparative per dimostrare il suo punto di vista.\nViolazione dei dati del 2018.\nLa societ\u00e0 ha anche subito una violazione dei dati nel 2018 che ha compromesso gli indirizzi e-mail e le password crittografate di 6,42 milioni di utenti, portando gli esperti di sicurezza a denunciare le \"strategie di sicurezza informatica reattive\" del rivenditore e l'incapacit\u00e0 di proteggere adeguatamente le informazioni dei propri clienti. \nCritiche alle immagini offensive.\nNel luglio 2020 \u00e8 stata segnalata una collana con una svastica, successivamente rimossa dal sito (il marchio ha chiarito che si trattava di un simbolo religioso buddista, non di una svastica nazista). Nel maggio 2021, Shein ha ricevuto critiche per aver offerto una custodia per telefono con l'immagine di un uomo di colore ammanettato delineato con il gesso. Shein si \u00e8 scusato per l'immagine offensiva e anche per aver utilizzato l'immagine senza il permesso della persona che ha creato il design.\nRegolamento in India.\nNel giugno 2020, l'app Shein \u00e8 stata bandita in India per motivi di privacy. Il Ministero dell'elettronica e della tecnologia dell'informazione dell'India ha classificato l'app Shein insieme ad altre 59 app cinesi ai sensi della sezione 69A dell'Information Technology Act, 2000, affermando \"Dopo aver ricevuto recenti informazioni credibili che tali applicazioni rappresentano una minaccia per la sovranit\u00e0 e l'integrit\u00e0 dell'India, il governo indiano ha deciso di non consentire l'utilizzo [...] sia su dispositivi mobili che non mobili abilitati a Internet.\". La sezione 69A concede al governo centrale il \"potere di impartire indicazioni per bloccare l'accesso pubblico a qualsiasi informazione attraverso qualsiasi risorsa informatica\". Tuttavia, in India \u00e8 ancora legale acquistare prodotti Shein su altri siti Web non coperti dalla Sezione 69A.\nProblemi di salute e sicurezza.\nShein \u00e8 stata anche citata in un'indagine di CBC Markteplace supervisionata dalla professoressa Miriam Diamond dell'Universit\u00e0 di Toronto per aver venduto giacche per bambini che contenevano quasi 20 volte la quantit\u00e0 di piombo consentita dalle norme di sicurezza di Health Canada. La societ\u00e0 ha anche venduto una borsa rossa che superava i limiti dei livelli di piombo consentiti di 5 volte. Shein ha informato Marketplace che avrebbe smesso di vendere i due articoli e di rifornirsi dai fornitori corrispondenti fino a quando il problema non fosse stato risolto.\nViolazioni dei diritti umani.\nNell'agosto 2021, Shein ha affermato sul suo sito web che i suoi stabilimenti erano certificati dall'Organizzazione internazionale per la standardizzazione (ISO) e SA8000. ma questo fatto \u00e8 stato contestato e considerato una violazione del Modern Slavery Act del 2015 del Regno Unito. Secondo Reuters, Shein ha violato anche una simile legge anti-schiavit\u00f9 in Australia. In un'indagine del gruppo di difesa svizzero Public Eye \u00e8 stato scoperto che il personale di sei stabilimenti a Guangzhou lavorava 75 ore alla settimana. "}
{"id": "9264694", "revid": "2056951", "url": "https://it.wikipedia.org/wiki?curid=9264694", "title": "Cyrano de Bergerac (film)", "text": ""}
{"id": "9264696", "revid": "125361213", "url": "https://it.wikipedia.org/wiki?curid=9264696", "title": "La Bellaria", "text": "La Bellaria \u00e8 una delle ville suburbane originariamente situate fuori dalle mura di Pavia presso la valle della Vernavola e ora inserite nella periferia orientale della citt\u00e0.\nStoria e descrizione.\nCome altre ville realizzate dall\u2019aristocrazia pavese tra Sei e Ottocento, la Bellaria \u00e8 situata nella periferia orientale di Pavia, nella valle della Vernavola, vicino alla strada che da Pavia conduce a Cremona. Nel XVII secolo era una semplice cascina e, durante l\u2019assedio del 1655, ospit\u00f2 il marchese Tobia Pallavicino, maresciallo di campo del duca di Modena Francesco I d\u2019Este, che alloggiava nella vicina Villa Flavia. Durante l\u2019assedio nella Bellaria furono allestiti forni per cuocere il pane destinato alle forze estensi, francesi e sabaude impegnate nelle operazioni ossidionali contro Pavia. Negli ultimi decenni del XVII la cascina divenne propriet\u00e0 della famiglia aristocratica dei Trotti. Lorenzo Trotti, figlio di Galeazzo Trotti (il comandante che aveva vittoriosamente difeso Pavia durante l\u2019assedio del 1655) e vescovo di Pavia dal 1672 al 1700, fece realizzare, a fianco della cascina, la villa, usata come luogo di svago e riposo soprattutto durante il periodo estivo e autunnale. La dimora \u00e8 costituita da un edificio principale a tre piani, dal quale si allungano brevi corpi laterali, a delimitare una piccola corte quadrata delle carrozze; su questa si apre un portico, con tre archi bugnati sorretti da colonne in granito, attraverso il quale \u00e8 possibile accedere all\u2019ingresso principale, ornato da una mossa cornice in granito, dell\u2019edificio. Alle spalle del prospetto principale della villa, si trova il giardino, recintato da alte mura. Le facciate presentano contenuti elementi decorativi a fasce e cornici, con alcuni balconi dalle elaborate ringhiere in ferro. Tra il 1721 e il 1723 i Trotti fecero realizzare nella corte della villa un oratorio dedicato a San Pietro, voltato e coperto a cupola e dotato di campanile e finestre a oculo. Nel 1821 la villa fu occupata dai militari e l\u2019oratorio venne sconsacrato. Sempre negli stessi anni, presso la cascina, era attiva anche una filanda per la lavorazione della seta provvista di 64 fornelli. Nel 1944 nei dintorni del complesso venne ucciso da parte di alcuni militi fascisti il partigiano Giovanni Ferrari."}
{"id": "9264701", "revid": "599013", "url": "https://it.wikipedia.org/wiki?curid=9264701", "title": "Matthew Tkachuk", "text": "Gioca nel ruolo di attaccante e di capitano alternativo nella franchigia dei Calgary Flames della National Hockey League (NHL). \u00c8 stato la sesta scelta assoluta negli NHL Entry Draft del 2016 da parte dei Flames."}
{"id": "9264702", "revid": "1318658", "url": "https://it.wikipedia.org/wiki?curid=9264702", "title": "Lavell Crawford", "text": "\u00c8 conosciuto soprattutto per aver interpretato Huell Babineaux nella serie \"Breaking Bad\" e nel rispettivo spin-off \"Better Call Saul\"; oltre che per aver recitato nel ruolo di Gus Patch nel film \"The Ridiculous 6\". Il suo album del 2021 intitolato \"Comedy Vaccine\" \u00e8 stato nominato per il \"Grammy Award al Miglior Album Commedia\" alla 64\u00aa edizione della cerimonia annuale dei Grammy Awards. \nPrimi anni.\nCrawford nasce a Saint Louis, una cittadina del Missouri. Abbandonato dal padre, che faceva il bodybuilder, quando era ancora bambino, ha lottato molto con il suo peso ed all'et\u00e0 di soli 10 anni ha rischiato l'annegamento. Ha frequentato la Pattonville High School in Maryland Heights, dove si \u00e8 diplomato nel 1986. \nCarriera.\nNegli anni '90 \u00e8 frequentemente apparso in un programma trasmesso su BET, \"ComicView.\" Nel 2007 \u00e8 anche stato un contendente nella trasmissione della NBC \"Last Comic Standing,\" dove nel finale di stagione fu eliminato da Jon Reep. Nel 2011 al Roberts Orpheum Theatre in St. Louis ha registrato il film \"Lavell Crawford: Can a Brother Get Some Love.\" \u00c8 apparso nella serie drammatica \"Breaking Bad\" nel ruolo di Huell Babineaux, la guardia del corpo dell'avvocato Saul Goodman (Bob Odenkirk). Tale ruolo verr\u00e0 ripreso in seguito, nel 2013, in un piccolo set comico, chiamato \"Huell's Rules,\" ambientato dopo gli eventi di quest'ultima serie. \u00c8 presente anche in \"C'\u00e8 sempre il sole a Philadelphia\", dove interpreta un netturbino che va in scena come cabarettista sotto lo pseudonimo di Landslide. Compare inoltre in un episodio di \"Tosh.0,\" in cui aiuta a redimere il \"peggior cabarettista di sempre\". Ha un ruolo da attore non-protagonista nel film del 2015 American Ultra e detiene anche molteplici apparizioni in \"The Nightly Show with Larry Wilmore\" come corrispondente speciale e membro della giuria. Per la Adult Swim ha fatto un cameo in \"Aqua TV Show Show\" come Incredibile Ron e come una scimmia aliena. Ha fatto inoltre un'apparizione in \"Squidbillies\" ed in \"Your Pretty Face is Going to Hell\". Nel 2016 \u00e8 dimagrito fino al raggiungimento di 54\u00a0kg; nel 2017 ha riprenso nuovamente il personaggio di Huell in \"Better Call Saul.\" Crawford \u00e8 apparso nel video musicale di \"Tipsy\" di J-Kwon ed infine \u00e8 comparso in \"Workaholics\" come Tyrone."}
{"id": "9264705", "revid": "465169", "url": "https://it.wikipedia.org/wiki?curid=9264705", "title": "Rotonda dell'Assunta", "text": "La Rotonda dell'Assunta (\"Rotunda Marijinega vnebovzetja\" in sloveno) o rotonda di Sant'Elio (\"Rotunda sv. Elija\" in sloveno) \u00e8 un edificio di culto cattolico situato in calle degli Studenti, nel centro storico della cittadina slovena di Capodistria.\nStoria e descrizione.\nFu costruita tra il VII ed l'XI secolo, dato che la rende la pi\u00f9 antica chiesa della cittadina istriana. Nel 1684 vi fu aggiunto un presbiterio in stile barocco. "}
{"id": "9264706", "revid": "125096201", "url": "https://it.wikipedia.org/wiki?curid=9264706", "title": "Siobhan Davies", "text": "Biografia.\nLa prima parte della sua carriera \u00e8 stata legata alla London Contemporary Dance Theatre, di cui \u00e8 stata ballerina e coreografa negli anni settanta. Nel 1982 insieme a Richard Alston e Ian Spink ha fondato la Second Stride, ricordata come una delle pi\u00f9 influenti compagnie di danza degli anni ottanta. \nDopo essere stata coreografa associata della Rambert Dance Company tra il 1988 e il 1992, nel 1988 ha fondato una propria compagnia, la Siobhan Davies Dance.\nNel corso della sua carriera ha ricevuto cinque candidature al Laurence Olivier Award per l'eccellenza nella danza, vincendolo due volte: nel 1993 per \"Winnsboro Cotton Mill Blues\" e nel 1996 per \"The Art of Touch.\" Per il suo contributo fondamentale nello sviluppo della danza moderna nel Regno Unito la Davies \u00e8 stata nominata Dama Comandante dell'Ordine dell'Impero Britannico nel 2020."}
{"id": "9264711", "revid": "71155", "url": "https://it.wikipedia.org/wiki?curid=9264711", "title": "Tadeusz Golik", "text": "Carriera.\nTadeusz Golik ha vinto la medaglia d'argento nella categoria dei pesi mosca ai Campionati mondiali di Gettysburg nel 1978 sollevando 237,5 kg. nel totale, dietro al sovietico Kanybek Osmonaliev (240 kg.). Questo risultato \u00e8 stato il maggior successo di Golik in tutta la sua carriera.\nNel 1982, ai Campionati mondiali ed europei di Lubiana ha ottenuto il 4\u00b0 posto finale nella categoria dei pesi gallo con 262,5 kg. nel totale, risultando per\u00f2 al 3\u00b0 posto nella classifica degli atleti europei ed ottenendo, pertanto, la medaglia di bronzo europea."}
{"id": "9264717", "revid": "72396", "url": "https://it.wikipedia.org/wiki?curid=9264717", "title": "Adelaide International II 2022 - Singolare maschile", "text": "\u00c9 stata la seconda edizione dell'Adelaide International per il 2022.\nIn finale, Thanasi Kokkinakis, ha vinto il suo primo titolo ATP, battendo Arthur Rinderknech con il punteggio di 6-7(6), 7-6(5), 6-3."}
{"id": "9264718", "revid": "640277", "url": "https://it.wikipedia.org/wiki?curid=9264718", "title": "Oratorio di Santa Rita (Viareggio)", "text": "L'oratorio di Santa Rita o chiesina di Santa Rita o chiesa vecchia di Santa Rita o chiesetta di via Filzi \u00e8 un luogo di culto cattolico edificato nel 1964 a Viareggio. \nPur essendo tuttora di propriet\u00e0 della parrocchia cattolica, dal 2014 \u00e8 in uso alla chiesa ortodossa romena, con il nome di Parohia Ortodox\u0103 Rom\u00e2n\u0103 Sf\u00e2ntul Proroc Isaia (\"Parrocchia Ortodossa Romena del Santo Profeta Isaia\").\nStoria.\nIl Quartiere ex Campo d'aviazione ebbe un rapido sviluppo nel dopoguerra. Negli anni '50, mancando una chiesa, la comunit\u00e0 cattolica si ritrova in una casa in via Toti. \nNel 1964 fu quindi realizzata la chiesa che, nel 1985 divenne sede di parrocchia, staccandosi da quella di Sant'Antonio.\nNel 1997, con la costruzione della nuova chiesa, \u00e8 diventata una chiesa \"sussidiaria\".\nNel 2010 \u00e8 stata rifatta la copertura.\nDescrizione.\nLa chiesa \u00e8 composta da un'unica aula rettangolare, orientata a nord-est, con una piccola navata laterale. La struttura \u00e8 in cemento armato e consiste di cinque campate, formate da pilastri collegati da travi. La cantoria, che \u00e8 a sbalzo in facciata, \u00e8 riparata da un\u2019ampia gronda che sovrasta il portale di accesso. L\u2019edificio \u00e8 ad angolo in un isolato, pertanto solo la facciata e il fianco sinistro risultano liberi. La chiesa ha un piccolo campanile a vela in cemento armato. \nAll'interno sono conservati numerosi quadri, tra i quali diverse icone, una via Crucis e una via Lucis realizzate dalla locale sezione UCAI e un Cristo della Divina Misericordia. \nCollegamenti esterni.\n "}
{"id": "9264719", "revid": "1870933", "url": "https://it.wikipedia.org/wiki?curid=9264719", "title": "I'm OK (Little Big)", "text": "I'm OK \u00e8 un singolo della band russa Little Big, pubblicato il 14 giugno 2019.\nVideo musicale.\nIl video musicale \u00e8 stato rilasciato contemporaneamente al singolo.\u00a0Il video che si svolge in un bar in Germania, vede Il'ja Prusikin bere alcolici e cercare una ragazza con cui passare la serata, fallendo.\u00a0Parallelamente a lui, Sof'ja Tajurskaja sta cercando un uomo con cui passare la serata, fallendo anche lei.\u00a0Alla fine del video si vedono entrambi che finiscono insieme baciandosi e lasciando il bar. Al video hanno partecipato anche altri personaggi famosi tra cui:Jurij Muzy\u010denko (frontman dei The Hatters), Arcenij Popov (personaggio televisivo) e Nikolaj Kisel\u00ebv (proprietario di El Copitas, uno dei 30 migliori bar del mondo)."}
{"id": "9264722", "revid": "264902", "url": "https://it.wikipedia.org/wiki?curid=9264722", "title": "Hammurabi di Babilonia", "text": ""}
{"id": "9264724", "revid": "264902", "url": "https://it.wikipedia.org/wiki?curid=9264724", "title": "Ishme-Dagan", "text": ""}
{"id": "9264727", "revid": "1318658", "url": "https://it.wikipedia.org/wiki?curid=9264727", "title": "La grande pace", "text": "La grande pace \u00e8 un dipinto a olio e sabbia su tela (150 x 150 cm) realizzato nel 1967 dal pittore Ibrahim Kodra, parte della collezione d'arte del Parlamento italiano.\nDescrizione.\nIl dipinto di Kodra, appartenente alla corrente artistica del cubismo, ritrae un uomo che libera una colomba simbolo di pace universale. "}
{"id": "9264738", "revid": "767487", "url": "https://it.wikipedia.org/wiki?curid=9264738", "title": "Madre (film 2017)", "text": "Madre \u00e8 un cortometraggio del 2017 diretto da Rodrigo Sorogoyen. \u00c8 stato presentato in anteprima al M\u00e1laga Film Festival del 2017 ed \u00e8 stato anche proiettato al 2017 Toronto International Film Festival. Ha vinto il Premio Goya per il miglior cortometraggio di finzione ai 32\u00b0 Premi Goya ed \u00e8 stato nominato per l'Oscar al miglior cortometraggio ai Premi Oscar 2019.\nAdattamento cinematografico.\nIl cortometraggio \u00e8 stato ampliato in un lungometraggio omonimo del 2019 diretto dallo stesso regista, Rodrigo Sorogoyen."}
{"id": "9264739", "revid": "474175", "url": "https://it.wikipedia.org/wiki?curid=9264739", "title": "Chiesa di San Pietro (Pirano)", "text": "La chiesa di San Pietro (\"Cerkev sv. Petra\" in sloveno) \u00e8 un edificio di culto cattolico situato in piazza Giuseppe Tartini, nel centro della cittadina slovena di Pirano.\nStoria e descrizione.\nLa chiesa fu costruita nel 1272, al di fuori delle mura cittadine, ma fu rifatta nelle attuali forme neoclassiche nel 1818 dall'architetto Pietro Nobile. Sopra il portale bassorilievo della \"consegna delle chiavi a San Pietro\" opera dello scultore Antonio Boso."}
{"id": "9264740", "revid": "125159586", "url": "https://it.wikipedia.org/wiki?curid=9264740", "title": "Altynai Asylmuratova", "text": "Biografia.\nNata in una famiglia di ballerini, Altynai Asylmuratova ha studiato danza all'Accademia di danza Vaganova. Dopo il diploma, nel 1980 si \u00e8 unita alla compagia del Balletto Mariinskij (all'epoca balletto Kirov), di cui \u00e8 stata solista per sette anni e poi prima ballerina per dodici dal 1987 al 1999. Nella compagnia ha danzato tutti i principali ruoli femminili del repertorio, tra cui Manon ne \"L'histoire de Manon\", Odette ed Odile ne \"Il lago dei cigni\", Kitri in \"Don Chisciotte\", Nikiya ne \"La Bayad\u00e8re\", Aegina in \"Spartak\", Medora ne \"Le Corsaire\", Giulietta in \"Romeo e Giulietta\", Masha ne \"Lo schiaccianoci\", Tersicore nell\"'Apollo\" e Giselle nell'omonimo balletto. Nel 1983 \u00e8 stata inignita del titolo di artista del popolo della Federazione Russa.\nNonostante gran parte della sua carriera come ballerina si sia svolta nell'Unione Sovietica, Asylmuratova ha ottenuto il successo anche sulle scene dell'Europa occidentale grazie alle sue numerose esibizioni come ospite in compagnie prestigiose. Tra il 1989 e il 1993 ha ballato regolarmente con il Royal Ballet, danzando, tra gli altri, i ruoli da protagonista nella \"Giselle\" di Peter Wright, nella \"Raymonda\" di Rudol'f Nureev e nella \"Manon\" e \"Romeo e Giulietta\" di Kenneth MacMillan. Ha ottenuto grandi plausi di critica per la sua Odette e Odille nel \"Lago dei cigni\", tanto da ottenere una candidatura al Laurence Olivier Award per l'eccellenza nella danza nel 1988. Per il balletto dell'Op\u00e9ra di Parigi \u00e8 stata Nikiya e ancora una volta Odette ed Odile negli allestimenti de \"La Bayad\u00e8re\" e \"Il lago dei cigni\" coreografati da Nureev, mentre con il Ballet National de Marseille \u00e8 stata un'apprezzata protagonista in \"Copp\u00e9lia\" e \"Carmen\".\nNel 1999, al culmine della sua carriera, ha dato l'addio alle scene per diventare maestra di balletto all'Accademia di danza Vaganova; l'anno successivo \u00e8 stata promossa a direttrice artistica dell'accademia e ha ricoperto la carica ininterrottamente fino al 2013, quando \u00e8 stata costretta a dimettersi dopo che il Ministero della cultura aveva nominato Nik'oloz Tsisk'aridze rettore dell'istituto. Durante i suoi anni come direttrice dell'Accademia ha fatto anche da giurata per il Prix Benois de la Danse (nel 2002 e nel 2012) e del Prix de Lausanne (2003). Dal 2015 \u00e8 la direttrice artistica del balletto dell'Astana Opera."}
{"id": "9264743", "revid": "709829", "url": "https://it.wikipedia.org/wiki?curid=9264743", "title": "Seone Mendez", "text": "Biografia.\n\u00c8 figlia del calciatore Gabriel Mendez e Natalia Mendez. Suo fratello \u00e8 Gian Mendez.\nCarriera.\nSeone Mendez ha vinto 11 titoli in singolare e 3 titoli nel doppio nel circuito ITF in carriera. Il 18 ottobre 2021 ha raggiunto il best ranking mondiale nel singolare, nr 206; il 20 settembre 2021 ha raggiunto il miglior piazzamento mondiale nel doppio, nr 304.\nHa raggiunto i quarti di finale al Winners Open 2021 partendo dalle qualificazioni, dove \u00e8 stata sconfitta dalla ex numero 9 del mondo Andrea Petkovi\u0107.\nNel 2022 ha raggiunto il primo turno in doppio agli Australian Open."}
{"id": "9264744", "revid": "264902", "url": "https://it.wikipedia.org/wiki?curid=9264744", "title": "Khanigalbat", "text": ""}
{"id": "9264745", "revid": "264902", "url": "https://it.wikipedia.org/wiki?curid=9264745", "title": "Hanigalbat", "text": ""}
{"id": "9264746", "revid": "1346043", "url": "https://it.wikipedia.org/wiki?curid=9264746", "title": "Il libro di Alice", "text": "Il libro di Alice \u00e8 una raccolta di racconti e poesie scritta da Alice Sturiale (Firenze, 18 novembre 1983 \u2013 Firenze, 20 febbraio 1996), bambina affetta da atrofia muscolare spinale deceduta all'et\u00e0 di dodici anni.\nL'opera \u2013 curata dai genitori di Alice e pubblicata postuma, in collaborazione con la poetessa Mariella Bettarini \u2013 \u00e8 stata caratterizzata da un inaspettato quanto straordinario successo di pubblico, rendendolo uno dei libri pi\u00f9 acquistati in Italia nel 1997 e pubblicato anche all'estero. Le tematiche della raccolta sono state elogiate da Susanna Tamaro e Mario Luzi per il loro messaggio di speranza e per la propria profondit\u00e0.\nTrama.\n\"Il libro di Alice\" affronta numerosi temi e argomenti, tutti visti dalla singolare e sincera prospettiva della giovane autrice; tra i tanti: l'amore per la letteratura; la passione per i viaggi e per la natura; il rapporto con Dio e con la religione cattolica; l'accettazione positiva della propria disabilit\u00e0; l'affetto dei genitori e degli amici.\nL'opera \u00e8 suddivisa in quattro parti: la prima contiene componimenti brevi e racconti \u2013 alcuni di fantasia, altri ispirati dalla vita di tutti i giorni \u2013 oltre che varie riflessioni sul mondo e sui propri sentimenti; la seconda parte tratta l'amore della bambina per la lettura, mentre la terza \u00e8 dedicata alle poesie da lei scritte. Nella quarta e ultima parte viene raccontata la storia di Alice, il suo legame con il gruppo degli scout, le quattro operazioni conseguenti alla malattia e, infine, la sua morte, avvenuta mentre si trovava a scuola; alla narrazione sono unite le testimonianze e i ricordi di coloro che hanno conosciuto la bambina e il suo carattere allegro e volitivo.\nAccoglienza.\nGenesi dell'opera.\nL'opera inizialmente nasce come ricordo per gli amici e i conoscenti di Alice: i genitori della bambina \u2013 Leonardo, giornalista presso \"La Nazione\" e Marta, neuropsichiatra \u2013 si sono cos\u00ec rivolti alla poetessa Mariella Bettarini per avere un aiuto nella selezione del materiale; la stessa curatrice, all'interno di un'introduzione scritta per l'edizione \"Super Pocket\" della Rizzoli, ricorda di essersi occupata \u00abcon grande amore\u00bb di un libro che \u00ab\u00e8 nato perch\u00e9 doveva nascere, [...] per il bene di molti: per addolcire gli amari e rafforzare i fragili\u00bb, poich\u00e9 \u00able parole di Alice sono una strada bella, sono un bagno di mare, sono \"piccoli principi\"\u00bb. \nI genitori di Alice ricordano che \u00abtutti sapevano che Alice scriveva poesie: gli amici, gli insegnanti i conoscenti; [...] abbiamo pensato di farne un libro come un dovere. Non per dipingere un santino, ma perch\u00e9 Alice continuasse ad andare per conto suo, con quelle gambe che avevamo cercato di darle e che ha finalmente trovato\u00bb. Sebbene l'idea iniziale fosse pubblicare il libro prima del termine dell'anno scolastico, le tempistiche si allungarono a causa del rifiuto dei due editori a cui si erano rivolti: Einaudi e Giunti: i genitori decisero quindi di rivolgersi al piccolo editore fiorentino Polistampa, che ne accett\u00f2 la pubblicazione considerandolo il titolare Mauro Pagliai un \u00ablibro verit\u00e0\u00bb. \nAccoglienza.\n\"Il libro di Alice\" \u00e8 stato un vero e proprio \u00abcaso editoriale\u00bb, dal successo completamente inaspettato e causato principalmente \u2013 oltre che dalle tematiche dell'opera e dalla peculiarit\u00e0 dell'autrice \u2013 dal passaparola, che si sparse rapidamente in primo luogo per tutta la Toscana, e poi per il resto d'Italia: pochi mesi dopo la pubblicazione il libro aveva gi\u00e0 raggiunto la quarta ristampa, per un totale di oltre ventiduemila copie vendute, tanto da portare i genitori \u2013 per gestire il denaro ricavato dai diritti \u2013 a fondare Associazione Alice, organizzazione con lo scopo di aiutare i bambini nelle medesime condizioni della loro figlia. A partire dall'anno seguente, i diritti sono stati acquisiti da Rizzoli, che cur\u00f2 diverse edizioni e oper\u00f2 una distribuzione massiva, tale che al termine del 1997 \"Il libro di Alice\" era stato uno dei titoli pi\u00f9 venduti nella penisola in quell'anno; nel 2001 aveva venduto pi\u00f9 di centomila copie, venendo classificato tra i \"best seller\".\nIl volume \u00e8 stato selezionato in numerosi premi letterari: nel caso del Rapallo-Carige \u00e8 stato creato \u00abun premio speciale, non previsto nel bando\u00bb da dedicare ad Alice; nel festival Procida Ragazzi \u00e8 stato invece selezionato finalista da una giuria presieduta dalla scrittrice Dacia Maraini, insieme a \"Caterina dei briganti\" di Francesco Costa e \"Storia di una gabbianella e del gatto che le insegn\u00f2 a volare\" di Luis Sepulveda. L'associazione fiorentina Giglio Amico premi\u00f2 invece nel 1996 Alice Sturiale e la sua opera con la seguente motivazione: \u00abPer aver colorato la sua vita di felicit\u00e0 e per averla sparsa su tutti. Per aver trasformato il suo vivere su una sedia a rotelle in un volo senza limiti verso ogni luce. Per aver riversato pienamente s\u00e9 stessa, le sue passioni, le sue sensibilit\u00e0 e i suoi sentimenti in pagine di una testimonianza profonda e illuminante, che ci accompagner\u00e0 sempre\u00bb.\n\"Il libro di Alice\" \u00e8 stato tradotto in varie lingue, tra cui: spagnolo (\"El libro de Alicia\", Planeta, 1997); tedesco (\"Vom gl\u00fccklichsein - Das tagebuch der Alice\", lett \"Felicit\u00e0 - Il diario di Alice\", Oberstebrink Verlag, 1997); portoghese (\"O livro de Alice\", Editorial Presen\u00e7a, 1998). Nel 2019 sono iniziati i progetti per una trasposizione cinematografica dell'opera, intitolata \"Sono felice\" \u2013 da uno dei disegni della bambina, usato come copertina del libro \u2013 la quale \u00e8 in corso di realizzazione. In seguito alla pubblicazione del volume, ad Alice Sturiale sono state dedicate cinque scuole: quattro in provincia di Firenze (Scandicci, Impruneta, Certaldo e Greve in Chianti) e una a Inzago, nella provincia di Milano. La citt\u00e0 di Firenze, nella quale Alice viveva, ha invece intitolato alla bambina \u00abIl giardino di Alice\u00bb, un parco pubblico nel Quartiere 4, situato presso l'area di Ponte a Greve: tra le persone presenti alla cerimonia il padre di Alice, il sindaco Dario Nardella, e il presidente del consiglio regionale Eugenio Giani.\nCritica.\nA proposito dell'opera, il poeta Mario Luzi ha scritto nella rubrica \"Tuttolibri\" de \"La Stampa\" che essa contiene \u00abricordi, pensieri di una creatura in carrozzella ma mai disperata, poesie calibrate e senza retorica\u00bb dando vita a \u00abpagine di una bellezza e limpidezza, grazia e ironia, quasi impensabili\u00bb, concludendo che \u00abin Alice c'\u00e8 maturit\u00e0, grazia e capacit\u00e0 d'espressione. \u00c8 molto bello questo voler prendere a piene mani quello che la vita offre\u00bb. Similmente, anche la scrittrice Susanna Tamaro ha espresso un forte apprezzamento per il volume: in una recensione per il settimanale \"Famiglia Cristiana\" afferma che \u00abin ogni pagina, in ogni riga di Alice esplode incontenibile il sentimento luminoso della gioia\u00bb, ringraziando di cuore i genitori della bambina perch\u00e9 \u00abhanno capito fin dal primo istante il grande dono che era stato fatto loro e hanno saputo viverlo, e farlo vivere, con intelligenza e con passione per poi trasmettercelo, tramite questo piccolo libro, come la luce di un arcobaleno\u00bb; commentando invece alcune immagini di Alice da piccola presenti all'interno dell'opera, afferma che \u00absi resta letteralmente folgorati, perch\u00e9 gi\u00e0 a due, tre anni, dal suo sguardo e dal suo sorriso traspare una contagiosa allegria\u00bb. \nRispondendo alla lettera di un lettore de \"La Repubblica\" incentrata sul fatto che essere disabili non significhi necessariamente essere infelici, la giornalista Barbara Palombelli afferma: \u00abcredo che quel piccolo libro diventer\u00e0 un best-seller, sono sicura che sar\u00e0 letto e amato da migliaia di persone \"normali\"\u00bb; in un lungo articolo sul \"Corriere della Sera\", il giornalista Gianni Riotta scrive invece \u00abil libro \u00e8 splendido, [...] lettrici e lettori comuni si commuoveranno davanti al candore, alla sagacia, alla sorridente malizia di Alice. Che \u00e8 una scrittrice formidabile\u00bb e sottolinea un particolare parallelo \u00abcome Anna Frank, circondata dai nazisti, Alice Sturiale fa della sua debolezza una forza. Come Anna Frank \u00e8 ironica. Come Anna Frank ha il dono della scrittura. Scrive da artista, il suo talento naturale vi lascer\u00e0 increduli. La scuola della sofferenza filtra in malinconia, in tanti racconti felici\u00bb.\nAlcune perplessit\u00e0 vennero espresse dalla pedagogista Egle Becchi, che in un'intervista per \"La Repubblica\" afferm\u00f2 di ritenere il libro \u00abtroppo felice\u00bb, stupendosi di non trovare n\u00e9 dolore n\u00e9 sofferenza, e chiedendosi se sia stata eseguita una qualche sorta di censura sui testi della giovane autrice; nella dura lettera di risposta, intitolata \u00abSono soltanto vecchi pregiudizi\u00bb, i genitori della bambina scrissero che \u00abNon abbiamo censurato il dolore e la sofferenza negli scritti di Alice. Certo bisogna leggerli. [...] Nel libro c'\u00e8 la gioia e il dolore come in ogni vicenda umana; non c'\u00e8 l'infelicit\u00e0 (che \u00e8 cosa diversa dalla sofferenza), perch\u00e9 Alice ha saputo accettare i propri limiti e, accettandoli, ha trovato la sua ricchezza\u00bb. Non desiderando creare una polemica pubblica con i genitori della bambina, in seguito alla lettera di questi ultimi la pedagogista propose dunque una discussione privata.\nPer analizzare a fondo l'argomento, il quotidiano ha richiesto anche i pareri dello psichiatra Giovanni Bollea, della filologa Maria Corti e dello scrittore Frediano Sessi, traduttore che aveva recentemente pubblicato una nuova edizione per Einaudi de \"Il diario di Anna Frank\". Quest'ultimo, alla domanda se trovasse analogie tra i due volumi, rispose: \u00abDirei di s\u00ec se ci limitiamo al piano della sensibilit\u00e0: in entrambi i testi troviamo minore attenzione su di s\u00e9 di quanta ve ne sia per il mondo esterno. Pi\u00f9 compiuta nella Frank, abbozzata in Alice. Ma il parallelo finisce qui: la prigionia di Alice \u00e8 il suo corpo, quella di Anna Frank \u00e8 imposta dall'esterno. [...] Alice accusa chi non rispetta la sua condizione, [...] Anna denuncia la violenza dell'oppressione. Il paragone credo che danneggi entrambi i libri\u00bb. Nel proprio discorso per l'iniziativa \"Ragazzi in aula\" del 1\u00b0 giugno 1997, il presidente della Repubblica Oscar Luigi Scalfaro parl\u00f2 di Alice come di \u00abuna bambina straordinaria che oggi non c'\u00e8 pi\u00f9 e che ha saputo, anche per mezzo di un libro, trasmettere ai suoi compagni e anche a noi adulti un grande messaggio di coraggio e vitalit\u00e0\u00bb."}
{"id": "9264753", "revid": "104458", "url": "https://it.wikipedia.org/wiki?curid=9264753", "title": "Sci alpino ai XVI Giochi olimpici invernali - Supergigante maschile", "text": "Tra le competizioni dello sci alpino ai XVI Giochi olimpici invernali di il supergigante maschile si disput\u00f2 domenica 16 febbraio sulla pista La face de Bellevarde di Val-d'Is\u00e8re; il norvegese Kjetil Andr\u00e9 Aamodt vinse la medaglia d'oro, il lussemburghese Marc Girardelli quella d'argento e il norvegese Jan Einar Thorsen quella di bronzo.\nDetentore uscente del titolo era il francese Franck Piccard, che aveva vinto la gara dei XV Giochi olimpici invernali di disputata sul tracciato di Nakiska precedendo l'austriaco Helmut Mayer (medaglia d'argento) e lo svedese Lars-B\u00f6rje Eriksson (medaglia di bronzo); il campione mondiale in carica era l'austriaco Stephan Eberharter, vincitore a Saalbach-Hinterglemm 1991 davanti a Aamodt e a Piccard.\nRisultati.\nLegenda:\nDNF = prova non completata\nDSQ = squalificato\nDNS = non partito\nPos. = posizione\nPett. = pettorale\nOre: 11.30 (UTC+1)\nPista: La face de Bellevarde\nPartenza: 2\u00a0371\u00a0m\u00a0s.l.m.\nArrivo: 1\u00a0836\u00a0m\u00a0s.l.m.\nLunghezza: 1\u00a0650\u00a0m\nDislivello: 535\u00a0m\nPorte: 39\nTracciatore: Bill Egan (Stati Uniti)"}
{"id": "9264759", "revid": "1870933", "url": "https://it.wikipedia.org/wiki?curid=9264759", "title": "Dengu\u00e9l\u00e9 Sports d'Odienn\u00e9", "text": ""}
{"id": "9264760", "revid": "1272592", "url": "https://it.wikipedia.org/wiki?curid=9264760", "title": "Repressione (Bardi)", "text": "Repressione \u00e8 un dipinto a olio e sabbia su tela (115 x 141 cm) realizzato nel 1966 dal pittore italiano Mario Bardi presente presso il Museo del Novecento di Milano.\nDescrizione.\nIl dipinto di Bardi, appartenente alla corrente artistica del Realismo Magico, ritrae e denucia il tema della Repressione dei popoli.\nIl Dipinto di Bardi \u00e8 un'opera di denuncia sociale della condizione umana, storicizzata e nelle stesso tempo attuale e futura. L'opera analizza lo sfruttamento dell'uomo, attraverso l'iconografia Bardi configura i protagonisti che dominano la societ\u00e0 e il mondo, un mondo feudale, pre-illuminista, deriso da leggi e costumi ironici quando non feroci della repressione. Che sopravvive ancora in maniera predatoria nascondendosi dietro le tentatrici maschere dell'ipocrisia. Il messaggio di Mario Bardi risuona vivo e legittimo, innervando la sua pittura."}
{"id": "9264762", "revid": "474175", "url": "https://it.wikipedia.org/wiki?curid=9264762", "title": "Stadio \u0160portni Park", "text": "Lo stadio \u0160portni Park (\"\u0160portni park Nova Gorica\" in sloveno) \u00e8 un impianto sportivo della citt\u00e0 slovena di Nova Gorica. Lo stadio ha una capienza di 3.066 posti a sedere ed ospita le partite interne dell'ND Gorica.\nStoria.\nIl campo fu costruito nel 1963, mentre la prima partita fu disputata nell'autunno di quello stesso anno. Nel 1977 fu costruita la prima tribuna cemento per una capienza complessiva di 600 spettatori. La tribuna fu ampliata nel 1993."}
{"id": "9264765", "revid": "599013", "url": "https://it.wikipedia.org/wiki?curid=9264765", "title": "Muhamed Kesra", "text": "Carriera.\nNazionale.\nNel dicembre 2021 viene incluso nella lista finale dei convocati dal CT della della nazionale sudanese in vista della Coppa delle nazioni africane 2021; fa il suo esordio assoluto il 2 gennaio 2022 nell'amichevole pareggiata 0-0 contro lo .\nStatistiche.\n\"Statistiche aggiornate all'11 gennaio 2022\"."}
{"id": "9264767", "revid": "599013", "url": "https://it.wikipedia.org/wiki?curid=9264767", "title": "Mohamed Abdallah Hussein", "text": "Carriera.\nNazionale.\nNel dicembre 2021 viene incluso nella lista finale dei convocati dal CT della della nazionale sudanese in vista della Coppa delle nazioni africane 2021; fa il suo esordio assoluto il 15 gennaio 2022 nell'incontro della fase a gironi perso 3-1 contro la .\nStatistiche.\n\"Statistiche aggiornate al 15 gennaio 2022\"."}
{"id": "9264770", "revid": "458786", "url": "https://it.wikipedia.org/wiki?curid=9264770", "title": "Sharif Omer", "text": "Carriera.\nNazionale.\nIl 30 dicembre 2021 debutta con la nazionale sudanese in occasione dell'amichevole persa 3-2 contro l'. Nel gennaio seguente viene incluso nella lista finale dei convocati per la Coppa delle nazioni africane 2021;\nStatistiche.\n\"Statistiche aggiornate all'11 gennaio 2022\"."}
{"id": "9264841", "revid": "1442080", "url": "https://it.wikipedia.org/wiki?curid=9264841", "title": "Myrmaplata", "text": "Myrmaplata \u00e8 un genere di ragni appartenente alla famiglia Salticidae.\nDistribuzione.\nLe 5 specie sono state reperite in Asia sudorientale (Malesia, Laos, Singapore), e in India, Cina e Sri Lanka.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Salticus plataleoides\" .\nNon sono stati esaminati esemplari di questo genere dal 2020.\nAttualmente, a gennaio 2022, si compone di 5 specie:"}
{"id": "9264846", "revid": "254401", "url": "https://it.wikipedia.org/wiki?curid=9264846", "title": "Marcello Sparzo", "text": "Considerato uno dei massimi esponenti dello stile raffaelliano del periodo, mostr\u00f2 un originale linguaggio stilistico e una raffinata capacit\u00e0 esecutiva.\nBiografia.\nNato in Urbino, spese la sua prima giovent\u00f9 specializzandosi nell'arte plastica sotto Federico Brandani, nel solco della scuola di Raffaello e del Perino.\nDopo aver forse lavorato a Roma col Brandani, nel 1573 si occup\u00f2 degli stucchi di Palazzo Chigi alla Postierla a Siena. Si trasfer\u00ec quindi definitivamente a Genova, dove la sua permanenza stabile \u00e8 documentata a partire dal 1579. Nel capoluogo ligure lavor\u00f2 assiduamente in edifici civili e chiese, fra le quali quelle di San Bartolomeo degli Armeni, San Rocco, San Pietro in Banchi e San Francesco di Castelletto. Qui divenne anche cognato dello scultore Filippo Santacroce, sebbene sulla sua vita siano giunte notizie contrastanti a causa di alcune imprecisioni dei biografi contemporanei, fra i quali Muzio Oddi e Raffaele Soprani (che gli attribuisce anche un figlio, morto in fasce), come rilevato gi\u00e0 dal Colucci nel XVII secolo. \nAttorno al 1565, o secondo scoperte pi\u00f9 recenti nel 1606, lavor\u00f2 al Palazzo Lomellino di Strada Nuova, eseguendo i magistrali stucchi della facciata e dell'atrio ovale, su disegni di Giovan Battista Castello. Fra le prime opere genovesi risultano quelle presso Villa delle Peschiere, con Domenico Ponzello, Bernardo Castello e Giovanni Carlone, dove cur\u00f2 statue, stucchi e lo splendido bagno nello stile gi\u00e0 lodato dal Vasari in visita.\nParticolarmente rilevanti furono anche le opere eseguite per la nobile famiglia dei Doria. Fu Gianandrea Doria a commissionargli la Statua di Giove, scolpita a immagine di Carlo V e dedicata all'ammiraglio Andrea Doria. La statua colossale, risalente al 1586, alta otto metri e scolpita in stile classico, fu collocata nei giardini settentrionali della Villa del Principe, dirimpetto alla statua del Nettuno, ove svett\u00f2 sulla valle e sulla marina del porto per poco meno di quattrocento anni, sino al 1939, quando venne addirittura demolita per far spazio alla prorompente urbanizzazione del quartiere (accanto all'attuale Stazione di Genova Piazza Principe).\nNella monumentale Villa della famiglia ligure, Sparzo cur\u00f2 anche gli ornamenti con stucchi policromi, le volte, la celeberrima galleria aurea e la cappella. Sempre su iniziativa dei Doria, nel 1590 esegu\u00ec a Loano le sei statue della chiesa di Sant'Agostino. Nei primi anni del XVII secolo lavor\u00f2 alla Certosa di Pavia e poi a Torino, per ritornare quindi a Genova. Nel 1602 si occup\u00f2 della Villa Imperiale Scassi, decorando riccamente l'atrio e scolpendo le statue nelle nicchie e quelle raffiguranti Giovanni Giacomo Imperiale Tartaro nello scalone. Nel 1613 decor\u00f2 la chiesa di San Francesco di Paola nella natia Urbino. \nI biografi del XVII secolo, in particolare Raffaele Soprani, hanno tramandato la figura di un artista molto richiesto, influente ed apprezzato, divenuto benestante grazie al proprio lavoro, a cui piaceva vivere agiatamente, e che si dilett\u00f2 anche nell'alchimia, nel tentativo di ottenere la trasmutazione dei metalli in oro. Fu un notevole pioniere nell'utilizzo del gesso, materiale fino ad allora estraneo alla tradizione genovese.\nEbbe una vita molto lunga e mor\u00ec nel XVII secolo attorno ai cent'anni di et\u00e0, dopo aver goduto di una esistenza agiata. Nei secoli successivi alla morte, come ricostruito gi\u00e0 dall'Alizeri nel 1800, varie opere subirono sorti sfortunate, attribuite erroneamente, danneggiate delle ingiurie del tempo, dalle azioni dei posteri, e poi - nel XX secolo - anche dai bombardamenti dei conflitti mondiali, per avere poi nuovo riconoscimento nei secoli successivi."}
{"id": "9264851", "revid": "214753", "url": "https://it.wikipedia.org/wiki?curid=9264851", "title": "Ford Puma Rally1", "text": "La Ford Puma Rally1 \u00e8 la versione da competizione della Ford Puma, progettata e costruita appositamente per competere nel Campionato del mondo rally dalla M-Sport, il team diretto dall'ex-pilota britannico Malcolm Wilson con base in Inghilterra, prodotta dal 2022.\nContesto.\nLa Puma Rally1 \u00e8 il primo veicolo del campionato WRC con motorizzazione ibrida, che segue il nuovo regolamento Rally1 introdotto a partire dalla stagione 2022. Si basa sulla versione stradale del crossover SUV Ford Puma ed \u00e8 stata sviluppata allo scopo di sostituire la Ford Fiesta WRC, che ha gareggiato tra il 2017 e il 2021. L'auto \u00e8 stata presentata in anteprima al Goodwood Festival of Speed nel luglio 2021, per poi venire presentata ufficialmente nel dicembre 2021 e debuttare insieme alla Toyota GR Yaris Rally1 e Hyundai i20 N Rally1 il 15 gennaio 2022 a Salisburgo con la livrea definitiva. Poich\u00e9 la Ford non \u00e8 accreditata come costruttore ufficiale nel campionato del mondo rally, l'auto compete sotto la bandiera britannica della scuderia inglese M-Sport. Al volante della vettura sono stati ingaggiati il nove volte campione del mondo S\u00e9bastien Loeb, Craig Breen, Gus Greensmith e Adrien Fourmaux.\nTecnica.\nLa vettura riprende numerosi elementi dalla Ford Fiesta WRC. Dal punto di vista estetico la Puma \u00e8 stata allargata e allungata, venendo dotata di uno spoiler pi\u00f9 grande. L'auto \u00e8 alimentata dal motore EcoBoost da 1,6 litri a quattro cilindri, che eroga una potenza di 280 kW (381 CV). Quest'ultimo \u00e8 coadiuvato da un motore elettrico da 100 kW che pu\u00f2 ruotare ad un regime massimo di 12.000 giri/min. Insieme, i due motori raggiungono una potenza combinata di 378 kW (514 CV). La batteria da 3,9 kWh del sistema ibrido si ricarica quando il veicolo frena o rallenta per inerzia, consentendo un'autonomia in modalit\u00e0 puramente elettrica di circa 20 chilometri. Il motore a benzina \u00e8 alimentato da combustibili fossili (P1 Racing Fuels). Il sistema di recupero dell'energia \u00e8 un prodotto dalla Compact Dynamics ed \u00e8 standard per tutte le vetture. La trasmissione della Puma Rally1 \u00e8 costituita da un sistema con frizione automatica (AKS) e leva del cambio posta dietro il volante.\nVersione stradale.\nLa versione da rally \u00e8 derivata dalla Puma ST, ovvero l'allestimento sportivo della Puma stradale. Presentata il 24 settembre 2020, dotata di un motore a tre cilindri turbo twin scroll con 6 iniettori e doppia iniezione diretta e indiretta da 1,5 litri con 200 CV e 320 Nm di coppia ripreso dalla coeva Ford Fiesta ST. Oltre al motore dalla Fiesta riprende meccanica, assetto e e da 200 CV, ma con pi\u00f9 coppia rispetto alla Fiesta per un totale di 320 Nm. Dalla utilitaria riprende anche il differenziale autobloccante meccanico Torsen e il lauch control. Lo 0-100 km/h viene coperto in 6,7 secondi."}
{"id": "9264860", "revid": "1480390", "url": "https://it.wikipedia.org/wiki?curid=9264860", "title": "Chiesa di San Giovanni Battista (Sherbrooke)", "text": "La chiesa dell'Immacolata Concezione \u00e8 una chiesa cattolica romana situata a Sherbrooke nel Qu\u00e9bec in Canada.\nStoria.\nLa chiesa venne eretta tra il 1905 e il 1908 secondo il progetto dell'architetto J. Wilfrid Gr\u00e9goire e dell'architetto Brassard.\nDescrizione.\nInterni.\nGli interni della chiesa sono di una sontuosit\u00e0 degna di nota.\nEsterni.\nLa facciata della chiesa \u00e8 tripartita ed \u00e8 sormontata da un campanile centrale e da due torrette laterali. Il rosone che sormonta il portale principale \u00e8 collocato al di sopra di tre finestre arcate."}
{"id": "9264872", "revid": "1082210", "url": "https://it.wikipedia.org/wiki?curid=9264872", "title": "Sostanza stupefacente", "text": ""}
{"id": "9264878", "revid": "124123", "url": "https://it.wikipedia.org/wiki?curid=9264878", "title": "Morti nel 198 a.C.", "text": ""}
{"id": "9264885", "revid": "125790035", "url": "https://it.wikipedia.org/wiki?curid=9264885", "title": "La scienza degli addii", "text": "La scienza degli addii \u00e8 un romanzo di Elisabetta Rasy, pubblicato nel 2005. Vincitore nello stesso anno del Premio Letterario Basilicata, \u00e8 stato scritto durante un soggiorno alla Villa Mont-Noir, fondata da Guy Fontaine a Saint-Jans-Cappel e attualmente conosciuta come Villa Marguerite Yourcenar.\nTrama.\nNel 1919, comincia a Kiev il rapporto tra Osip \u0116mil'evi\u010d Mandel'\u0161tam, poeta, e Nade\u017eda Jakovlevna Khazina, ragazza di 19 anni, facente parte di un atelier di pittura. Lui era gi\u00e0 noto sin dagli anni '10, lei si affaccia appena al mondo intellettuale. L'amore subitaneo che li avvolge \u00e8 sentito diversamente dai due, causa la differenza di et\u00e0 (circa nove anni) e l'inveterata abitudine ad allacciare relazioni con donne da parte di Osip. Eppure, nel clima di effervescenza di quegli anni, in cui Kiev \u00e8 contesa da bolscevichi e menscevichi (Rossi e Bianchi), sembra ovvio che ognuno abbia la sua vita, al di l\u00e0 delle grandi, strazianti dichiarazioni d'amore.\nInvece in pochi anni, la passione tra Osip e Nadja si consolida e i due si sposano. La vittoria dei bolscevichi e la nascita dello Stato Sovietico fa presto apparire un volto minaccioso e cominciano le fughe all'estero dei pi\u00f9 cari amici, le esecuzioni di uomini invisi al regime. Osip Mandel'\u0161tam non vuole partire, ma in lui l'anelito di libert\u00e0 \u00e8 tale che si ritrova ben presto emarginato dall'Unione degli scrittori e cade in disgrazia totale, anni dopo, in seguito a una poesia scritta per irridere Stalin. Penosamente la situazione dei due coniugi si trascina fino allanno 1938, quando Osip viene fatto prigioniero e inviato in Siberia, nella lontanissima e gelida Kolyma, dove morir\u00e0 dopo nove mesi, secondo il certificato di morte inviato al fratello. La verit\u00e0 non potr\u00e0 mai conoscerla nessuno.\nIl giorno dell'arresto di Osip, Nadja non ha potuto salutarlo, n\u00e9 ha tentato di farlo: si \u00e8 limitata a preparargli quanto era possibile (cibo, vestiario) a una coppia da tempo immemorabile abituata a vivere di stenti. Nati nell'agiatezza, i Mandel'\u0161tam, con l'avvento del regime sovietico, avevano vissuto di espedienti: a volte disponevano di una specie di casa, a volte dovevano separarsi per la notte e andare a dormire in posti diversi; Talora riuscivano a lavorare, lui nelle traduzioni di Stato e lei con lezioni private e altre traduzioni, talora dipendevano dagli aiuti di amici e familiari. Spesso non avevano di che sfamarsi, ancor pi\u00f9 spesso dovevano ricorrere a case di salute per riprendersi da gravi debilitazioni dovute agli stenti e, per quanto riguarda Nadja, alla tubercolosi che l'ha minata poco pi\u00f9 che ventenne. Hanno un funzionario sovietico che \u00e8 ben disposto nei loro confronti, Nikolaj Ivanovi\u010d Bucharin, e fino a che anch'egli non cade in disgrazia e viene epurato e giustiziato, non si nega mai all'infelice coppia. Quanto ai vertici del regime, Stalin in persona si rende conto di come Osip stia diventando agli occhi della societ\u00e0 un martire; per questo fa in modo di tenerlo in vita, purch\u00e9 gli manchi tutto.\nLa scienza degli addii.\nNel libro si comincia con Nadja ottantenne (1980), la quale sa che morir\u00e0 e si ricongiunger\u00e0 con Osip, anzi, lo sente vicino. Non si tratta di una fantasia senile e tanto meno di demenza: un lunghissimo apprendistato ha abituato la donna a non congedarsi mai dall'uomo che ha amato e che a sua volta tanto l'ha amata. La loro vita comune era troppo spesso interrotta da circostanze quali i ricoveri nelle cliniche, l'impedimento di vivere in una citt\u00e0 e l'imposizione di trascorrere il tempo al confino. I primi anni burrascosi del loro matrimonio avevano inoltre obbligato Nadja ad essere testimone delle sbandate sentimentali di Osip e ci\u00f2 le arrecava sofferenze che ha dovuto imparare a sopportare. Il giorno che ha tentato di liberarsi di lui, ecco che invece lui ha messo un limite alla sua infedelt\u00e0 e le ha fatto capire che era finalmente diventata una donna (di alta levatura) e che si era conquistata il rispetto, l'indispensabilit\u00e0.\nMa \u00e8 sotto un altro aspetto che Nadja ha sviluppato la sua scienza particolare: ha capito qual \u00e8 la fonte da cui scaturisce l'ispirazione poetica di Osip, la voce che canta i versi, non la mano che scrive. Lei \u00e8 divenuta la copista e poi la custode delle composizioni, rimanendo sveglia la notte ad ascoltarlo, ad accogliere le sue dettature. Cos\u00ec facevano anche altri, come la loro migliore amica, la pi\u00f9 fedele e presente: Anna Andreevna Achmatova. Per ogni scritto un foglietto nascosto, per ogni poesia un amico o amica che la impara a memoria e poi il foglietto va distrutto. Portandosi dentro questo bagaglio di parole, questo tesoro, come pu\u00f2 una donna dire addio al suo uomo? Fedelissima, Nadja non smette mai di ingoiare, di memorizzare; dovr\u00e0 assimilare anche i versi di Anna, dopo l'ennesima caduta in disgrazia dell'amica.\nCos\u00ec, dopo la morte di Osip, Nadja trova la forza di laurearsi e insegnare. Accetta qualsiasi citt\u00e0 le propongano, a fine anno \u00e8 costantemente allontanata per il sospetto di non allineamento ideologico, ma i versi di Osip e di chi ha amato sono sempre con lei. Passa anche il tempo di Stalin, passa il tempo delle denunce, arriva la possibilit\u00e0 di affidare i lavori di Osip a mani sicure. La lotta di Nadja ha avuto il premio che non si sarebbe ragionevolmente aspettata, ma in cui ha tanto sperato: all'estero ormai si pubblica Osip Mandel'\u0161tam, arrivano denaro e inviati a intervistarla, come Bruce Chatwin. Sull'onda della risonanza internazionale, lo Stato le deve dare una vera casa, dei servizi, le consente altre visite, non ha pi\u00f9 nulla da negarle. Perci\u00f2, nell'ultima sera della sua vita, Nadja \u00e8 convinta di sentire Osip, da cui mai si \u00e8 separata nell'interiorit\u00e0, vicino, frusciante, parlante. E si trova a rispondergli.\nPersonaggi storici.\nNel libro sono presenti in prevalenza personaggi storici, che in vari momenti sono stati vicino ai coniugi Mandel'\u0161tam e in seguito a Nade\u017eda Mandel'\u0161tam: pur prevalendo gli amici e i sostenitori, taluni si comportarono in modo ostile."}
{"id": "9264889", "revid": "177966", "url": "https://it.wikipedia.org/wiki?curid=9264889", "title": "Chiesa dei Santi Pietro e Paolo (Verona)", "text": "La chiesa dei Santi Pietro e Paolo \u00e8 la parrocchiale di Poiano di Valpantena, frazione di Verona, in provincia e diocesi di Verona; fa parte del vicariato di Verona Nord Est.\nStoria.\nLa prima citazione di una cappella a Poiano risale al X secolo; questo antico edificio venne ingrandito nel presbiterio tra il 1553 e il 1568.\nAll'inizio del XIX secolo la struttura si rivel\u00f2 insufficiente a soddisfare le esigenze dei fedeli e, cos\u00ec, l'architetto Luigi Trezza present\u00f2 il disegno per un ampliamento; successivamente, per\u00f2, si prefer\u00ec ricostruirla ex novo e l'architetto Giuseppe Barbieri venne incaricato di redigere il progetto. La nuova parrocchiale fu costruita tra il 1819 e il 1830 e consacrata nel 1885 dal vescovo di Verona Luigi di Canossa.\nLa chiesa venne adeguata alle norme postconciliari nel 1969; nel 1981 il tetto croll\u00f2, per poi venir ripristinato tra il 1982 e il 1983. Il campanile fu interessato da un intervento di restauro tra il 2003 e il 2004.\nDescrizione.\nFacciata.\nLa neoclassica facciata a capanna della chiesa, rivolta a sudest e tripartita da semicolonne e paraste d'ordine corinzio sorreggenti la trabeazione e il frontone triangolare, presenta al centro il portale d'ingresso, inscritto in un grande arco a tutto sesto, mentre ai lati si aprono due nicchie, ospitanti le statue dei Santi Pietro e Paolo, e vi sono due specchiature abbellite da rilievi.\nVicino alla parrocchiale, annesso alla vecchia parrocchiale, sorge il campanile a base quadrata, la cui cella presenta una monofora ed \u00e8 coperta dal tetto a quattro falde.\nInterno.\nL'interno dell'edificio si compone di un'unica navata, sulla quale si affacciano le quattro cappelle laterali, ospitanti gli altari minori, e le cui pareti sono scandite da semicolonne, sorreggenti il cornicione sopra cui si imposta la volta, abbellita dai dipinti raffiguranti i \"Misteri del Rosario\"; al termine dell'aula si sviluppa il presbiterio a base quadrata, sopraelevato di tre gradini e chiuso dall'abside di forma semicircolare, il catino della quale presenta l'affresco con soggetto la \"Trasfigurazione\"."}
{"id": "9264902", "revid": "1318658", "url": "https://it.wikipedia.org/wiki?curid=9264902", "title": "Canalizzazione del suono in mare", "text": "La canalizzazione del suono in mare, fenomeno da annoverasi tra le anomalie di propagazione del suono in acqua, \u00e8 nominata con l'acronimo inglese SOFAR (Sound Fixing and Ranging channel, \"canale di fissazione ed oscillazione sonora\") \u00e8 dipendente da alcuni fenomeni fisici che agevolano il funzionamento dei sonar delle navi e dei sottomarini; questa \u00e8 una delle poche favorevoli tra le anomalie termiche.\nSi tratta di un percorso particolare dei raggi acustici, emessi da una sorgente sonora, che consente a questi di propagarsi a notevolissime distanze una volta il verificarsi le condizioni di canalizzazione.\nAnomalie termiche.\nI raggi sonori che si propagano in mare sono suscettibili di deformazioni del loro percorso quando nelle zone di mare interessate la temperatura dell'acqua varia in dipendenza della profondit\u00e0 .\nGeometrie varie.\nLe geometrie varie dipendenti dalle anomalie termiche sono, in generale, penalizzanti per il sonar in quanto provocano zone acusticamente isolate che impediscono la scoperta dei bersagli.\nI raggi sonori che si propagano in mare sono suscettibili di deformazioni del loro percorso quando nelle zone di mare interessate la temperatura dell'acqua varia in dipendenza della profondit\u00e0.\nIl fenomeno si manifesta per quella parte dei raggi acustici emessi dalla sorgente la cui inclinazione raggiunge un particolare valore indicato come angolo limite; per angoli inferiori o superiori a detto angolo il percorso dei raggi \u00e8 normale.\nQuesta anomalia provoca attenuazioni abnormi della pressione acustica s\u00ec da creare delle zone d'ombra dove il segnale acustico non pu\u00f2 arrivare.\nIl profilo della variazione della temperatura dell'acqua , pu\u00f2 essere, ad esempio, costante per il primo intervallo di quota e decrescente nel secondo tratto.\nUn raggio acustico che si propagasse normalmente in corrispondenza della costanza della temperatura, piegherebbe verso il basso dall'inizio dell'intervallo dove la temperatura inizia a decrescere.\nNella zona d'ombra che si generasse per la deformazione del percorso del raggio acustico, la pressione emessa dalla sorgente sarebbe praticamente nulla.\nIl calcolo delle traiettorie dei raggi acustici un mare \u00e8 uno dei pi\u00f9 complessi relativi alle problematiche di acustica subacquea, i primi studi risalgono all'epoca della seconda guerra mondiale, studi eseguiti con pesantissimi calcoli di tipo manuale, oggi sono disponibili software in grado di calcolare e tracciare i percorsi dei raggi acustici una volta inserita la variabile indipendente relativa alla legge di variabilit\u00e0 della temperatura in acqua.\nTemperature di canalizzazione.\nIl profilo della variazione della temperatura dell'acqua, rilevato con il batitermografo, che genera il fenomeno della canalizzazione \u00e8 formato da tre intervalli di distribuzione termica: costante per il primo intervallo di quota, decrescente nel secondo intervallo, crescente nel terzo intervallo cos\u00ec come mostra il batitermogramma a lato.\nCome si verifica il fenomeno.\nIn ambienti marini oceanici, alle medie latitudini e a profondit\u00e0 comprese tra formula_1 metri la velocit\u00e0 del suono raggiunge i valori pi\u00f9 bassi a causa delle basse temperature dell'acqua; in queste condizioni i raggi sonori emessi da una sorgente acustica vengono deviati, ondulando verso l'alto e verso il basso,\nin una alternanza di rifrazioni verso la quota dove \u00e8 minima la velocit\u00e0 del suono, si\nda creare, per particolari inclinazioni dei raggi, un canale acustico in grado di far giungere il suono della sorgente a grandissime distanze. \nUn'idea del fenomeno \u00e8 data dalla figura nella quale, a sinistra, \u00e8 riportato il grafico della velocit\u00e0 del suono in funzione della profondit\u00e0 che mostra come detta velocit\u00e0 raggiunga i minimi valori ad una profondit\u00e0 di circa formula_2 metri.\nLa conseguenza di questo comportamento della velocit\u00e0 del suono \u00e8 mostrata nella\nparte destra di figura nella quale sono tracciati i raggi acustici emessi dalla sorgente che ondulando in alto e in basso allontanandosi dalla stessa per centinaia di chilometri.\nNella figura \u00e8 tracciato, grazie al fenomeno SOFAR, una sorta di canale acustico che trasferisce le onde sonore della sorgente verso il ricevitore posto a oltre formula_3 (nb. il diagramma della parte destra \u00e8 deformato dato che, a parit\u00e0 di lunghezza delle coordinate le ascisse riportano distanze dell'ordine di centinaia di km mentre le ordinate dell'ordine di alcuni chilometri) .\nInclinazione dei raggi acustici.\nIl fenomeno SOFAR, generalmente, si verifica quando l'inclinazione massima dei raggi acustici \u00e8 compresa, nel piano verticale, tra formula_4 \u00b0 rispetto all'asse orizzontale del generatore; se l'angolo di emissione supera tali valori molta energia acustica viene a colpire sia la superficie del mare, sia il fondo come mostra la figura.\nLe onde che sono emesse sotto i formula_5 \u00b0 sono rifratte, in alto ed in basso, verso l'asse orizzontale della sorgente, senza incidere ne sulla superficie del mare ne sul fondo, subiscono attenuazione sia per assorbimento che per divergenza cilindrica.\nLe onde che sono emesse oltre i formula_5 \u00b0 colpiscono sia il fondo che la superficie disperdendo parte dell'energia sonora emessa.\nLe onde che colpiscono la superficie non sono facilmente rivelabili.\nIncidenza della frequenza.\nI raggi sonori, che percorrono il canale SOFAR, subiscono i fenomeni di attenuazione sia per divergenza cilindrica sia per assorbimento. \nL'attenuazione per divergenza cilindrica formula_7 (espressa formula_8) \u00e8 dipendente dalla distanza formula_9 (espressa in formula_10 ) ed \u00e8 indipendente dalla frequenza formula_11 e risponde alla legge:\nL'attenuazione per assorbimento, (espressa in formula_13 ) \u00e8 indicata con formula_14; l'attenuazione formula_15 in funzione di formula_16 si computa con l'espressione: formula_17\ndove la variabile formula_18 risponde alla legge di Thorp :\nCon la quale si calcola ad esempio:\nI calcoli mostrano che la differenza di attenuazione \u00e8 nettamente a favore delle frequenze basse per le quali si potrebbe sempre protendere, questa scelta non \u00e8 per\u00f2 facilmente attuabile date le dimensioni che i trasduttori di emissione dovrebbero avere per assicurare un'ampiezza del lobo di direttivit\u00e0 verticale di formula_23\u00b0 : formula_24\u00b0 verso l'alto e formula_24\u00b0 verso il basso.\nCollegamenti interni.\nTesto in PDF da scaricare liberamente"}
{"id": "9264903", "revid": "1654832", "url": "https://it.wikipedia.org/wiki?curid=9264903", "title": "Organizzazione del trattato di cooperazione amazzonica", "text": "LOrganizzazione del trattato di cooperazione amazzonica (\"Organizaci\u00f3n del Tratado de Cooperaci\u00f3n Amaz\u00f3nica\"), sigla OCTA, \u00e8 l'unico blocco socio-ambientale di paesi dedicato al bacino dell'Amazzonia.\nStoria.\nIl 3 luglio 1978, 8 paesi della regione amazzonica hanno sottoscritto il Trattato di cooperazione amazzonica (\"Tratado de Cooperaci\u00f3n Amaz\u00f3nica\", TCA) con lo scopo la conservazione dell'ambiente e l'uso razionale delle risorse naturali della regione amazzonica. Nel 1995 gli 8 paesi della regione decidevano di costituire l'Organizzazione del trattato di cooperazione amazzonica per rafforzare e attuare gli obiettivi del Trattato\nObiettivi.\nL'Organizzazione del trattato di cooperazione amazzonica \u00e8 convinto che l'Amazzonia costituisca una riserva strategica e che le sue peculiarit\u00e0 la rendano unica e una delle zone pi\u00f9 ricche del pianeta. Uno degli obiettivi fondamentali dell'OCTA \u00e8 promuovere lo sviluppo armonioso della regione amazzonica attraverso il coordinamento, lo sviluppo, la promozione e l'esecuzione di programmi, progetti e attivit\u00e0. Le aree di azione su cui i paesi hanno definito di lavorare sono strettamente legate ai tesori che la regione amazzonica possiede e alla necessit\u00e0 di conservarli e garantirne una gestione completa.\nTra le principali aree di azione dell'OCTA ci sono:\nGestione.\nL'Organizzazione del trattato di cooperazione amazzonica \u00e8 gestita dalla Segreteria, diretta dal Segretario generale, dal Direttore esecutivo e dal Direttore amministrativo.\nL'azione dell'OCTA si svolge su pi\u00f9 progetti, ognuno dei quali con un proprio gruppo di lavoro:"}
{"id": "9264904", "revid": "31886", "url": "https://it.wikipedia.org/wiki?curid=9264904", "title": "Myrmatheca alticephalon", "text": "Myrmatheca alticephalon \u00e8 un ragno appartenente alla famiglia Salticidae.\n\u00c8 l'unica specie nota del genere Myrmatheca.\nDistribuzione.\nGli esemplari di questa specie sono stati rinvenuti in Indonesia (Sumatra e Borneo).\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne alticephalon\" .\nDal 2017 non sono stati esaminati altri esemplari, n\u00e9 sono state descritte sottospecie al 2022."}
{"id": "9264915", "revid": "31886", "url": "https://it.wikipedia.org/wiki?curid=9264915", "title": "Myrmatheca", "text": ""}
{"id": "9264917", "revid": "547992", "url": "https://it.wikipedia.org/wiki?curid=9264917", "title": "Rita Silva", "text": "Biografia.\nRita Silva \u00e8 una attrice professionista dal 1975, ha recitato in televisione e al cinema. Il suo esordio cinematografico avviene nei film \"La sanguisuga conduce la danza\" e \"Divina creatura\". Nel 1980 \u00e8 stata la protagonista del film \"Sensi caldi\" di Arduino Sacco. Nel settembre 1994 tent\u00f2 il suicidio gettandosi dal terzo piano di un albergo di Firenze.\nNel 1997 \u00e8 stata la protagonista del film \"Quel maledetto tramonto\" diretto dal regista Carmine Attilio Aurilia.\nNel 1999 interpreta il suo ultimo ruolo nel lungometraggio \"La prima volta\"."}
{"id": "9264920", "revid": "125096525", "url": "https://it.wikipedia.org/wiki?curid=9264920", "title": "Trashmonk", "text": ""}
{"id": "9264925", "revid": "1451528", "url": "https://it.wikipedia.org/wiki?curid=9264925", "title": "Lawrence Snyder", "text": ""}
{"id": "9264948", "revid": "80598", "url": "https://it.wikipedia.org/wiki?curid=9264948", "title": "Nobel (album)", "text": "Nobel \u00e8 un album in studio del cantautore italiano Gian Pieretti, pubblicato nel 2019.\nDescrizione.\nL'album \u00e8 composto di undici tracce tratte dal repertorio di Bob Dylan e di una cover di \"Deportee\" di Woody Guthrie, tutte con i testi in italiano di Gian Pieretti; il titolo deriva dal premio Nobel ricevuto da Dylan.\nIn passato Pieretti aveva gi\u00e0 interpretato in italiano canzoni di Dylan, nell'album \"Caro Bob Dylan...\" pubblicato nel 1997.\nIl disco \u00e8 stato registrato agli \"Homberger Studios\" di Torino; tra i musicisti che hanno partecipato all'incisione vi sono due componenti dei Nuovi Angeli (Marco Bonino, che ha curato gli arrangiamenti, e Paki Canzi), Dino e il chitarrista blues Slep.\nPer il lancio del disco \u00e8 stato girato il video di uno dei brani, \"Una forte pioggia cadr\u00e0\"; inoltre \u00e8 stato promosso da alcuni concerti (realizzati da Pieretti con Marco Bonino)."}
{"id": "9264949", "revid": "380453", "url": "https://it.wikipedia.org/wiki?curid=9264949", "title": "Robursport Volley Pesaro 2009-2010", "text": "Questa voce raccoglie le informazioni riguardanti il Robursport Volley Pesaro nelle competizioni ufficiali della stagione 2009-2010.\nOrganigramma societario.\nArea direttiva\nArea tecnica\nArea sanitaria"}
{"id": "9264950", "revid": "59785", "url": "https://it.wikipedia.org/wiki?curid=9264950", "title": "Agios Andronikos", "text": "Agios Andronikos ( \"Sant'Andronico [di Kanakaria]\"; in turco: \"Ye\u015filk\u00f6y\" \"villaggio verde\") \u00e8 un villaggio tra Leonarisso e Gialousa, nella penisola del Karpas, a Cipro. \u00c8 sotto il controllo \"de facto\" di Cipro del Nord, nel distretto di Iskele, mentre \"de iure\" si trova nel distretto di Famagosta della Repubblica di Cipro.\nSociet\u00e0.\nEvoluzione demografica.\nNel 1831, le autorit\u00e0 ottomane contarono 62 abitanti turchi e 55 greci. Nel 1891, il villaggio aveva un totale di 557 abitanti, di cui 302 greci e 255 turchi (= 46%). Nel 1960, la proporzione di questi ultimi era aumentata di circa 200 abitanti (corrispondente al 36% della popolazione totale), mentre il numero di greci era salito a 771, in modo che in quel momento il villaggio aveva 1205 abitanti. Nel 1958, la proporzione di turchi era aumentata a causa dei rifugiati di Melanarga/Ada\u00e7ay, mentre molti della popolazione greca andarono in Gran Bretagna, il cui dominio coloniale stava per finire. Il picco era stato dunque superato, perch\u00e9 nel 1946 si erano contati 420 turchi e 960 greci, per cui la popolazione era di 1380 persone. Nel 1964, ci furono distruzioni nella parte turca del villaggio, ma la forte minoranza rimase. Tra il 1974 e il 1977, i greco-ciprioti dovettero fuggire. Questo avvenne in diverse fasi, a partire dall'agosto 1974. Dopo di che, 560 greci rimasero nel villaggio fino all'ottobre 1975; nel luglio 1976 rimasero solo 28 greci e nel dicembre 1980 solo 10.\nMolti turchi ciprioti sfollati si rifugiarono nei villaggi di Platanissos, Galinoporni, Kuruova, Melanarga e Galateia; il governo turco sistem\u00f2 anche famiglie dell'Anatolia, specialmente dalle province di Mu\u015f, Kars, Osmaniye, Ordu e Adana. Nel 2006, c'erano di nuovo 777 abitanti.\nEconomia.\nNel villaggio c'\u00e8 un'agricoltura fiorente, a causa della terra rossa presente nei terreni dei dintorni."}
{"id": "9264952", "revid": "1418004", "url": "https://it.wikipedia.org/wiki?curid=9264952", "title": "D. M. Thomas", "text": "Biografia.\nNato a Redruth il 27 gennaio 1935, ha trascorso l'infanzia in Australia.\nDopo aver prestato servizio nel British Army, ha conseguito un B.A. e un M.A. all'Universit\u00e0 di Oxford.\nNel 1968 ha pubblicato la sua prima raccolta di liriche, \"Two Voices\", mentre il suo primo romanzo, \"Orpheus in Hell\", \u00e8 stato pubblicato nel 1977.\nTraduttore dal russo, \u00e8 principalmente noto per i suoi romanzi ascrivibili al realismo magico tra i quali spicca \"L'albergo bianco\", bestseller internazionale finalista al Booker Prize.\nTra i riconoscimenti ottenuti si segnala un Cholmondeley Award per la poesia nel 1978 e un Orwell Prize nel 1998 per la biografia di Aleksandr Isaevi\u010d Sol\u017eenicyn. "}
{"id": "9264954", "revid": "466539", "url": "https://it.wikipedia.org/wiki?curid=9264954", "title": "Crystal Pite", "text": " Nel corso della sua carriera ha vinto il Prix Benois de la Danse e il Laurence Olivier Award per l'eccellenza nella danza.\nBiografia.\nNata a Terrace e cresciuta a Victoria, Crystal Piter ha cominciato a studiare danza durante l'infanzia sotto la supervisione di Maureen Eastick e Wendy Green. Successivamente si \u00e8 perfezionata al Banff Centre e alla School of Toronto Dance Theatre. Nel 1988 si \u00e8 unita al Ballet BC, per cui ha danzato per otto anni. \nNel 1990 intanto ha fatto l'esordio come coreografa con un pezzo intitolato \"Between the Bliss and Me\". L'opera \u00e8 stata accolta positivamente e Pite ha creato altre coreografie per la compagnia, per Les Ballets Jazz De Montreal e per il Ballet J\u00f6rgen Canada. Sempre nel 1990 ha danzato per la prima volta una coreografia di William Forsythe, \"In the Middle, Somewhat Elevated\".\nNel 1995 ha fatto un'audizione per Forsythe per danzare nella sua compagnia a Berlino. Dopo essere stata ammessa al Ballett Frankfurt, Pite ha cominciato a danzare diverse altre coreografe di Forsythe, tra cui \"EIDOS: TELOS\", \"The Loss of Small Detail\" ed \"Endless House\". Inieme a Forsythe ha co-coreografato E\"xcerpts from a Future Work\" nel 2000. Nel 2001 \u00e8 tornata nella Colombia britannica e tra il 2001 e il 2004 \u00e8 stata coreografa fissa di Les Ballets Jazz de Montr\u00e9al, con cui ha debuttato con \"Tales - New and Abridged\". Nel 2002 ha fondato una propria compagnia di danza, Kidd Pivot. Nel 2006 \u00e8 tornata con il Ballet BC, per cui ha coreografato \"Arietta\".\nNel 2007 ha ottenuto il successo internazionale con \"The Second Person\" al Nederlands Dans Theater, poi riproposto dalla compagnia in una tourn\u00e9e statunitense nel 2009. Nel 2009 ha coreografato il suo primo balletto in due atti per Kidd Pivot, intitolato \"Dark Matters\". Lo spettacolo si \u00e8 fatto notare dalla critica per il suo uso innovativo di tecniche del balletto classico insieme ad elementi del teatro giapponese come i kuroko. Nel 2009 ha coreografato \"Emergence\" per; il National Ballet of Canada; il balletto ha ottenuto un grande successo e vinto quattro Dora Mavor Moore Award, il massimo riconoscimento della danza canadese.\nNel 2010 la Kidd Pivot ha firmato un contratto di due anni (poi estesi a tre) con la K\u00fcnstlerhaus Mousonturm di Francoforte. Nello stesso anno Pite ha deciso di smettere di ritirarsi dalla danza per dedicarsi esclusivamente alla coreografia. A Francoforte ha coreografato \"A Picture of You Falling\", \"The Other You\" e \"A Picture of You Flying\". Nel 2011 ha creato il balletto \"Tempest Replica\", liberamente tratto dall'opera di Shakespeare. \nNel 2013 il Teatro Sadler's Wells l'ha nominata artista associata della compagnia e Pite ha rivisitato \"The Tempest Replica\". Il primo balletto che Pita ha creato per il teatro \u00e8 stato \"See the Music, Hear the Dance\", su musiche di Thomas Ad\u00e8s; la coreografia \u00e8 stata eseguita da sessantaquattro ballerini della Kidd Pivot e della London Contemporary Dance School, con la partitura eeguita da sessantaquattro musicisti. Per \"See the Music, The Tempest Replica\" e \"A Picture of You Falling\" ha vinto il Laurence Olivier Award per l'eccellenza nella danza nel 2015. Nel 2016 ha coreografato \"The Season's Canon\" per il Balletto dell'Op\u00e9ra di Parigi, che le \u00e8 valso il Prix Benois de la Danse nel 2017. Nel 2017 e nel 2018 ha vinto il Laurence Olivier Award per il miglior nuovo balletto rispettivamente per \"Betroffenheit\" e \"Flight Pattern\", commissionatole dalla Royal Opera House.\n\u00c8 impegnata in una relazione con Jay Gower Taylor, scenografo dei Kidd Pivot, e nel 2010 hanno avuto un figlio."}
{"id": "9264955", "revid": "2018934", "url": "https://it.wikipedia.org/wiki?curid=9264955", "title": "Gand-Wevelgem 1946", "text": "La Gand-Wevelgem 1946, ottava edizione della corsa, si svolse il 16 maggio su un percorso di , con partenza a Gand e arrivo a Wevelgem. Fu vinta dal belga Ernest Sterckx della La Fran\u00e7aise davanti ai connazionali Maurice Desimpelaere e Michel Remue."}
{"id": "9264957", "revid": "6923", "url": "https://it.wikipedia.org/wiki?curid=9264957", "title": "Agia Triada (Cipro)", "text": "Agia Triada (; in turco \"Sipahi\") \u00e8 un villaggio della penisola del Karpas nel nord-est dell'isola mediterranea di Cipro. Il villaggio si trova \"de facto\" nel distretto di \u0130skele della Repubblica Turca di Cipro del Nord, mentre \"de iure\" si trova nel distretto di Famagosta della Repubblica di Cipro. Nel 2011, Sipahi aveva una popolazione di 614 abitanti. Il villaggio, in cui fino al 1976 circa vivevano quasi esclusivamente ciprioti-greci, si trova a 2 km a est di Gialousa/Yeni Erenk\u00f6y. Oltre a Rizokarpaso, \u00e8 l'unico posto del Karpas dove vive ancora un numero relativamente grande di greci.\nOrigini del nome.\nIl nome greco significa Santa Trinit\u00e0, mentre quello turco risale ai Sipahi, la cavalleria pesante ottomana. Tuttavia, questa denominazione non \u00e8 dovuta direttamente a questa istituzione, ma, dato che il territorio di Agia Trias era un'importante zona di coltivazione del tabacco, a una marca di sigarette. Questo vale anche per altri luoghi, come Vothylakas, che ora si chiama Derince, Vokolida che divenne Bafra, Vasili che fu cambiato in Gelincik, mentre Gialousa divenne Maltepe, e pi\u00f9 tardi Yeni Erenk\u00f6y.\nMonumenti e luoghi di Interessi.\nArchitetture religiose.\nAlla periferia del villaggio sono visibili i resti di una Basilica paleocristiana.\nSociet\u00e0.\nEvoluzione demografica.\nQuando gli inglesi presero il controllo di Cipro nel 1878, i censimenti regolari a intervalli di dieci anni iniziarono gi\u00e0 nel 1881, ma il villaggio non fu contato come entit\u00e0 separata fino al 1946. In quell'anno si contavano 1078 abitanti esclusivamente di lingua greca, nel 1960 erano 1121 e nel 1973 esattamente 1212.\nCon l'occupazione del nord da parte dell'esercito turco nel 1974, gli abitanti greci del nord furono principalmente espulsi, mentre i ciprioti di lingua turca fuggirono al nord dal sud. Nel 1976, c'erano 675 abitanti la cui nazionalit\u00e0 non era specificata. La maggior parte dei greci rimase inizialmente poich\u00e9 il Karpas era tagliato fuori dal resto dell'isola. Nell'ottobre 1975, c'erano 1036 greci che vivevano nel villaggio, ma il loro numero scese a 740 nel dicembre 1976, a 273 nel maggio 1980, e infine a 134 nel 1994. Tra il 1974 e il 1985, circa 1100 greci dovettero lasciare il villaggio. Nel 1996, la popolazione era scesa a 508 abitanti, ma risal\u00ec a 659 nel 2006, senza che nessuna etnia fosse registrata nei censimenti. Negli anni 2010, circa 120 greci vivevano nel villaggio, rendendolo una delle due enclavi, insieme a Rizokarpaso, dove \u00e8 presente ancora un numero rilevante di essi.\nTra il 1976 e il 1977, nel villaggio immigrarono turchi, soprattutto dai distretti di Ma\u00e7ka, S\u00fcrmene o Arakl\u0131 nella provincia di Trabzon sul Mar nero. Negli ultimi anni, europei e turchi hanno acquistato alcune propriet\u00e0."}
{"id": "9264958", "revid": "6923", "url": "https://it.wikipedia.org/wiki?curid=9264958", "title": "Mummia Acaica", "text": "Biografia.\nEra la nipote di Quinto Lutazio Catulo e pronipote del generale Lucio Mummio Acaico. Mor\u00ec poco dopo la nascita di Galba."}
{"id": "9264959", "revid": "1817847", "url": "https://it.wikipedia.org/wiki?curid=9264959", "title": "Tecnologia delle armi da fuoco portatili", "text": "Tecnologia delle armi da fuoco portatili \u00e8 un saggio scritto da Giuseppe De Florentiis pubblicato da Hoepli nel 1927. \nIl libro \u00e8 considerato uno dei pi\u00f9 importanti testi sulle armi da fuoco. Inoltre \u00e8 uno dei saggi pi\u00f9 citati quando si tratta l'argomento.\nContenuto.\nDopo un'introduzione che narra l'evoluzione delle armi da fuoco, l'opera si suddivide in tre parti. La prima parte tratta delle armi da un punto di vista tecnico, narrandone la componentistica (canna, congegni di puntamento, cassa, castello e accessori vari) e i vari meccanismi di funzionamento (meccanismi di chiusura e di ripetizione, di estrazione e di espulsione). La seconda parte tratta invece degli esplosivi e delle polveri, con nozioni di balistica (con implementi di formule fisiche e chimiche) e descrizioni delle polveri da sparo e dei composti chimici che compongo gli esplosivi. La terza parte tratta delle munizioni, narrando la loro struttura (bossolo, inneschi, ecc.) e dei calibri delle varie armi. \u00c8 presente poi un lungo appendice che \u00e8 stato aggiunto nelle ultime edizioni e va a trattare di tutti gli sviluppi recenti delle armi da fuoco e quindi dei progressi svolti in campo armiero dopo le prime edizioni del libro. Sono infine presenti delle tavole balistiche."}
{"id": "9264960", "revid": "583609", "url": "https://it.wikipedia.org/wiki?curid=9264960", "title": "Deborah Colker", "text": " Nel 2016 ha coreografato la Cerimonia di apertura dei Giochi della XXXI Olimpiade.\nBiografia.\nNel 1984 ha iniziato a lavorare come \"movement director\", la figura professionale che si occupa di creare coreografie per registi e attori all'interno di un'opera teatrale. In questa veste ha collaborato ad oltre una trentina di opere teatrali.\nNel 1993 ha fondato la sua compagnia di danza, la Companhia de Can\u00e7a Deborah Colker. Una delle sue prime coreografie, \"Velox\", \u00e8 stata apprezzata dalla critica per il modo in cui la Colker ha esplorato lo spazio scenico, integrando movimenti quotidiani alle consolidate tecniche del balletto e dalla danza. Nel 2001 ha portato lo spettacolo \"Mix\" sulle scene londinesi, dove \u00e8 stato premiato con il Laurence Olivier Award per l'eccellenza nella danza.\nNel 2009 ha coreografato, scritto e diretto \"Ovo\" per il Cirque du Soleil, mentre nel 2018 ha vinto il Prix Benois de la Danse."}
{"id": "9264961", "revid": "144796", "url": "https://it.wikipedia.org/wiki?curid=9264961", "title": "Franz Egon von F\u00fcrstenberg-Heiligenberg", "text": ""}
{"id": "9264969", "revid": "933835", "url": "https://it.wikipedia.org/wiki?curid=9264969", "title": "Livia Ocellina", "text": "Biografia.\nPoco si sa delle sue origini, tranne il nome di suo padre, Lucio Livio Ocella, e qualche informazione che ci d\u00e0 Svetonio, secondo il quale Ocellina era: \"una donna molto ricca e bella, la quale per\u00f2 si pensa abbia cercato il matrimonio con Gaio Sulpicio Galba a causa del suo alto rango, e tanto pi\u00f9 avidamente quando, a seguito delle sue frequenti avances, si tolse la veste in privato e le mostr\u00f2 la sua deformit\u00e0, per non sembrare volerla ingannare nascondendola\". Si \u00e8 ipotizzato che fosse una parente dell'imperatrice romana Livia Drusilla. Ronald Syme ha scritto che non crede fosse vero.\nGalba fu allevato da lei e assunse il nome di Lucio Livio Ocella (piuttosto che il suo nome di nascita di Servio Sulpicio Galba) durante il periodo precedente alla sua ascesa al soglio imperiale."}
{"id": "9264970", "revid": "46936", "url": "https://it.wikipedia.org/wiki?curid=9264970", "title": "Qualificazioni alla Coppa delle nazioni UNCAF 1993", "text": "Sono elencate di seguito le date e i risultati per le qualificazioni alla Coppa delle nazioni UNCAF 1993.\nFormula.\n7 membri UNCAF: 4 posti disponibili per la fase finale. (come paese ospitante) ed sono qualificati direttamente alla fase finale; il non partecipa alle qualificazioni. Rimangono 4 squadre per 2 posti disponibili per la fase finale: giocano partite di andata e ritorno, le vincenti si qualificano alla fase finale.\nPlayoff.\n qualificato alla fase finale.\n ritirato, qualificato alla fase finale."}
{"id": "9264973", "revid": "62004", "url": "https://it.wikipedia.org/wiki?curid=9264973", "title": "Equipo Kern Pharma", "text": "L'Equipo Kern Pharma \u00e8 una squadra maschile spagnola di ciclismo su strada. Attiva a livello UCI dal 2020, dal 2021 detiene licenza di UCI ProTeam. Ha sede a Orkoien, in Navarra, ed \u00e8 diretta da Juan Jos\u00e9 Oroz.\nPalmar\u00e8s.\n\"Aggiornato al 16 gennaio 2022.\"\nOrganico 2022.\n\"Aggiornato al 5 febbraio 2022\"."}
{"id": "9264974", "revid": "144796", "url": "https://it.wikipedia.org/wiki?curid=9264974", "title": "Hugo Eberhard Cratz von Scharfenstein", "text": "Biografia.\nMembro della nobile famiglia dei Cratz von Scharfenstein, suo padre era Anton Cratz von Scharfenstein, mentre sua madre era Katharina von Metternich zu Zierel. Suo fratello era il generale Johann Philipp Cratz von Scharffenstein, dapprima al servizio dell'impero e poi degli svedesi. Suo prozio Filippo II Cratz von Scharfenstein venne eletto vescovo di Worms nel 1604, ma mor\u00ec poco dopo la sua elezione.\nDal 1602 Hugo Eberhard, gi\u00e0 destinato alla carriera ecclesiastica, disponeva di una prebenda nella cattedrale di Treviri, alla quale seguirono altre prebende a Magonza ed a Worms. Complet\u00f2 la sua formazione presso l'Universit\u00e0 di Siena. Tornato in Germania, divenne canonico a Treviri nel 1623 e dal 1627 fu arcidiacono a Dietkirchen. Nel 1636 divenne cappellano personale dell'arcivescovo di Treviri e prevosto della cattedrale dal 1653. Tra il 1611 ed il 1663 fu inoltre prevosto dell'abbazia di San Paolino.\nCanonico anche della cattedrale di Magonza dal 1629, nel 1638 divenne custode della cattedrale. Dal 1638 fu prevosto dell'abbazia di San Bartolomeo a Francoforte sul Meno, donando poi un nuovo altare al complesso.\nOltre ai suoi impegni in campo religioso, Hugo Eberhard Cratz von Scharfenstein fu inoltre consigliere dell'arcivescovo in quanto principe-elettore del Sacro Romano Impero ed fu ciambellano a Magonza. Dal 1645 divenne inviato speciale per conto dello stesso principe-arcivescovo di Magonza alle trattative per la pace di Vestfalia di cui per l'appunto egli fu uno dei principali artefici. Ad ogni modo venne dimesso dalla carica nel 1647, cos\u00ec che Nikolaus Georg Reigersberg firm\u00f2 infine i trattati per conto dell'elettorato magontino.\nNel 1650 si era infatti impegnato senza successo nella speranza di ottenere l'incarico come vescovo coadiutore dell'arcidiocesi di Treviri. Come prevosto della cattedrale di Worms e rettore dell'Universit\u00e0 di Heidelberg, Cratz von Scharfenstein ebbe infine facile elezione alla cattedra episcopale di Worms nel 1654. Tra il 1655 e il 1657 fu commissario imperiale al \"Reichsdeputationstag\" di Francoforte e prese parte alla riunione della dieta imperiale a Ratisbona nel 1663 anche come ambasciatore per l'elettorato di Magonza. Mor\u00ec durante le trattative e venne quindi sepolto su sua richiesta nella \"Liebfrauenkirche\" di Worms, davanti al \"Marienaltar\"."}
{"id": "9264977", "revid": "6923", "url": "https://it.wikipedia.org/wiki?curid=9264977", "title": "Agios Theodoros (Famagosta)", "text": "Agios Theodoros (; in turco: \"\u00c7ay\u0131rova\") \u00e8 un villaggio della penisola del Karpas nella parte orientale di Cipro. Il villaggio si trova \"de facto\" nel distretto di \u0130skele della Repubblica Turca di Cipro del Nord, mentre \"de iure\" si trova nel distretto di Famagosta della Repubblica di Cipro. Nel 2011 il villaggio aveva 406 abitanti.\nStoria.\nDopo che l'antica citt\u00e0 di Elea vicino a Capo Elaia fu distrutta da un grave terremoto nel 343, i sopravvissuti si trasferirono nell'entroterra nel sito dove sorse Ayios Theodoros, dal nome di un soldato romano che divenne un martire cristiano. Quando i pirati musulmani distrussero la vicina Agia Theodora, anche i suoi abitanti si trasferirono l\u00ec. Durante il dominio veneziano (dal 1489 al 1570/71), il villaggio divenne il centro agricolo della regione, ma cadde in rovina durante la prima epoca ottomana. \nIl 31 ottobre, Rauf Denkta\u015f, esiliato dall'isola dal 1964, cerco' di tornare a Cipro sbarcando segretamente ad Ayios Theodoros.\nSociet\u00e0.\nEvoluzione demografica.\nNel XVIII secolo, il villaggio aveva pochi abitanti, ma nel 1831 c'erano di nuovo 31 uomini turchi e 34 greci. All'inizio del XX secolo, il villaggio crebbe e da qui la prima stazione telegrafica colleg\u00f2 l'isola con la Siria. Nel 1891 si contavano 258 greci e 69 turchi, e dieci anni dopo i numeri erano saliti rispettivamente a 375 e 96. Nel 1911, i numeri salirono a 507 e 122. Da allora, la proporzione di turchi scese da 85 a 60 e 66 nel 1921, 1931 e 1946, mentre la proporzione di greci sal\u00ec da 517 e 512 a 782 negli stessi censimenti. Nel 1958, la maggior parte dei turchi fugg\u00ec dal villaggio. Nel 1960 ci vivevano 805 greci e 23 turchi, ma questi ultimi fuggirono definitivamente dal villaggio nel 1963 verso Mehmet\u00e7ik/Galatia e Livadia/Sazl\u0131k\u00f6y. Nel 1973, nessun turco viveva pi\u00f9 nel villaggio. Il 14 agosto 1974, la maggior parte dei greco-ciprioti fugg\u00ec nuovamente dall'esercito turco a Dhekelia, dove c'era una guarnigione britannica. Circa 150 famiglie vivono ora in Gran Bretagna. Le tre chiese del villaggio sono state saccheggiate. Degli 810 greci, 30 rimasero fino all'ottobre 1975; nel settembre 1976, solo cinque greci vivevano ancora ad Ayios Theodoros. L'ultimo di loro ha lasciato il villaggio nel dicembre 1981. I greci furono sostituiti dai turchi, di cui 324 vivevano nel villaggio nel 1978. Venivano principalmente da Lefkara e Kofinou/Ge\u00e7itkale, da dove erano fuggiti; alcuni venivano anche dalla vicina enclave turca di Agios Evstathios/Zeybekk\u00f6y. Nel 1976 e 1977, alcune famiglie dalla Turchia si unirono a loro. Nel 2006, i residenti turchi erano 430."}
{"id": "9264980", "revid": "88740", "url": "https://it.wikipedia.org/wiki?curid=9264980", "title": "Uberizzazione", "text": "Uberizzazione \u00e8 un neologismo che indica la diffusione di un modello di attivit\u00e0 economica introdotto dall'azienda Uber e caratterizzato dalla \u201ctrasformazione di servizi e prestazioni lavorative continuativi, propri dell\u2019economia tradizionale, in attivit\u00e0 svolte soltanto su richiesta del consumatore o cliente\u201d.\nPremesse.\nL' uberizzazione \u00e8 stata resa possibile dallo sviluppo di tecnologie digitali nel corso del XX e XXI secolo. Aziende come Uber, Grab, Lyft e Airbnb permettono che i loro clienti potenziali si pongano direttamente in contatto con i possibili fornitori di un servizio. Il fenomeno dell'uberizzazione si caratterizza per l'eliminazione o eliminazione quasi totale del ruolo dell'intermediario.\nIl modello si caratterizza per i seguenti elementi:\nDiffusione.\nAl momento l'uberizzazione ha avuto luogo in un numero limitato ma crescente di aziende. Con l'arrivo di Airbnb, l'industria turistica si \u00e8 notevolmente modificata, cos\u00ec pure l'offerta di taxi grazie a Uber. In generale il nuovo modello permette di ridurre notevolmente i costi e di offrire servizi pi\u00f9 personalizzati ai clienti.\nCritiche.\nL'Uberizzazione viene criticata per il suo ruolo nel facilitare il declino delle attivit\u00e0 ad alta intensit\u00e0 di manodopera e per la conseguente riduzione di posti di lavoro. Si ritiene inoltre che il nuovo modello possa generare precarizzazione, subordinazione e incertezza nel lavoro.. Secondo alcuni critici l'uberizzazione \"rappresenta un ritorno a condizioni di impiego degne del 19esimo secolo\" Nel caso dei ciclofattorini che consegnano cibo a domicilio viene considerata responsabile del progressivo deterioramento delle condizioni contrattuali dei lavoratori\nL'uberizzazione ha anche generato preoccupazioni sulla regolamentazione governativa e sull'imposizione fiscale, nella misura in cui genera controversie riguardo a quanto la piattaforma digitale sia responsabile delle condizioni di lavoro di chi presta il servizio e degli obblighi fiscali che derivano dalle transazioni effettuate."}
{"id": "9264986", "revid": "1605525", "url": "https://it.wikipedia.org/wiki?curid=9264986", "title": "Henri Simon", "text": "Biografia.\nHa iniziato come stampatore a Parigi. Il suo contributo al teatro francese \u00e8 costituito da molte pi\u00e8ces, spesso frutto di collaborazioni (con Emmanuel Th\u00e9aulon, Pierre Carmouche, Ferdinand Laloue ecc.); \u00e8 autore di almeno un libretto, \"Les Invalides, ou Cent ans de gloire\", redatto con due colleghi e musicato da Alexandre Piccinni."}
{"id": "9265003", "revid": "86599", "url": "https://it.wikipedia.org/wiki?curid=9265003", "title": "Air Force Maui Optical and Supercomputing observatory", "text": ""}
{"id": "9265005", "revid": "214753", "url": "https://it.wikipedia.org/wiki?curid=9265005", "title": "Campionati europei di skeleton 2022", "text": "I Campionati europei di skeleton 2022 sono stati la ventottesima edizione della rassegna continentale europea dello skeleton, manifestazione organizzata annualmente dalla Federazione Internazionale di Bob e Skeleton; si sono tenuti il 14 gennaio 2022 a Sankt Moritz, in Svizzera, sulla pista Olympia Bobrun St. Moritz-Celerina, il tracciato naturale sul quale si svolsero le rassegne continentali del 1986 (unicamente nella specialit\u00e0 maschile), del 2003, del 2006, del 2009 e del 2016 (anche in quella femminile). La localit\u00e0 elvetica ha quindi ospitato le competizioni europee per la sesta volta nel singolo maschile e per la quinta in quello femminile.\nAnche questa edizione si \u00e8 svolta con la modalit\u00e0 della \"gara nella gara\" contestualmente all'ottava e ultima tappa della Coppa del Mondo 2021/2022 e ai campionati europei di bob 2022. \nVincitrici del medagliere sono state la Lettonia e i Paesi Bassi, rispettivamente vincitrici del singolo maschile con Martins Dukurs, al suo dodicesimo titolo continentale, e di quello femminile con Kimberley Bos, che regal\u00f2 alla propria nazione e il primo alloro europeo nella storia della skeleton.\nRisultati.\nSingolo donne.\nLa gara \u00e8 stata disputata il 14 gennaio 2021 nell'arco di due \"manches\" e hanno preso parte alla competizione 16 atlete in rappresentanza di 11 differenti nazioni. Campionessa uscente era la russa Elena Nikitina, vincitrice anche nel 2013, nel 2018 e nel 2020, la quale \u00e8 giunta sesta in questa edizione; il titolo \u00e8 stato pertanto cinto dall'olandese Kimberley Bos, che ha altres\u00ec regalato al proprio paese il primo trionfo europeo nella storia dello skeleton, davanti all'austriaca Janine Flock, gi\u00e0 detentrice dei titoli del 2014, del 2016 e del 2019 e alla sua decima medaglia continentale in assoluto (la terza d'argento), mentre il bronzo \u00e8 andato all'italiana Valentina Margaglio, primo podio continentale per lei e per lo skeleton italiano al femminile.\nSingolo uomini.\nLa gara \u00e8 stata disputata il 14 gennaio 2022 nell'arco di due \"manches\" e hanno preso parte alla competizione 22 atleti (di cui uno non si \u00e8 presentato alla partenza) in rappresentanza di 12 differenti nazioni. Campione uscente era dal russo Aleksandr Tret'jakov, gi\u00e0 vincitore anche nell'edizione del 2007, il quale in questa occasione ha tagliato il traguardo in ottava posizione; il titolo \u00e8 stato pertanto vinto per la dodicesima volta dal lettone Martins Dukurs, gi\u00e0 trionfatore in undici edizioni consecutive (2010 al dal 2020) e argento nel 2021 dietro a Tret'jakov; dietro al campione lettone si sono piazzati i tedeschi Alexander Gassner, vincitore dell'argento e alla sua seconda medaglia continentale dopo il bronzo ottenuto del 2021, e Christopher Grotheer, per la prima volta su un podio europeo, cui and\u00f2 il bronzo."}
{"id": "9265006", "revid": "46936", "url": "https://it.wikipedia.org/wiki?curid=9265006", "title": "Qualificazioni alla Coppa delle nazioni UNCAF 1995", "text": "Sono elencate di seguito le date e i risultati per le qualificazioni alla Coppa delle nazioni UNCAF 1995.\nFormula.\n7 membri UNCAF: 6 posti disponibili per la fase finale. (come paese ospitante), , , e sono qualificati direttamente alla fase finale. Rimangono 2 squadre per 1 posto disponibile per la fase finale: giocano partite di andata e ritorno, la vincente si qualifica alla fase finale.\nPlayoff.\n qualificato alla fase finale."}
{"id": "9265007", "revid": "71155", "url": "https://it.wikipedia.org/wiki?curid=9265007", "title": "Spintariscopio", "text": "Lo spintariscopio (dal greco \"\u03c3\u03c0\u03b9\u03bd\u03b8\u03ae\u03c1\", \"scintilla\") \u00e8 un rudimentale tipo di rivelatore a scintillazione usato per osservare il decadimento di singoli atomi.\nInvenzione.\nLo spintariscopio fu inventato da William Crookes nel 1903. In un esperimento dove stava osservando l'apparentemente uniforme fluorescenza di un campione di bromuro di bario su uno schermo di solfuro di zinco, dovuta all'emissione di radiazione alfa, Crookes vers\u00f2 accidentalmente parte del campione. Osservando lo schermo di solfuro di zinco al microscopio, not\u00f2 le scintille causate dalle collisioni di particelle alfa individuali con lo schermo. La scoperta spinse Crookes a progettare un dispositivo finalizzato ad osservare la scintillazione a livello atomico. Il dispositivo consisteva di un piccolo schermo rivestito di solfuro di zinco, installato all'estremit\u00e0 di un tubo, con un piccolo campione di sale di radio sospeso in prossimit\u00e0 dello schermo, e una lente installata all'estremit\u00e0 opposta del tubo che permetteva di osservare lo schermo.\nCrookes present\u00f2 lo strumento il 15 maggio 1903 in una riunione della Royal Society a Londra.\nSpintariscopi giocattolo.\nLo spintariscopio venne presto sostituito in contesto scientifico da strumenti quantitativi che permettevano di misurare la radioattivit\u00e0 in esperimenti. Lo strumento vide una rinascita presso gli inizi del XX secolo in forma di strumento giocattolo per fini educativi. Nel 1947 uno spintariscopio giocattolo venne incluso nei cereali Kix.\nSpintariscopi vengono tuttora prodotti, usando tuttavia americio o torio come sorgente radioattiva. Osservando uno spintariscopio la cui lente sia messa propriamente a fuoco, \u00e8 possibile vedere una moltitudine di scintille che si propagano in direzioni casuali sullo schermo, tipicamente circolare, con un centro brillante circondato da un cerchio di emissioni."}
{"id": "9265016", "revid": "31886", "url": "https://it.wikipedia.org/wiki?curid=9265016", "title": "Myrmele", "text": "Myrmele \u00e8 un genere di ragni appartenente alla famiglia Salticidae.\nDistribuzione.\nLe 4 specie sono state reperite in Madagascar.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Myrmarachne peckhami\" .\nLe specie di questo genere appartenevano al \"Myrmarachne electrica\"-group statuito nel 1978 da Wanless prima di essere elevata al rango di genere.\nNon sono stati esaminati esemplari di questo genere dal 2016.\nAttualmente, a gennaio 2022, si compone di 4 specie:"}
{"id": "9265020", "revid": "92723", "url": "https://it.wikipedia.org/wiki?curid=9265020", "title": "Distretto di \u010cernivci", "text": ""}
{"id": "9265023", "revid": "46936", "url": "https://it.wikipedia.org/wiki?curid=9265023", "title": "Qualificazioni alla Coppa delle nazioni UNCAF 1997", "text": "Sono elencate di seguito le date e i risultati per le qualificazioni alla Coppa delle nazioni UNCAF 1997.\nFormula.\n7 membri UNCAF: 6 posti disponibili per la fase finale. (come paese ospitante), , , e sono qualificati direttamente alla fase finale. Rimangono 2 squadre per 1 posto disponibile per la fase finale: giocano partite di andata e ritorno, la vincente si qualifica alla fase finale.\nPlayoff.\n qualificato alla fase finale."}
{"id": "9265024", "revid": "1457965", "url": "https://it.wikipedia.org/wiki?curid=9265024", "title": "Casa di Vallgornera", "text": "La casa di Vallgornera (in lingua spagnola: \"Casa de Vallgornera\") \u00e8 il nome con cui vengono indicate due famiglie aristocratiche spagnole. La prima si origin\u00f2 nel XIII secolo e prese il nome dal castello di Vallgornera, nell'Alt Empord\u00e0, di cui i membri possedettero la signoria e che si estinse nel XVII secolo. La seconda famiglia, derivata dal lato femminile da un ramo cadetto, fior\u00ec nel XVIII secolo con l'assunzione del cognome \"Vallgornera\", e si estinse nel XIX secolo.\nOrigini.\nLa fondazione della dinastia viene attribuita da fonti pi\u00f9 antiche a un Guarnero, principe di Emp\u00faries, e indicato come fratello minore di Ataulfo, re dei Visigoti, che nel VI secolo avrebbe fatto edificare un castello in Catalogna che prese il nome \"Vallgornera\". Secondo l'erudito catalano Berengario de Aguil, Guarnero ebbe per moglie Redichinda e procre\u00f2 tre figli, tra cui Rodaulfo, che gli succedette nella signoria di Vallgornera. Un suo discendente, Sigerico, sarebbe stato investito del titolo di primo Visconte di Vallgornera, e fu maggiordomo maggiore del re Gesalico nel 508. Detto Sigerico, che acquis\u00ec la signoria di Empord\u00e0, si sarebbe unito a una certa Vilarda, che sarebbe stata figlia naturale di re Torismondo, da cui avrebbe avuto Vitale, Amalarico e Gueraldo, i quali avrebbero servito i re visigoti Liuva I e Leovigildo. Peraltro, Vitale avrebbe lasciato la Viscontea di Vallgornera al fratello Amalarico, e si sarebbe dato alla vita religiosa dopo l'incoronazione di Recaredo I per poi essere nominato vescovo di Toledo nel 586. \nDa Amalarico, II visconte di Vallgornera, sarebbero nati Vitaldino, Gomerio e Gondemaro, militi al servizio di re Wamba. Da Vitaldino, III visconte di Vallgornera, nacquero Vitale e Gueraldo, ambedue camerieri di re Roderico che guerreggiarono contro i Mori che nel VII secolo invasero il Regno visigoto. Roderico concesse a Vitale il titolo di Conte di Vallgornera. Morto nel 714 con il fratello, lasci\u00f2 un figlio, Attaldo, che gli successe nella signoria, a sua volta padre di Gueraldo, milite al servizio del re Alfonso I delle Asturie. Il conte Ruberto di Vallgornera, figlio di Gueraldo, fu alfiere dei re Bermudo e Alfonso II delle Asturie, e fu padre di Gueraldo, Umfredo e Guglielmo, cavalieri al servizio dell'imperatore Carlo Magno nelle sue guerre in Catalogna contro i Mori. I discendenti di Gueraldo sarebbero stati cavalieri al servizio dei sovrani d'Aragona: uno Ximen P\u00e8rez di Vallgornera, indicato come uno dei pi\u00f9 forti cavalieri del suo tempo, sconfisse in battaglia tre capitani mori ed ebbe concessi nel 1069 dal re Sancho I d'Aragona la signoria su Lerida e altri castelli. Da lui e dalla consorte Agnesa di Mataplana, nacquero Bernardo Guglielmo, Giovanni Perez, Gugliemo, Fernando, Vitale e Gueraldo di Vallgornera, indicati come cavalieri al servizio dei sovrani Sancho III e Alfonso VIII di Castiglia. \nTuttavia per\u00f2, il castello di Vallgornera, sito a Peralada, nella provincia di Gerona, in Catalogna, risulta documentato a partire dal 1123. Inoltre, fonti pi\u00f9 recenti indicano come capostipite dei Vallgornera, Bernardo di Sort, un cavaliere di Peralada vissuto nella met\u00e0 del XIII secolo.\nStoria.\nI Casa di Vallgornera.\nPrimo signore del castello di Vallgornera fu un Giacomo (o Jaume, \u2020 1271), figlio di Bernardo di Sort, che dal feudo prese il cognome. Sposato a Sibilla di Villalonga, figlia di Simone, signore di Vilarnau d'Avall, procre\u00f2 Simone, Francesco e Francesca. Simone, II signore di Vallgornera (\u2020 1334), spos\u00f2 Alemanda de Blanes e fu padre di Giacomo, Francesco, Vitale, Guglielmo e Bianca. Il primogenito Giacomo (o Jaume) II, III signore di Vallgornera (\u2020 1371 ca.), dalla consorte Berengaria de Castellbell ebbe i figli Francesco, Simone e Vitale. Il primogenito Francesco, IV signore di Vallgornera, si leg\u00f2 in matrimonio a Marchesa di Sort, che gli port\u00f2 il possesso delle signorie di Vilanova de la Muga, Satrilla e de La Garriga, e da cui ebbe i figli Giacomo e Vitale. Simone (\u2020 1428) e Vitale di Vallgornera e Castellbell (\u2020 1410 ca.), furono cavalieri al servizio del re Martino I di Sicilia che seguirono nell'isola, e dove ottennero il dominio congiunto della baronia di Assoro e di altri feudi.\nGiacomo di Vallgornera e Sort, V signore di Vallgornera, dalla consorte Francesca di San Dion\u00eds, ebbe Giovanni. Il fratello minore Vitale (\u2020 1497) si stabil\u00ec in Sicilia per ereditare i domini feudali degli zii paterni Simone e Vitale, ambedue morti senza lasciare discendenza, e da costui ebbe origine il ramo siciliano i cui discendenti assunsero il cognome nella forma italianizzata \"Valguarnera\".\nJuan I de Vallgornera y San Dion\u00eds, VI signore di Vallgornera (\u2020 1503 ca.), fu cavaliere al servizio di re Giovanni II d'Aragona nella guerra di successione castigliana, e nel 1476 figur\u00f2 tra i comandanti nella battaglia contro i francesi nell'Alt Empord\u00e0. Dalla consorte Florena de Fontcoberta, ebbe diversi figli, tra cui Jaume, VII signore di Vallgornera, che fu membro della Cortes di Barcellona (1519), e Pedro, signore di Vilanova de la Muga. Da Jaume, nacque Juan, VIII signore di Vallgornera (\u2020 1545), donzello, che spos\u00f2 Catalina de Foix\u00e1, che lo rese padre di Galcer\u00e1n e Rafael. Il primogenito Galcer\u00e1n, IX signore di Vallgornera (\u2020 1595), fu uditore reale della Generalit\u00e0, il quale gener\u00f2 due figlie femmine; dal fratello minore Rafael (\u2020 1587), che fu donzello di Perpignano e membro della Cortes di Monz\u00f3n (1547), e si un\u00ec in matrimonio a Damiata de Foix\u00e0 y de Millars, signora di Albons, si form\u00f2 la linea di Albons.\nJaime de Vallgornera y de Foix\u00e0, signore di Albons, fu assistente alla Cortes di Monz\u00f3n (1585). Spos\u00f2 in prime nozze Ana de Sanjust y de Segarriga, e in seconde nozze Ana de Senesterra, e gli succedette il figlio di primo letto Francisco. Detto Francisco, signore di Albons (1594-1638 ca.), fu cavaliere e per due volte membro delle Cortes (1599 e 1626), e padre di Jeronimo de Vallgornera y Cardona (\u2020 1690), con cui si estinse il ramo e che nel suo ultimo testamento lasci\u00f2 in eredit\u00e0 la signoria di Albons e la torre di Caldes de Montbui al Principe di Niscemi, appartenente al ramo siciliano.\nII Casa di Vallgornera.\nLa linea dei signori di Vilanova de la Muga fu iniziata dal secondogenito di Giovanni, VI signore di Vallgornera, Pedro de Vallgornera y de Fontcoberta (\u2020 1524 ca.), che eredit\u00f2 Vilanova de la Muga, Mont-ros, La Garriga e Satrilla, e contrasse matrimonio con Rafaela de Serrah\u00ed y de Paguera, signora dei castelli di Cabanes e di El Coll. Da questa unione nacquero i figli Juan e Juana, con il primo morto senza lasciare eredi. Quest'ultima, si un\u00ec in matrimonio a Miguel March de Montagut y de Llupi\u00e1, signore del castello di Rocacorba, i cui discendenti assunsero il cognome \"Montagut y de Vallgornera\". Estintasi questa famiglia nel XVIII secolo con Mar\u00eda de Montagut y de Vallgornera y Esquerrer, che fu moglie di Francisco Llunes, dottore in diritto, il loro figlio, Baltasar, che eredit\u00f2 tutti i feudi materni, antepose il cognome Vallgornera. \nBaltasar de Vallgornera y Llunes de Montagut (1660-1726), signore di Vilanova de la Muga, cavaliere e membro della \"Junta General de Brazos\" della Catalogna (1713), spos\u00f2 Francisca Bosch de Platraver Beul\u00f3, da cui ebbe sette figli, tra cui Antonio (1715-1788). Detto Antonio, dalla consorte Antonia de Lentorn y de Clareavalls ebbe otto figli, tra cui: Ram\u00f3n; Antonio (1762-?), sacerdote e vicario della Diocesi di Vic; Buenaventura (1764-1834), colonnello dell'Esercito Reale spagnolo; e Luis (1767-?), monaco benedettino.\nRam\u00f3n de Vallgornera y de Lentorn, signore di Vilanova de la Muga (1757-1836), dottore in filosofia e in legge, per privilegio dato dal re Carlo IV di Spagna il 30 settembre 1796, fu investito del titolo di \"I marchese di Vallgornera\". Fu anche barone di San Miguel de Pera e visconte di Casa Lluna. Spos\u00f2 in prime nozze Mar\u00eda Josefa de Reg\u00e1s y Saleta, e in seconde nozze Maria Jacoba Clementina Magdonell y de Cond\u00e9, ma ambedue le unioni non gli dettero discendenti, e pertanto il titolo di Marchese di Vallgornera e gli altri, passarono al cugino Alberto Baldrich y de Veclana, nipote della zia paterna Mariana de Vallgornera y Bosch."}
{"id": "9265029", "revid": "709565", "url": "https://it.wikipedia.org/wiki?curid=9265029", "title": "Antonio Mambriani", "text": "Dovette interrompere gli studi a causa della prima guerra mondiale, durante la quale fu ferito gravemente alla mascella e al collo dallo scoppio di una bomba sul Sabotino. Finito il conflitto riprese a studiare e in gennaio 1927 si laure\u00f2 in matematica presso l\u2019Universit\u00e0 di Bologna, con una tesi dal titolo \"Algoritmia per la risoluzione di equazioni differenziali lineari\", relatore Salvatore Pincherle. Subito dopo divent\u00f2 assistente di Pincherle e poi di Leonida Tonelli nel corso di analisi matematica a Bologna. Nel 1928 fu segretario del Congresso internazionale dei matematici a Bologna, presieduto da Salvatore Pincherle. \nDal 1937 fu professore di analisi matematica a Modena (Universit\u00e0 e Accademia militare). Nel 1942 pass\u00f2 all'Universit\u00e0 di Parma, dove tenne la cattedra di analisi matematica fino alla pensione. Nel 1949 organizz\u00f2 a Parma un convegno sull\u2019Analisi funzionale ed equazioni differenziali, presieduto da Francesco Severi e con conferenze di Renato Caccioppoli, Carlo Miranda, Gianfranco Cimmino, Giuseppe Zwirner e Luigi Fantappi\u00e9. Nel 1950 fond\u00f2 la \"Rivista di Matematica dell'Universit\u00e0 di Parma\", che diresse fino al 1971, facendola diventare tra le pi\u00f9 apprezzate riviste del genere. \nAntonio Mambriani fu autore di oltre 70 pubblicazioni e articoli accademici, su argomenti che vanno dall\u2019algebra delle successioni alla integrazione secondo Lebesgue, dalle equazioni alle differenze finite e differenziali alla pluriderivazione. Tra di esse \"Sull'algebra delle successioni\", Zanichelli, Bologna 1930. "}
{"id": "9265032", "revid": "474175", "url": "https://it.wikipedia.org/wiki?curid=9265032", "title": "Chiesa di San Francesco (Pirano)", "text": "La chiesa di San Francesco (\"Cerkev sv. Fran\u010di\u0161ka Asi\u0161kega\" in sloveno) \u00e8 un edificio di culto cattolico situato in calle dell'Ospedale, nel centro storico della cittadina slovena di Pirano.\nStoria.\nLa chiesa forma parte di un complesso monastico che inizi\u00f2 ad essere costruito dai Frati Minori nel 1302 e fu ultimato nel 1318. Progettato originariamente in stile gotico, fu nei secoli successivi pi\u00f9 volte rimaneggiato sino a raggiungere l'attuale aspetto barocco. All'interno della chiesa vi fu seppellito anche Giuseppe Tartini la cui tomba \u00e8 stata individuata nel 1993 e segnalata con una targa.\nDescrizione.\nL'interno della chiesa, a navata unica e con cinque altari laterali pi\u00f9 quello sul fondo, conserva un importante pulpito ligneo del cinquecento. Nel primo altare di sinistra vi si trovava fino al 1940 la pala \"Madonna in trono col Bambino e sei Santi\" realizzata da Vittore Carpaccio nel 1518 e oggi custodita nel museo antoniano di Padova.\nNell'adiacente convento, ampliato tra il 1698 ed il 1735, vi \u00e8 un chiostro rinascimentale e all'interno dei locali una pinacoteca con alcune opere di Gregorio Lazzarini ed una biblioteca con testi del XV secolo."}
{"id": "9265034", "revid": "125765007", "url": "https://it.wikipedia.org/wiki?curid=9265034", "title": "Pippo Crotti", "text": "Biografia.\nNato a Crema nel 1978, comincia la sua carriera con Gabriele Cirilli. All'et\u00e0 di vent'anni si trasferisce a Los Angeles per un paio d'anni a studiare recitazione. Nel 2009 viene selezionato per lo spettacolo Totem del Cirque du Soleil dove lavora per diversi anni in giro per il mondo.Nello stesso anno partecipa a Zelig insieme a Gabriele Cirilli. Nel 2013 partecipa a diverse trasmissioni americane come The Tonight Show e The Today Show. A New York, in uno spettacolo del Cirque du Soleil, conosce Pietro Valsecchi e sua moglie Camilla Nesbitt che dopo qualche mese gli propongono di partecipare alla serie tv Squadra Mobile. Oltre alla fiction, lavora al cinema con Checco Zalone nel film campione d'incassi Quo Vado? e diversi altri film. Inoltre nel 2017 partecipa al format televisivo \"Edicola Fiore\" ideato da Fiorello. Collabora con Fiorello e diventa produttore di due serie per Mediaset: produce My Name is Pippo e Sbirranza. Dal 2018 \u00e8 impegnato nello spettacolo internazionale ALIS by Le Cirque with the World's Top Performers.\nCollegamenti esterni.\n(EN) \"\", su Internet Movie Database, IMDb.com."}
{"id": "9265035", "revid": "22475", "url": "https://it.wikipedia.org/wiki?curid=9265035", "title": "Castello di Taggia", "text": "Il castello di Taggia \u00e8 un edificio difensivo in rovina situato su un colle dell'omonimo borgo, in provincia di Imperia.\nStoria.\nUbicato lungo una collina ad ovest del centro abitato di Taggia, delimitata dal rio Santa Lucia a sud e dal rio Barbarasa a nord, \u00e8 probabile che gi\u00e0 in epoca romana o precedente, per la sua posizione semi elevata, vi sia stata una postazione difensiva o di controllo. Durante una campagna di scavo sono stati rinvenuti alcuni oggetti e materiali, per lo pi\u00f9 frammenti di ceramica, che spaziano dal periodo preromano a quello medievale e attualmente conservati nel deposito del museo archeologico di Sanremo.\nTuttavia, una pi\u00f9 probabile datazione del sito attuale \u00e8 attestata intorno all'XI secolo quando i signori di Clavesana, feudatari del borgo tabiese in quel periodo, edificarono qui il loro castello e dove, a partire dal medioevo, l'abitato si estese sempre pi\u00f9 ad est e a sud dello stesso. Con il passaggio di Taggia nei domini della Repubblica di Genova, a partire dal 1228, il maniero sub\u00ec una distruzione da parte dei Genovesi. A questo periodo e fatto storico risalirebbero i danni alla torre dei Clavesana, posta lungo la sommit\u00e0 del castello, che si presenta mozzata.\nLa stessa repubblica genovese fu l'artefice, assieme alla comunit\u00e0 locale, dei successi ampliamenti e modifiche del primario e diroccato castello nei secoli XVI e XVII. Un dipinto conservato nel palazzo del Comune, e ancora in una mappa del cartografo Matteo Vinzoni, ben rappresenta il castello nella sua interezza e tale rimase fino al XVIII secolo. Della struttura originaria facevano parte ben otto porte e otto bastioni - rimangono visibili i bastioni detti dell'Orso e del Ciazzo - circondati da mura che, nel XVI secolo, inglobarono anche il convento di San Domenico.\nSub\u00ec successivamente le sorti storiche della comunit\u00e0 tabiese e, tra i tanti usi, oltre quelli militari e di presidio, ospit\u00f2 negli anni sessanta del Novecento le vasche dell'acquedotto comunale. Dopo un periodo di degrado del sito, un'opera di conservazione e di restauro in tempi pi\u00f9 recenti hanno permesso una rivalutazione dell'intero complesso medievale. Nel 2016 \u00e8 stato realizzato anche un anfiteatro adatto ad ospitare eventi e manifestazioni culturali."}
{"id": "9265036", "revid": "365417", "url": "https://it.wikipedia.org/wiki?curid=9265036", "title": "Futura Volley Busto Arsizio 2009-2010", "text": "Questa voce raccoglie le informazioni riguardanti la Futura Volley Busto Arsizio nelle competizioni ufficiali della stagione 2009-2010.\nOrganigramma societario.\nArea direttiva\nArea tecnica\nArea sanitaria"}
{"id": "9265038", "revid": "324090", "url": "https://it.wikipedia.org/wiki?curid=9265038", "title": "Lettera a Flora", "text": "La Lettera a Flora \u00e8 un testo gnostico del II secolo, opera del teologo Tolomeo e importante fonte per la conoscenza delle dottrine valentiniane.\nFino alla scoperta del corpus di opere gnostiche di Nag Hammadi, erano sopravvissute poche opere gnostiche autentiche. Una di queste \u00e8 la Lettera scritta da un discepolo di Valentino, Tolomeo, noto anche dagli scritti di Ireneo di Lione, a una donna di nome Flora. La lettera \u00e8 nota solo grazie alla sua inclusione nel Panarion di Epifanio, grande summa antiereticale della fine del IV secolo.\nContenuto.\nI valentiniani distinguono due dei: il Dio superiore, ineffabile, di natura spirituale, Padre di Cristo, e il Dio inferiore, il Demiurgo, di natura psichica, creatore diretto del mondo psichico e materiale. A differenza di Marcione, che considerava le Scritture di Israele una rivelazione inferiore e le interpretava in blocco alla lettera, i valentiniani sostenevano con finezza che in esse si possono trovare elementi pneumatici, psichici e materiali, corrispondenti alle tre nature che, nella loro complessa cosmogonia, erano derivate variamente dal peccato mitico verificatosi nel mondo divino. A partire da qui e senza necessit\u00e0 di selezionare, eliminare o disprezzare alcuni scritti, si diedero all'interpretazione scritturistica. Questo schema si riflette nella \"Lettera a Flora\" di Tolomeo, secondo cui la parte pura della Legge non \u00e8 estranea al Salvatore ed \u00e8 da lui portata a compimento. Cos\u00ec, sebbene attribuisca la Legge di Dio nel suo complesso al Demiurgo, sembra pensare a un'azione del Dio superiore per mezzo del Logos e di Sophia, i quali, a insaputa del Demiurgo, hanno introdotto nella Legge elementi pneumatici. Tolomeo sanziona tutti i risultati per mezzo delle parole del Salvatore e di Paolo, adeguatamente interpretate, il che mostra il carattere unitario dell'esegesi valentiniana, che si muove comodamente in tutti gli scritti antichi e nuovi."}
{"id": "9265063", "revid": "88740", "url": "https://it.wikipedia.org/wiki?curid=9265063", "title": "Lind\u00e9n", "text": ""}
{"id": "9265068", "revid": "277947", "url": "https://it.wikipedia.org/wiki?curid=9265068", "title": "Gaetano Perotti", "text": "Biografia.\nCome attore Perotti si dimostr\u00f2 un buon professionista nel ruolo di primo amoroso.\nSi mise maggiormente in evidenza come capocomico, grazie anche al matrimonio con Assunta Nazzari (Milano 1780-Roma 1853), che assunse il ruolo di primattrice in una compagnia teatrale che ottenne buoni successi soprattutto per le eccellenti capacit\u00e0 della Nazzari.\nGaetano Perotti venne giudicato dall'attore, drammaturgo e storico del teatro Luigi Rasi come una persona un po' originale e stravagante, e purtroppo con il passare degli anni soffr\u00ec di varie malattie fisiche che lo debilitarono notevolmente.\nInvece Assunta Nazzari Perotti trov\u00f2 il consenso e il successo recitando in lavori di Carlo Goldoni, del drammaturgo, poeta e banchiere Giovanni Giraud, e di Vittorio Alfieri, che ne rimase impressionato favorevolmente.\nDopo la morte del marito, Assunta Perotti si afferm\u00f2 come 'madre nobile', lavorando in numerose compagnie teatrali fino all'et\u00e0 di settanta anni."}
{"id": "9265071", "revid": "767487", "url": "https://it.wikipedia.org/wiki?curid=9265071", "title": "Mothering Sunday", "text": "Mothering Sunday \u00e8 un film del 2021 diretto da Eva Husson.\n\u00c8 l'adattamento cinematografico del romanzo \"Un giorno di festa\" di Graham Swift, pubblicato nel 2016.\nTrama.\nJane Fairchild \u00e8 una cameriera che lavora per la facoltosa famiglia Niven. Dopo aver ricevuto un giorno libero per la festa della mamma, Jane viene invitata a trascorrere la giornata con Paul Sheringham, il figlio dei benestanti vicini dei Niven. I due hanno una relazione segreta da tempo, anche se Paul sa che sposer\u00e0 Emma Hobday, una ragazza del suo stesso ceto che un tempo era stata fidanzata con il fratello maggiore James Sheringham, morto durante la Grande guerra. Dopo aver avuto un rapporto con Jane, Paul la lascia da sola a casa per recarsi con la famiglia e la fidanzata al picnic della festa.\nCon il passare degli anni, Jane si \u00e8 affermata come scrittrice e ha incontrato il futuro marito Donald nella libraria in cui lavora. Quando Donald le chiede quando \u00e8 diventata una scrittrice, Jane risponde che ci sono stati tre momenti fondamentali, ma cita solo la sua nascita e l'aver ricevuto in dono una macchina da scrivere, preferendo tenere per s\u00e9 il terzo momento. Essa si rivela essere legata alla festa della mamma di alcuni anni prima, quando di ritorno a casa Niven dopo il suo \"rendezvous\" segreto Jane aveva scoperto che Paul era morto in un incidente d'auto. Godfrey Niven aveva chiesto a Jane di accompagnarlo dai Sheringham, sospettando inoltre che l\u00e0 avrebbero potuto trovare una lettera di suicidio lasciata da Paul. Tuttavia, la cameriera di casa Sheringham ha aveva cancellato ogni traccia dell'incontro tra James e Paul.\nDiversi anni dopo a Donald viene diagnosticato un tumore in fase terminale e, per consolare Jane, l'uomo le dice che forse il lutto la porter\u00e0 a scrivere il suo romanzo migliore. Prima di morire, Donald le chiede di rivelargli il terzo momento che l'ha resa una scrittrice, ma Jane risponde semplicemente di amarlo.\nProduzione.\nSviluppo.\nNel giugno 2020 \u00e8 stato annunciato che Eva Husson avrebbe diretto un adattamento cinematografico del romanzo di Graham Swift con Odessa Young, Josh O'Connor, Olivia Colman e Colin Firth nel cast. Nel settembre 2020 \u00e8 stato annunciato che Sope Dirisu si era unito al cast e che Lionsgate aveva acquistato i diritti di distribuzione del film. Nel maggio 2021 \u00e8 stata annunciata la presenza nel film di Glenda Jackson, al suo ritorno sul grande schermo dopo oltre vent'anni di assenza.\nDistribuzione.\nMothering Sunday \u00e8 stato presentato al Festival di Cannes il 9 luglio 2021 ed \u00e8 stato distribuito nella sale statunitensi a partire dal 19 novembre 2021.\nAccoglienza.\n\"Mothering Sunday\" ha ricevuto un'accoglienza generalmente positiva dalla critica. L'aggregatore di recensioni Rotten Tomatoes riporta l'80% di critiche positive, con un punteggio di 6,6 su 10 basato su 64 recensioni."}
{"id": "9265073", "revid": "2149408", "url": "https://it.wikipedia.org/wiki?curid=9265073", "title": "Formula 2 2022", "text": ""}
{"id": "9265074", "revid": "446353", "url": "https://it.wikipedia.org/wiki?curid=9265074", "title": "HMS Myrmidon (G90)", "text": ""}
{"id": "9265075", "revid": "92723", "url": "https://it.wikipedia.org/wiki?curid=9265075", "title": "Brailiv", "text": ""}
{"id": "9265077", "revid": "1544939", "url": "https://it.wikipedia.org/wiki?curid=9265077", "title": "Virus (Noyz Narcos)", "text": "Virus (reso graficamente VIRUS) \u00e8 il sesto album in studio del rapper italiano Noyz Narcos, pubblicato il 14 gennaio 2022.\nAntefatti.\nUscito a quattro anni di distanza dal precedente \"Enemy\" (che Noyz ai tempi aveva presentato come l'ultimo album che avrebbe pubblicato), \"Virus\" \u00e8 stato annunciato l'8 dicembre 2021 tramite un trailer che diceva: \u00abSono passati 20 anni, tutto \u00e8 cambiato per non cambiare niente: siete cambiati solo voi. Avevo deciso di lasciare ma non posso, per potermi liberare di questo mostro devo lasciarlo sfogare ancora. Oltre alla plastica e ai rifiuti tossici, sotto ai tombini di questo Paese c'\u00e8 ancora tanta merda che scorre e aspetta solo il momento giusto per venire a galla. La mia musica \u00e8 sempre stata una piaga per il sistema, come un virus, che nel tempo ha continuato a mutare per diventare pi\u00f9 forte dell'organismo che ha scelto di abitare. La roba nuova in arrivo \u00e8 una minaccia per chiunque la ascolti. Ma soprattutto per me.\u00bb\nIl 17 dicembre successivo esce il docu-film \"Noyz Narcos - Dope Boys Alphabet\", disponibile su LIVENow e tre giorni dopo su Prime Video che ripercorre la carriera di Noyz e racconta la lavorazione di \"Virus\".\nIl 20 dicembre 2021 viene annunciata la data di uscita dell'album e svelata la copertina, mentre la tracklist viene pubblicata il 5 gennaio 2022.\nDescrizione.\n\"Virus\" \u00e8 composto in totale da sedici tracce, a cui si aggiungono l'intro, presente sulle copie fisiche in CD, musicassetta e vinile, e la traccia bonus \"Rvssian Bag\", dichiarata presente solo nelle versioni su vinile e musicassetta ma in realt\u00e0 incisa anche nelle copie in CD come ghost track.\nAccoglienza.\nIn un solo giorno l'album ha totalizzato 4.919.740 streaming su Spotify, tutte le canzoni dell'album hanno debuttato in Top 50 Italia e ha debuttato al primo posto degli album in Italia nella classifica settimanale. Inoltre l'album \u00e8 stato certificato disco d'oro dalla FIMI in una settimana. "}
{"id": "9265078", "revid": "1684799", "url": "https://it.wikipedia.org/wiki?curid=9265078", "title": "Santiago Gonz\u00e1lez (tennista)", "text": ""}
{"id": "9265083", "revid": "224230", "url": "https://it.wikipedia.org/wiki?curid=9265083", "title": "Il diritto dei popoli all'autodeterminazione", "text": ""}
{"id": "9265087", "revid": "122246", "url": "https://it.wikipedia.org/wiki?curid=9265087", "title": "Gruppo Sportivo Oratorio Pallavolo Femminile Villa Cortese 2009-2010", "text": "Questa voce raccoglie le informazioni riguardanti il Gruppo Sportivo Oratorio Pallavolo Femminile Villa Cortese nelle competizioni ufficiali della stagione 2009-2010.\nOrganigramma societario.\nArea direttiva\nArea tecnica\nArea sanitaria"}
{"id": "9265093", "revid": "1354930", "url": "https://it.wikipedia.org/wiki?curid=9265093", "title": "Coppa di Francia 2022 (ciclismo)", "text": "La Coppa di Francia di ciclismo 2022, trentunesima edizione della competizione, costituita inizialmente da 16 prove, si \u00e8 aperta il 30 gennaio 2022 con il Grand Prix Cycliste la Marseillaise e si concluder\u00e0 il 2 ottobre con il Tour de Vend\u00e9e."}
{"id": "9265094", "revid": "291412", "url": "https://it.wikipedia.org/wiki?curid=9265094", "title": "San Marino RTV (rete televisiva)", "text": "San Marino RTV \u00e8 un canale televisivo di San Marino edito da San Marino RTV che trasmette documentari, film, contenuti per bambini e variet\u00e0.\nStoria.\nLa fase sperimentale di trasmissione inizia il 24 aprile 1993 e termina il 28 febbraio 1994, con l'inizio delle trasmissioni ufficiali. Nel luglio 1995 l'emittente entra nell'Unione europea di radiodiffusione.\nIl 13 giugno 2011 l'emittente cambia il suo nome in \"SMtv San Marino\" e inizia le sue trasmissioni via satellite tramite Sky Italia e Tiv\u00f9sat.\nDa novembre 2013 il canale torna a chiamarsi San Marino RTV.\nL'11 ottobre 2014 il canale apre una sede a Roma con corrispondente Francesca Billotti.\nDal 22 dicembre 2016 San Marino RTV trasmette in alta definizione sul digitale terrestre, e dal 22 febbraio 2018 trasmette in HD anche da satellite.\nDal 20 ottobre 2021, il canale inizia a trasmettere su tutto il territorio italiano sul canale 831 in definizione standard sul RAI Mux B."}
{"id": "9265096", "revid": "640277", "url": "https://it.wikipedia.org/wiki?curid=9265096", "title": "Mars Helicopter Scout", "text": ""}
{"id": "9265099", "revid": "125306859", "url": "https://it.wikipedia.org/wiki?curid=9265099", "title": "Andrei Motoc", "text": "Statistiche.\nPresenze e reti nei club\n\"Statistiche aggiornate al 16 gennaio 2022.\""}
{"id": "9265100", "revid": "1813508", "url": "https://it.wikipedia.org/wiki?curid=9265100", "title": "Lucy Jones", "text": "Viene considerata la \"sismologa della porta accanto\" in quanto d\u00e0 sempre alla popolazione informazioni sui terremoti che si verificano in California.\nVita privata.\n\u00c8 sposata con il collega sismologo Egill Hauksson da cui ha avuto due figli: Sven e Niels.\nSuona la viola da gamba e fa parte dei Los Angeles Baroque."}
{"id": "9265102", "revid": "122246", "url": "https://it.wikipedia.org/wiki?curid=9265102", "title": "Giannino Pieralisi Volley 2009-2010", "text": "Questa voce raccoglie le informazioni riguardanti il Giannino Pieralisi Volley nelle competizioni ufficiali della stagione 2009-2010.\nOrganigramma societario.\nArea direttiva\nArea tecnica\nArea sanitaria"}
{"id": "9265104", "revid": "228587", "url": "https://it.wikipedia.org/wiki?curid=9265104", "title": "Chiesa della Madonna della Salute (Pirano)", "text": "La chiesa della Madonna della Salute (\"Cerkev Matere Bo\u017eje od zdravja\" in sloveno) \u00e8 un edificio di culto cattolico situato nella cittadina slovena di Pirano.\nStoria.\nLa chiesa fu costruita nel 1274 e nel 1490 e nel 1617. Originariamente era dedicata San Clemente, protettore dei marinai, durante la peste del 1630 fu intitolata a Santa Maria della Salute. Un ultimo restauro del 1890 le ha conferito l'odierno aspetto."}
{"id": "9265130", "revid": "122246", "url": "https://it.wikipedia.org/wiki?curid=9265130", "title": "Pallavolo Sirio Perugia 2009-2010", "text": "Questa voce raccoglie le informazioni riguardanti la Pallavolo Sirio Perugia nelle competizioni ufficiali della stagione 2009-2010.\nOrganigramma societario.\nArea direttiva\nArea tecnica\nArea sanitaria"}
{"id": "9265131", "revid": "93436", "url": "https://it.wikipedia.org/wiki?curid=9265131", "title": "Emil and the Detectives", "text": ""}
{"id": "9265134", "revid": "474175", "url": "https://it.wikipedia.org/wiki?curid=9265134", "title": "Palazzo Municipale (Pirano)", "text": "Il Palazzo Comunale (\"Mestna hi\u0161a\" in sloveno) \u00e8 situato in piazza Giuseppe Tartini, nel centro storico della cittadina slovena di Pirano. \nStoria.\nIl vecchio palazzo comunale romanico-gotico eretto dai veneziani nel XIII secolo fu demolito nel 1877. Il nuovo edificio, progettato dall'architetto Righetti e costruito sui resti del precedente municipio, venne realizzato in forme neorinascimentali e terminato nel 1879.\nDescrizione.\nSulla facciata \u00e8 affisso un leone marciano originariamente collocato sul municipio veneziano smantellato nella seconda met\u00e0 del XIX secolo.\nNella sala del consiglio comunale \u00e8 conservata la tela \"Madonna con Bambino e Santi tra notabili piranesi\" attribuita al Tintoretto o alla sua scuola."}
{"id": "9265140", "revid": "2144345", "url": "https://it.wikipedia.org/wiki?curid=9265140", "title": "Lucabindiite", "text": "La Lucabindiite \u00e8 un minerale scoperto nel 1998 nel cratere La Fossa di Vulcano, nelle isole Eolie. Ha la formula chimica (K,NH4)As4O6(Cl,Br) ed \u00e8 esagonale. Dopo mesi di raccolta di sublimati e incrostazioni, i ricercatori hanno scoperto la lucabindiite che \u00e8 stata trovata sulla superficie della breccia piroclastica. Il minerale prende il nome da Luca Bindi, professore di mineralogia ed ex capo della divisione di mineralogia del Museo di Storia Naturale dell'Universit\u00e0 di Firenze.\nRitrovamenti e propriet\u00e0 fisiche.\nI ricercatori hanno scoperto una piccola quantit\u00e0 di cristalli di lucabindiite, quindi non hanno potuto eseguire una misurazione diretta dell'indice di rifrazione. Tuttavia, altri due metodi, il metodo Mandarino (1981) e il metodo Korotkov &amp; Atuchin (2008), sono stati utilizzati per stimare l'indice di rifrazione medio. Questi valori sono rispettivamente 1,92 e 1,88. La piccola quantit\u00e0 che ottennero rese difficile o impossibile misurare altre propriet\u00e0 fisiche. La densit\u00e0 \u00e8 stata calcolata a 3,68 g/cm3. Il minerale \u00e8 molto fragile, non mostra segni di scissione, separazione o schemi di frattura e la durezza non \u00e8 stata determinata. La lucabindiite \u00e8 formata dalla presenza di vapore di alogenidi di idrogeno e arsenico. la lucabiindite si trova anche in combinazione con arsenolite, K &amp; NH4 halides, orpimento, realgar, kirkiite, e vurroite. La lucabindiite ha una struttura contenente (001) strati di fogli neutri . Ogni foglio \u00e8 formato da piramidi ed \u00e8 collegato da un intercalare di Ossigeno condiviso.\nStudi chimici e spetttroscopici.\nLa lucabindiite ha la formula chimica . Un'analisi quantitativa \u00e8 stata eseguita utilizzando la spettroscopia a dispersione di energia a causa della piccola dimensione del campione di 100\u00a0\u00b5m spalmato su un film di carbonio spesso 30 nm. La formula chimica ottenuta da questo metodo \u00e8 sulla base di 7 anioni. La presenza di ammonio \u00e8 stata confermata utilizzando il raffinamento della struttura e la spettroscopia infrarossa a trasformata di Fourier. La diffrazione della polvere a raggi X \u00e8 stata eseguita sulla lucabindiite e i valori calcolati sono: a = 5.2372(2)\u00c5, c = 9.0085(7)\u00c5, V = 213.98(2)\u00c53. "}
{"id": "9265143", "revid": "889336", "url": "https://it.wikipedia.org/wiki?curid=9265143", "title": "Australian Open 2022 - Doppio maschile", "text": "Ivan Dodig e Filip Pol\u00e1\u0161ek sono i detentori del titolo, ma hanno deciso di partecipare separatamente: Dodig con Marcelo Melo, mentre Pol\u00e1\u0161ek con John Peers.\nIn finale Thanasi Kokkinakis e Nick Kyrgios hanno sconfitto Matthew Ebden e Max Purcell con il punteggio di 7\u20135, 6\u20134.\nTeste di serie.\n Nikola Mekti\u0107 / Mate Pavi\u0107 \"(secondo turno)\"\n Rajeev Ram / Joe Salisbury \"(semifinale)\"\n Marcel Granollers / Horacio Zeballos \"(semifinale)\"\n Juan Sebasti\u00e1n Cabal / Robert Farah \"(secondo turno)\"\n John Peers / Filip Pol\u00e1\u0161ek \"(quarti di finale)\" \n Tim P\u00fctz / Michael Venus \" (quarti di finale)\" \n Nicolas Mahut / Fabrice Martin \"(primo turno)\" \n Jamie Murray / Bruno Soares \"(terzo turno)\"\n Ivan Dodig / Marcelo Melo \"(secondo turno)\"\n Wesley Koolhof / Neal Skupski \"(quarti di finale)\"\n Sander Gill\u00e9 / Joran Vliegen \"(primo turno)\"\n Kevin Krawietz / Andreas Mies \"(terzo turno)\"\n Raven Klaasen / Ben McLachlan \"(terzo turno)\"\n Marcelo Ar\u00e9valo / Jean-Julien Rojer \"(primo turno)\"\n Ariel Behar / Gonzalo Escobar \"(terzo turno)\"\n Andrej Golubev / Franko \u0160kugor \"(primo turno, ritirati)\"\n\"Clicca sul numero di testa di serie di una coppia per visualizzare la loro sezione di tabellone\"."}
{"id": "9265144", "revid": "59785", "url": "https://it.wikipedia.org/wiki?curid=9265144", "title": "Lapathos (Cipro)", "text": "Lapathos (; in turco: \"Bo\u011fazi\u00e7i\" \"Bosforo\" o \"Lapatos\") \u00e8 un piccolo villaggio di Cipro, tra Lefkoniko e Trikomo. Il villaggio si trova \"de facto\" nel distretto di \u0130skele della Repubblica Turca di Cipro del Nord, mentre \"de iure\" si trova nel distretto di Famagosta della Repubblica di Cipro.\nSociet\u00e0.\nEvoluzione demografica.\nPrima del 1974, Lapathos era abitata sia da greco-ciprioti che da turco-ciprioti. Nel 1973, la popolazione di Lapathos era stimata in 661 abitanti: 435 greci e 228 turco-ciprioti. Tutti i greco-ciprioti furono sfollati l'anno seguente. Qualche tempo dopo, cittadini turchi provenienti da \u00c7ar\u015famba si stabilirono a Lapathos. Al 2011, aveva una popolazione di 514 persone."}
{"id": "9265146", "revid": "125957392", "url": "https://it.wikipedia.org/wiki?curid=9265146", "title": "Australian Open 2022", "text": "LAustralian Open 2022 \u00e8 stato un torneo di tennis giocato nel complesso di Melbourne Park, a Melbourne in Australia, tra il 17 gennaio e il 30 gennaio 2022. \u00c8 stata la 110\u00aa edizione dell'Australian Open, il primo dei quattro tornei del Grande Slam dell'anno 2022. Il torneo ha compreso per la categoria \"Seniors\" i tornei di singolare, doppio e doppio misto (tutti riservati, per quest anno, nello specifico, ai soli giocatori vaccinati contro il COVID-19). Si \u00e8 disputato inoltre il torneo di tennis in carrozzina.\nTorneo.\nL'Australian Open 2022 \u00e8 la 110\u00aa edizione del torneo disputata nel complesso di Melbourne Park, a Melbourne in Australia. L'evento \u00e8 organizzato dalla International Tennis Federation (ITF), e fa parte dell'ATP Tour 2022 e del WTA Tour 2022 sotto la categoria Grande Slam. Il torneo \u00e8 formato da competizioni di singolare e doppio maschile e femminile, e di doppio misto. Inoltre ci sono torneo di singolo e doppio per ragazzi e ragazze (giocatori sotto i 18 anni), ci sono anche eventi di singolo, doppio e quad per giocatori di tennis su sedia a rotelle maschili e femminili nella categoria del Grande Slam.\nIl torneo si gioca su venticinque campi in cemento GreenSet, inclusi i quattro campi principali: Rod Laver Arena, Margaret Court Arena, John Cain Arena e 1573 Arena. C'\u00e8 anche il debutto della Kia Arena, che diventa la quinta arena del torneo.\nProgramma del torneo.\nIl torneo si svolge in 14 giornate divise in due settimane: dal 17 al 30 gennaio.\nTeste di serie nel singolare.\nLe teste di serie sono state assegnate seguendo le classifiche al 10 gennaio 2022. Il ranking e i punteggi precedenti seguono le classifiche al 17 gennaio 2022.\nSingolare maschile.\nA seguito delle modifiche al sistema di classifica relative alla pandemia e alle modifiche al calendario dell'ATP Tour nel 2020 e nel 2021, i giocatori avranno i seguenti potenziali aggiustamenti ai loro punti in classifica dopo il torneo:\nTeste di serie ritirate.\nI seguenti giocatori sarebbero entrati in tabellone come teste di serie ma si sono ritirati prima del sorteggio.\nTeste di serie ritirate.\nLe seguenti giocatrici sarebbero entrate in tabellone come teste di serie ma si sono ritirate prima del sorteggio.\nWildcard.\nAi seguenti giocatori \u00e8 stata assegnata una wildcard per accedere al tabellone principale.\nRitiri.\nPrima del torneo.\nI seguenti giocatori e giocatrici sarebbero entrati in tabellone, ma si sono ritirati prima del sorteggio:\nCampioni.\nSenior.\nSingolare maschile.\n Rafael Nadal ha sconfitto in finale Daniil Medvedev con il punteggio di 2-6, 6(5)-7, 6-4, 6-4, 7-5.\nSingolare femminile.\n Ashleigh Barty ha sconfitto in finale Danielle Collins con il punteggio di 6-3, 7-6(2).\nDoppio maschile.\n Thanasi Kokkinakis / Nick Kyrgios hanno sconfitto in finale Matthew Ebden / Max Purcell con il punteggio di 7\u20135, 6\u20134.\nDoppio femminile.\n Barbora Krej\u010d\u00edkov\u00e1 / Kate\u0159ina Siniakov\u00e1 hanno sconfitto in finale Anna Danilina e Beatriz Haddad Maia con il punteggio di 6(3)\u20137, 6\u20134, 6\u20134.\nDoppio misto.\n Kristina Mladenovic / Ivan Dodig hanno sconfitto in finale Jaimee Fourlis / Jason Kubler con il punteggio di 6\u20133, 6\u20134."}
{"id": "9265163", "revid": "767487", "url": "https://it.wikipedia.org/wiki?curid=9265163", "title": "America Adrift", "text": "America Adrift \u00e8 un film del 2016 diretto da Christopher James Lopez.\nTrama.\nTrasferirsi con la sua famiglia in una bella casa nei sobborghi di Long Island fa pensare a Cecelia Fernandez di aver finalmente raggiunto il \"sogno americano\". Ma quando il figlio pi\u00f9 giovane, Cameron, inizia a saltare le lezioni e a fare uso l'eroina, l'intero mondo di Cecelia sembra crollare. Quando Cameron, nonostante tutti gli sforzi della famiglia, si ritrova coinvolto dal mondo del traffico della droga e finisce con lo scontrarsi con uno dei pi\u00f9 grandi boss della droga di Long Island, Cecelia si ritrova costretta a prendere in mano la situazione."}
{"id": "9265164", "revid": "474175", "url": "https://it.wikipedia.org/wiki?curid=9265164", "title": "Palazzo Carli (Capodistria)", "text": "Palazzo Carli (\"Pala\u010da Carli\" in sloveno) \u00e8 una storica dimora situata in via Oton \u017dupan\u010di\u010d 39, nel centro storico della cittadina slovena di Capodistria. Ospita al suo interno le principali istituzioni della minoranza italiana in Slovenia come la sede dell'Unione Italiana e la locale redazione del quotidiano \"La Voce del popolo\".\nStoria e descrizione.\nOspitava originariamente la confraternita di San Clemente poi, nel XVII secolo, fu acquistato dalla famiglia Carli. Nel 1720 vi nacque l'economista Gian Rinaldo Carli. \nL'edificio presenta una facciata barocca con un portale ad arco sopra al quale si staglia la balconata impreziosita una trifora del salone al piano nobile. Il cortile interno, al cui centro si trova un pozzo del 1418, rivela invece l'originale architettura gotica della struttura."}
{"id": "9265171", "revid": "59785", "url": "https://it.wikipedia.org/wiki?curid=9265171", "title": "\u00c7ar\u015famba (Samsun)", "text": "\u00c7ar\u015famba (in turco \"mercoled\u00ec\") \u00e8 un comune (\"belediye\") nell'omonimo \"Il\u00e7e\" (distretto) della provincia di Samsun sulla costa turca del Mar Nero e allo stesso tempo un comune della \"B\u00fcy\u00fcksehir belediyesi Samsun\" (comune metropolitano/provincia metropolitana) creata nel 1993. Dalla riforma territoriale del 2013, il comune \u00e8 identico al distretto in termini di superficie e di popolazione.\n\u00c7ar\u015famba si trova a circa 33 km dalla pi\u00f9 grande citt\u00e0 portuale del Mar Nero, Samsun. Il fiume Ye\u015fil\u0131rmak scorre attraverso la citt\u00e0 e sfocia nel Mar Nero formando il delta di \u00c7ar\u015famba. La diga di \u00c7akmak si trova nel sud-ovest del distretto. \nStoria.\nIntorno al 4000 a.C., l'area dell'odierna \u00c7ar\u015famba fu per la prima volta colonizzata e temporaneamente governata dagli Ittiti. Nel 670 a.C., la citt\u00e0 pass\u00f2 sotto il dominio dei Milesi e divenne parte della colonia di Amisos (Samsun). Nel VI secolo a.C. la citt\u00e0 fu occupata dai Persiani e nel 63 a.C. fu incorporata all'Impero Romano. Nell'XI secolo, \u00c7ar\u015famba fu conquistata dai turchi Selgiuchidi. Nel 1185, il sultano selgiuchide divise il suo impero in undici territori per i suoi undici figli. R\u00fcknettin S\u00fcleyman \u015eah ottenne la regione in cui si trova \u00c7ar\u015famba. Dopo la fine dell'impero selgiuchide, \u00c7ar\u015famba divenne il centro del principato turco di Canik, che era guidato da cinque principi, di cui i Taceddino\u011fullar\u0131 (figli di Taceddin) governarono \u00c7ar\u015famba e i suoi dintorni. Nel 1428 fu incorporata all'Impero Ottomano e temporaneamente amministrata da Y\u00f6rg\u00fc\u00e7 Pa\u015fa, Hoca Ali Pa\u015fa, Hazinedaro\u011fullar\u0131. \nDopo la Caduta di Costantinopoli nel 1453, quando si tratt\u00f2 di ripopolare la citt\u00e0, Maometto II trasfer\u00ec da \u00c7ar\u015famba parecchi abitanti, che si stanziarono nell'omonimo quartiere di Istanbul a cui dettero il nome.\nNel XVII secolo, a ovest del fiume esisteva un quartiere cristiano. Intorno al 1847, l'area intorno a Samsun fu rimossa dalla provincia di Sivas e incorporata nella provincia di Trebisonda. Nel 1870, \u00c7ar\u015famba fu elevata allo status di citt\u00e0 (kaza). A quel tempo, la citt\u00e0 aveva 32.153 uomini, 9.200 famiglie (una casa o un appartamento per famiglia) e 119 villaggi.\nGran parte della popolazione giovane prese parte alla Guerra d'indipendenza turca. Nel 1920, Topal Osman A\u011fa (\"Osman lo Zoppo\") fu incaricato di disarmare le bande greche e armene sulle montagne. Dopo che la sicurezza dei cittadini fu garantita, sempre pi\u00f9 persone migrarono di nuovo a \u00c7ar\u015famba.\nDopo l'invasione turca di Cipro del 1974, diversi abitanti si trasferirono in diversi centri dell'isola, fra cui Lapathos.\nAmministrazione.\n\u00c7ar\u015famba divenne un distretto (\u0130l\u00e7e) della Turchia nel Sangiaccato di Canik (Samsun) del Vilayet di Trebisonda subito dopo la fondazione della repubblica nel 1923, e nel 1925 fu stabilita un'amministrazione distrettuale. Fino alla fine del 2012, il distretto era composto dai quattro comuni (Belediye) di A\u011fcag\u00fcney, \u00c7\u0131narl\u0131k, Dikb\u0131y\u0131k e H\u00fcrriyet, e da 121 villaggi (K\u00f6y) in due Bucak, oltre alla citt\u00e0 del distretto. Nel corso della riforma amministrativa del 2013, le mahalle delle quattro belediye sono state unite e trasformate in mahalle, cos\u00ec come i villaggi. Le undici mahalle esistenti della citt\u00e0 capoluogo distrettuale sono state conservate. Declassando i belediye e i villaggi, il numero delle mahalle \u00e8 passato da 26 a 136. Le mahalle sono presiedute come capo ufficiale da un muhtar.\nAlla fine del 2020, in ciascuna di queste ormai 143 mahalle viveva una media di 981 persone: 13.957 abitanti nella pi\u00f9 popolosa (Orta Mah.), seguita da vicino da \u00c7ay Mah. (12.365), Kirazl\u0131k\u00e7ay Mah. (12.583) e Sar\u0131cal\u0131 Mah. (11.961)."}
{"id": "9265172", "revid": "945903", "url": "https://it.wikipedia.org/wiki?curid=9265172", "title": "Shorty Rogers Courts the Count", "text": "Shorty Rogers Courts the Count \u00e8 un album del trombettista, arrangiatore e compositore jazz statunitense Shorty Rogers, pubblicato dalla casa discografica RCA Victor Records nel giugno del 1954.\nFormazione.\nJump for Me / Down for Double / Over and Out / Swingin' the Blues\nTopsy / It's Sand, Man / Basie Eyes / Doggin' Around\nH &amp; J / Taps Miller / Tickletoe / Walk, Don't Run"}
{"id": "9265175", "revid": "547034", "url": "https://it.wikipedia.org/wiki?curid=9265175", "title": "Rustlers of Red Dog", "text": "Rustlers of Red Dog \u00e8 un serial cinematografico western statunitense in 12 episodi del 1935 diretto da Lew Landers. \u00c8 il remake del serial del 1930 \"The Indians are Coming\".\nTrama.\nA seguito della scoperta dell'oro nella citt\u00e0 di Nugget, una banda di fuorilegge vi si reca per approfittarsene ma si scontra con un gruppo di tre amici, l'ex sceriffo Jack Woods, il suo amico suonatore di armonica Laramie e un giocatore d'azzardo, Deacon; insieme uniscono le rispettive abilit\u00e0 per sconfiggere la banda."}
{"id": "9265189", "revid": "1305887", "url": "https://it.wikipedia.org/wiki?curid=9265189", "title": "Anna Marie LeBeau", "text": ""}
{"id": "9265190", "revid": "1861950", "url": "https://it.wikipedia.org/wiki?curid=9265190", "title": "SmartWings", "text": ""}
{"id": "9265200", "revid": "439868", "url": "https://it.wikipedia.org/wiki?curid=9265200", "title": "Hohberg (disambigua)", "text": ""}
{"id": "9265203", "revid": "1431409", "url": "https://it.wikipedia.org/wiki?curid=9265203", "title": "Omar Rekik", "text": "Biografia.\n\u00c8 il fratello minore di Karim Rekik, anch'egli calciatore.\nCarriera.\nClub.\nCresciuto nei settori giovanili di club prestigiosi come e , il 7 gennaio 2021 viene acquistato dall', che lo inserisce nella formazione \"Under-23\".\nNazionale.\nIn possesso della doppia cittadinanza olandese e tunisina, nel maggio del 2021 ha scelto di rappresentare la selezione nordafricana, con cui ha esordito con la il 15 giugno 2021, nell'amichevole vinta per 1-0 contro il Mali. \u00c8 stato in seguito convocato per la Coppa d'Africa 2021.\nStatistiche.\nPresenze e reti nei club.\n\"Statistiche aggiornate al 16 gennaio 2022.\""}
{"id": "9265204", "revid": "106376", "url": "https://it.wikipedia.org/wiki?curid=9265204", "title": "Chiesa di San Francesco (Crema)", "text": "La chiesa di san Francesco era un luogo di culto cattolico di Crema retto dai frati minori osservanti di San Francesco. Prospiceva sull\u2019attuale piazza monsignor Angelo Madeo.\nStoria.\nLe origini del convento risalgono all\u2019anno 1345 per la volont\u00e0 dei fratelli Berzonino, Ardicino e Teobaldo, figli di Sergnano Benzoni che donarono al ministro provinciale di Milano padre Andrea una propria casa, l\u2019esistente chiesa di San Michele e la cessione dello giuspatronato sulla medesima per permettere di stabilirvisi 12 frati. La bolla di papa Clemente VI \"Laudabilis\" permise alla comunit\u00e0 di proseguire l\u2019insediamento nonostante l\u2019opposizione dei frati domenicani.\nLa nuova chiesa fu costruita dal 1379 dopo aver ottenuto da papa Urbano V l\u2019assegnazione della vecchia chiesa di San Michele, quindi fu ampliata nel 1462mentre il convento pot\u00e9 ritenersi compiuto nel 1498.\nNel 1475 su richiesta del Consiglio cittadino il convento fu visitato da frate Giuliano de Laudo sollecitato ad intervenire per le intemperanze dei religiosi; negli anni successivi il convento ospit\u00f2 una serie di capitoli provinciali e, in particolari condizioni, il Consiglio cittadino elargiva al convento doni o denaro.\n\"Perotus\" di Piacenza, vicario del vescovo Catelano Trivulzio, ricordava ai frati che papa Leone X il 12 giugno del 1517 aveva imposto ai conventi francescani di osservare strettamente la regola ed era proibito loro di possedere terreni e qualunque altro bene.\nDal convento cremasco proveniva Massimiliano Beniamino che fu oratore a nome di tutti i francescani in molte occasioni, tra le quali il Concilio di Trento; fu nominato vescovo di Chioggia nel 1585 e ivi vi mor\u00ec nel 1601.\nLa chiesa di San Francesco si sostitu\u00ec alla cattedrale tra gli anni 1776 ed il 1780 quando il duomo fu oggetto di un intervento interno per trasformarlo in stile barocco. \nIl complesso venne soppresso l\u201911 ottobre 1798 e alcune opere e arredi furono acquistati dal parroco Cerioli di Ombriano per completare ed abbellire la nuova chiesa parrocchiale di quella borgata.\nIl convento fu utilizzato in epoca austriaca quale carcere per detenuti politici e ne sopravvivono i chiostri, seppur manomessi, ora propriet\u00e0 privata mentre la chiesa fu definitivamente abbattuta nel 1870 ai sensi di una delibera della Giunta comunale che accoglieva una richiesta dell\u2019allora proprietario Giuseppe Conca.\nSul vuoto creatosi fu creato un giardino (casa Tosetti) acquisito dall\u2019amministrazione comunale per elevarvi il nuovo edificio destinato ad ospitare l\u2019ufficio postale del centro storico progettato da Beppe Ermentini e inaugurato il 19 ottobre 1962.\nLo slargo davanti la chiesa era chiamato in antico \"Piazzolo di San Francesco\" ed ora \u00e8 intitolato a monsignor Angelo Madeo, sacerdote fondatore a Crema dell\u2019istituto Artigianelli e parroco della Cattedrale, incarico che lasci\u00f2 nel 1969 per dedicarsi alle missioni, particolarmente nel Dahomey, dove organizzava centri di formazione professionale. Mor\u00ec per una malattia tropicale nel 1984.\nNelle mappe catastali ottocentesche il breve tratto tra lo slargo e l'attuale via Giovanni Bottesini \u00e8 denominato \"Contrada San Michele\" a ricordo dell'antica chiesa.\nCaratteristiche.\nEsiste un disegno a penna con il prospetto della facciata quattrocentesca, divisa in tre parti da lesene, con un elaborato portale centrale e rosone; nelle parti laterali vi erano due bifore verosimilmente poggianti su mensole ingentilite da archetti.\nNella relazione dell\u2019ispettore delle pitture Giacomo Crespi del 1779, invece, \u00e8 riportata la pianta; si trattava di una chiesa a tre navate con cinque cappelle laterali (di cui una priva di altare), mentre un altare era presente alla conclusione della navata destra, a lato del presbiterio. In una nota dello stesso Crespi venivamo a saper che il presbiterio era chiuso da un coro. \nOpere disperse.\nL\u2019altare collocato nella cappella di San Ludovico fu acquistato dai nobili Monticelli per la nuova cappella del Sacro Cuore di Ombriano; \u00e8 andata perduta, invece, la pala del santo opera di Gian Giacomo Barbelli.\nA Ombriano giunsero la balaustra e l\u2019altare seicenteschi della cappella di Sant\u2019Antonio da Padova; la prima fu collocata per delimitare il presbiterio, il secondo \u2013 un antico patronato della nobile famiglia Zurla \u2013 fu collocato nella nuova cappella di San Rocco. Nella chiesa ombrianese fu trasportata anche la pala d\u2019altare, \"Miracolo di sant\u2019Antonio di Padova\" di Pietro Damini.\n\u00c8 assai probabile che anche i confessionali di Ombriano provengano da San Francesco: infatti, sono dotati di un timpano che reca uno stemma tripartito con tre chiodi, la corona di spine e due braccia incrociate, che rimanda al terzo ordine regolare di San Francesco.\nOpere perdute.\nElenco di opere certe di cui non se ne conosce la destinazione.\nMa la chiesa era ricchissima di opere d'arte; in un'inventario del 1797 compilato poco prima della soppressione dagli ispettori della Repubblica Cisalpina sono riportati: una vasta biblioteca (della quale 2 mila volumi finirono presso la biblioteca di Crema nella seconda met\u00e0 del XIX secolo), vari oggetti e suppellettili d'argento (reliquiari, ostensori, pissidi, candelieri), numerosi quadri e quadretti presenti tanto presso gli altari laterali quanto all'interno delle stanze conventuali, di cui tuttavia non viene riportato il soggetto."}
{"id": "9265212", "revid": "1505830", "url": "https://it.wikipedia.org/wiki?curid=9265212", "title": "Rakhat Alivev", "text": "Vita privata.\nFino al giugno 2007, Aliyev era sposato con Dariga Nazarbaeva, la figlia maggiore del presidente kazako Nursultan Nazarbayev."}
{"id": "9265216", "revid": "125837899", "url": "https://it.wikipedia.org/wiki?curid=9265216", "title": "Timofej Skatov", "text": "Carriera.\nFino al maggio 2018 ha rappresentato la Russia gareggiando a livello giovanile, raggiungendo anche il numero 1 del ranking giovanile ITF.\nHa fatto il suo debutto nel circuito ATP all'Astana Open 2020 come wildcard, dove ha perso al primo turno contro Emil Ruusuvuori. Nel giugno 2021 raggiunge la prima finale del circuito Challenger all'Almaty Challenger dove perde contro Zizou Bergs. \nNel 2021 vince la prima partita nel circuito ATP all'Astana Open 2021 contro Andreas Seppi. Nel 2022 fa il suo debutto in un torneo del Grande Slam dopo aver vinto il torneo di qualificazione contro Hugo Grenier, Dane Sweeny e Gast\u00e3o Elias.\nStatistiche.\n\"Aggiornate al 18 gennaio 2022.\""}
{"id": "9265238", "revid": "1861950", "url": "https://it.wikipedia.org/wiki?curid=9265238", "title": "Smartwings Slovakia", "text": "Smartwings Slovakia, precedentemente Travel Service Slovakia, \u00e8 una compagnia aerea charter slovacca con sede a Bratislava, in Slovacchia. L'azienda \u00e8 stata fondata nel 2010 e opera dall'aeroporto di Bratislava. \u00c8 una sussidiaria di Smartwings (precedentemente denominata Travel Service) dalla Repubblica Ceca. Nel dicembre 2018 ha adottato il nuovo nome a seguito del rebranding della compagnia madre.\nFlotta.\nA dicembre 2021 la flotta di Smartwings Slovakia \u00e8 cos\u00ec composta:"}
{"id": "9265239", "revid": "404338", "url": "https://it.wikipedia.org/wiki?curid=9265239", "title": "Crossfire (videogioco)", "text": ""}
{"id": "9265241", "revid": "404338", "url": "https://it.wikipedia.org/wiki?curid=9265241", "title": "CrossFire (videogioco)", "text": ""}
{"id": "9265245", "revid": "474175", "url": "https://it.wikipedia.org/wiki?curid=9265245", "title": "Chiesa dell'Assunzione della Beata Vergine Maria e di San Pellegrino", "text": "La chiesa dell'Assunzione della Beata Vergine Maria e di San Pellegrino (\"Crkva Uznesenja Bla\u017eene Djevice Marije i sv. Peregrina\" in croato) \u00e8 un edificio di culto cattolico situato in piazza della Libert\u00e0 a Umago, nell'Istria croata.\nStoria.\nLa chiesa fu costruita tra il 1730 ed il 1757 sui resti di un edificio precedente andato distrutto nel 1651 durante una mareggiata.\nDescrizione.\nLa chiesa presenta una facciata tardobarocca con la parte superiore al portale incompiuta. La sezione inferiore invece, di gusto barocco e realizzata dall'architetto Filippo Dongetti, \u00e8 scandita da sei lesene e presenta sul portale una nicchia a conchiglia.\nL'interno, a navata unica, presenta sei nicchie laterali e sette altari marmorei. Vi sono custoditi tra le altre cose un frammento di una pala lignea quattrocentesca con i \"Santi Pietro, Martino e Antonio\", un crocifisso del XVII secolo ed una tela di Palma il Giovane. Sulla volta vi \u00e8 un affresco attribuito a Giuseppe Bernardino Bison. Sull'altar maggiore le statue marmoree di San Pellegrino e San Niceforo opera di Antonio Bosa. L'organo, del 1776 \u00e8 stato invece realizzato dal veneziano Francesco Dacci.\nSeparato dal fabbricato della chiesa si staglia il campanile alto 33 m. Costruito nel XV secolo e poi restaurato nel 1691, presenta al piano della cella campanaria delle bifore. Sulle sue pareti esterne sono affissi un leone marciano, originariamente collocato sul palazzo Pretorio distrutto da un incendio nel 1924, e un rilievo di San Pellegrino con in mano il castello di Umago, posto un tempo sulla porta d'accesso al borgo. La cima del campanile \u00e8 chiusa da un tamburo ottagonale che culmina poi con una cuspide."}
{"id": "9265252", "revid": "36426", "url": "https://it.wikipedia.org/wiki?curid=9265252", "title": "Sagrestani", "text": ""}
{"id": "9265253", "revid": "1861950", "url": "https://it.wikipedia.org/wiki?curid=9265253", "title": "Smartwings Poland", "text": "Smartwings Polonia Sp. z o.o., precedentemente Travel Service Polska Sp. z o.o., \u00e8 una compagnia aerea charter polacca con sede a Varsavia. La compagnia ha iniziato ad operare nel maggio 2012 dall'aeroporto Chopin di Varsavia ed \u00e8 una sussidiaria della compagnia aerea ceca Smartwings. Nell'ambito di un esercizio di rebranding nel 2018, Smartwings Poland, insieme ad altre societ\u00e0 del gruppo Travel Service, ha cambiato il proprio nome da Travel Service a Smartwings.\nFlotta.\nA dicembre 2021 la flotta di Smartwings Poland \u00e8 cos\u00ec composta:"}
{"id": "9265255", "revid": "36426", "url": "https://it.wikipedia.org/wiki?curid=9265255", "title": "Arazzeria granducale", "text": ""}
{"id": "9265256", "revid": "365417", "url": "https://it.wikipedia.org/wiki?curid=9265256", "title": "Teodorico III d'Autun", "text": "Origine.\nTeodorico, secondo \"Le manuel de Dhuoda\" era figlio del conte di Tolosa, duca di Narbona e marchese di Gotia, Guglielmo di Gellone (755-812), che era cugino di Carlo Magno, e di Guitberga d'Hornbach (\u2020 804), citata dal marito nel documento per la fondazione dell'Abbazia di Saint-Guilhem-le-Desert, del dicembre 804.\n&lt;br&gt;Secondo la \"Critique des deux chartes de foundation de l'abbaye de Saint-Guillem-du-D\u00e9sert\", Guglielmo era figlio del Conte di Autun, Teodorico I (prima met\u00e0 secolo VIII \u2013 ca. 793) di antica famiglia Merovingia e di Alda o Audana (?-\u2020 751), che secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era figlia di Carlo Martello e di Rotrude di Treviri .\n&lt;br&gt;Di Teodorico I d'Autun non si conoscono gli ascendenti, ma, gi\u00e0 nel 736, secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era uno dei fedeli alleati di Carlo Martello, quando quest'ultimo intervenne in Borgogna, e poi secondo gli \"Einhardi Annales\" lo fu anche di Carlo Magno.\nBiografia.\nDella vita di Teodorico non si hanno molte informazioni. \nTeodorico non viene citato dal padre, Guglielmo, nel suo testamento datato 804, per cui si presume che in quella data non fosse ancora nato.\n&lt;br&gt;In quello stesso anno 804, secondo la \"Ex vita Sancti Willelmi\", suo padre, Guglielmo, fond\u00f2 il monastero benedettino di Gellona, l'attuale abbazia di Saint-Guilhem-le-D\u00e9sert, come \u00e8 confermato anche nel documento dell'804, scritto in occasione della fondazione del monastero di Gellone, dove, nell'806, si ritir\u00f2, dopo aver abdicato da tutti i suoi titoli.\nSuo padre, Guglielmo, mor\u00ec il 28 maggio 812\nTeodorico, sia secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", che secondo \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\" come conte di Autun, succedette al cugino, Teodorico II, nell'821, e govern\u00f2 la contea, per circa dieci anni, sino all'830, anno in cui probabilmente mor\u00ec.\n&lt;br&gt;Gli succedette il fratellastro, Bernardo di Settimania, gi\u00e0 duca di Settimania, conte di Barcellona e Conte di Gerona e futuro conte di Tolosa.\nMatrimonio e discendenza.\nDi Teodorico non si conosce il nome di una eventuale moglie e di lui non si conosce alcuna discendenza."}
{"id": "9265257", "revid": "36426", "url": "https://it.wikipedia.org/wiki?curid=9265257", "title": "Niccol\u00f2 Betti", "text": "Biografia.\nSi form\u00f2 nella bottega di Michele Tosini, entrando tra il 1570 e il 1573 nella cerchia di pittori chiamati a decorare lo studiolo di Francesco I in palazzo Vecchio. Si immatricol\u00f2 all'Accademia delle Arti del Disegno tuttavia solo nel 1576, in un periodo in cui lavorava spesso a fianco di Girolamo Macchietti e veniva influenzato dallo stile di Francesco Brina. Ne fu membro ininterrottamente fino al 1616. \nAlla fine del Cinquecento raggiunse la massima popolarit\u00e0, con opere di buona qualit\u00e0 destinate soprattutto al contado toscano, che coniugavano la chiarezza controriformata a una certa ricerca nelle pose e nei colori insolito di derivazione tardomanierista. \nCon l'arrivo del nuovo secolo la sua attivit\u00e0 sembra diradarsi, sebbene ormai legata a commissioni di maggior importanza legate alla famiglia dei Medici, quali due tele per il monastero spagnolo de Las Descalzas Reales a Valladolid (1610) o un pannello a monocromo per le celebrazioni funebri di Margherita d'Austria. In queste opere pare cercare di aggiornare il suo lingiaggio ai nuovi maestri emergenti quali lEmpoli e il Passignano."}
{"id": "9265258", "revid": "36426", "url": "https://it.wikipedia.org/wiki?curid=9265258", "title": "Las Descalzas Reales", "text": ""}
{"id": "9265261", "revid": "979604", "url": "https://it.wikipedia.org/wiki?curid=9265261", "title": "Coalescenza (linguistica)", "text": ""}
{"id": "9265263", "revid": "125113002", "url": "https://it.wikipedia.org/wiki?curid=9265263", "title": "Souchez (fiume)", "text": "La Souchez \u00e8 un fiume francese che scorre nel nord del Paese, nel dipartimento Passo di Calais (regione Alta Francia) ed \u00e8 in gran parte canalizzato o scorre in alveo artificiale. Si tratta in effetti della prima parte del corso di un altro fiume, la De\u00fble.\nGeografia.\nLunga 13,6\u00a0km, essa costituisce la parte a monte del corso della De\u00fble e nasce dalla fusione - nell\ua78comonimo comune di Souchez - di due torrenti: il Carency e il Saint-Nazaire.\nLa Souchez irriga e drena le citt\u00e0 di Lens, Li\u00e9vin, Angres e i loro dintorni nel Bacino minerario del Nord-Passo di Calais e nel sistema idrografico \u00abMarque-De\u00fble\u00bb; \u00e8 una regione densamente urbanizzata (il territorio di questo fiume accoglieva circa un milione e mezzo di abitanti alla fine del XX secolo), sotto il nome d\ua78cinsieme del Bacino Artois-Piccardia.\nEcologia.\nQuesto sistema idrografico e idrogeologico \u00e9 stato fortemente perturbato dai cedimenti minerari, di cui le SAGE deve tenere conto.\nSecondo lo stato dei luoghi al 2008 dell'agenzia dell'acqua: \nGestione ed ecologia.\nIl fiume \u00e9 stato a poco a poco canalizzato per dare il canale di Souchez (pi\u00f9 comunemente noto come \"Canale di Lens\"), che permette oggi la circolazione di imbarcazioni di 400 tonnellate."}
{"id": "9265269", "revid": "264902", "url": "https://it.wikipedia.org/wiki?curid=9265269", "title": "Pal\u00fb Urukug", "text": ""}
{"id": "9265271", "revid": "933835", "url": "https://it.wikipedia.org/wiki?curid=9265271", "title": "Lucio Vinicio", "text": "Biografia.\nEra figlio di Lucio Vinicio, che fu console suffetto nel 33 a.C. Noto avvocato con una voce brillante, fu nominato alla carica di \"Triumvir monetalis\" nel 16 a.C. Fu poi nominato console suffetto nel 5 a.C., in sostituzione dell'imperatore Augusto, dopo di che scomparve dalla documentazione storica.\nSvetonio rifer\u00ec che una volta Augusto fu costretto a intervenire quando Vinicio fu visto dedicare troppe attenzioni alla propria figlia, Giulia, quando si trovava a Baia."}
{"id": "9265272", "revid": "599013", "url": "https://it.wikipedia.org/wiki?curid=9265272", "title": "Phillip Tietz", "text": "Carriera.\nCresciuto nel settore giovanile dell', debutta in prima squadra il 28 febbraio 2016 in occasione dell'incontro di 2. Bundesliga pareggiato 0-0 contro il ; realizza la sua prima rete il 18 marzo seguente nel match perso 3-1 contro l'.\nIl 28 dicembre 2017 viene acquistato a titolo definitivo dal ; con i biancobl\u00f9 realizza 6 reti in 18 incontri aiutando il club a raggiungere la promozione in seconda divisione. Il 18 agosto seguente viene prestato al , scendendo nuovamente in 3. Liga.\nIl 20 giugno 2019, dopo una stagione da titolare in cui realizza 11 reti in 33 presenze, passa a titolo definitivo al ; con i rossoneri gioca due stagioni retrocedendo in terza divisione al termine della prima.\nNel luglio 2021 viene acquistato dal .\nStatistiche.\nPresenze e reti nei club.\n\"Statistiche aggiornate al 16 gennaio 2022.\""}
{"id": "9265274", "revid": "125625865", "url": "https://it.wikipedia.org/wiki?curid=9265274", "title": "Chiesa di San Biagio (Dignano)", "text": "La chiesa di San Biagio (\"Crkva sv. Bla\u017e\" in croato) \u00e8 il principale edificio di culto cattolico situato a Dignano, nell'Istria croata.\nStoria.\nLa chiesa fu costruita tra il 1760 ed il 1800 su un edificio preesistente crollato tre anni prima. Gli architetti realizzarono una struttura in stile palladiano prendendo spunto da quella veneziana di chiesa di San Pietro in Castello. Le sue dimensioni, 56x20x31,60, la rendono la chiesa pi\u00f9 grande di tutta l'Istria. L'attiguo campanile, realizzato tra il 1815 ed il 1883, richiama quello di San Marco a Venezia. Con un'altezza di 56 m, \u00e8 il pi\u00f9 alto di tutta la penisola istriana.\nLa facciata, neobarocca, presenta un timpano sovrastato dalle statue dei Santi Paolo, Quirino, Biagio, Pietro e Lorenzo realizzate dallo scultore locale Giovanni Trevisan. L'interno \u00e8 suddiviso in tre navate con abside centrale e altar maggiore, quest'ultimo realizzato nel 1935 in marmo di Carrara con due angeli lignei del 1616. \nDietro l'altare riposano i resti mummificati naturalmente del Beato Leone Bembo, di San Giovanni Olini e di Santa Nicolosa Bursa.\nLa chiesa di San Biagio custodisce anche una collezione di arte sacra composta da oltre settecento pezzi che vanno dal V al XIX secolo tra cui spicca il paliotto del Beato Leone Bembo di Paolo Veneziano."}
{"id": "9265276", "revid": "2138218", "url": "https://it.wikipedia.org/wiki?curid=9265276", "title": "Eruzione dell'Hunga Tonga del 2022", "text": "L'eruzione del vulcano Hunga Tonga \u00e8 avvenuta il 14 gennaio 2022 nell'arcipelago di Tonga, nell'Oceano Pacifico. L'Hunga Tonga \u00e8 un vulcano sottomarino situato a 65 km a nord di Tongatapu, l'isola principale. L'eruzione ha causato, inoltre, dei maremoti (\"tsunami\") che si sono abbattuti su Tonga, sulle Figi, su Vanuatu e sulle isole Samoa americane, destando preoccupazione anche per le coste di Nuova Zelanda, Australia, Giappone, Russia, Nordamerica (Canada, Stati Uniti e Messico) e Sudamerica (Ecuador, Per\u00f9 e Cile). Due donne sono annegate in Per\u00f9 dopo essere rimaste travolte da onde alte due metri, mentre negli Stati Uniti sono stati riportati casi di due pescatori feriti in California. Poich\u00e9 statisticamente gli tsunami sono causati in maggior numero da terremoti che non da eruzioni vulcaniche, questi maremoti del 2022 sono pertanto una rarit\u00e0 considerando che episodi simili sono stati registrati meno di cento volte negli ultimi duecento anni.\nAl momento questa eruzione risulta la pi\u00f9 grande del XXI secolo.\nAntefatti.\nDopo essere rimasto inattivo dal 2014, il vulcano Hunga Tonga ha eruttato il 20 dicembre 2021, emettendo particolato nella stratosfera. Un'ampia colonna di cenere e fumi si poteva scorgere da Nuku'alofa, la capitale di Tonga, a 70 km dal vulcano. Il Volcanic Ash Advisory Center (VAAC) di Wellington (Nuova Zelanda) ha allertato anche le compagnie aeree. Il boato dell'eruzione \u00e8 stato udito fino a 2000 km dall'arcipelago, a distanza di un paio d'ore. Successive eruzioni hanno comportato un allargamento dell'isola, come testimoniato da indagini satellitari. Lentamente l'attivit\u00e0 vulcanica era poi tornata nella norma ed il vulcano era stato dichiarato dormiente gi\u00e0 l'11 gennaio 2022.\nEruzioni.\nUna prima ed evidente eruzione \u00e8 iniziata il 14 gennaio, rilasciando nella stratosfera nuvole di polvere alte fino a 20 km. Prontamente il governo di Tonga ha emesso un'allerta maremoto per tutti i residenti.\nIl 15 gennaio, alle 17,15 locali (5 del mattino in Italia, 4:14:45 UTC) si \u00e8 verificata una seconda e pi\u00f9 violenta esplosione. Le compagnie aeree sono state allertate e alcuni voli sono stati cancellati. Ceneri e lapilli nel cielo hanno temporaneamente offuscato il sole ed in seguito sono ricaduti sopra le citt\u00e0, bloccando il traffico ed ostacolando le operazioni di evacuazione dei residenti.\nUna variazione di pressione \u00e8 stata registrata anche in Svizzera, Australia e Nuova Zelanda.\nAlcuni hanno ipotizzato che l'eruzione potrebbe raffreddare temporaneamente il clima. Osservazioni preliminari hanno calcolato una quantit\u00e0 di 0.4 teragrammi di diossido di zolfo nella stratosfera, insufficienti per comportare variazioni climatiche su scala globale. Ciononostante, l'eruzione potrebbe raffreddare temporaneamente l'emisfero australe, con inverni pi\u00f9 freddi e insoliti tramonti (secondo lo scienziato Jim Salinger, tramonti di colore rosa-violetto anche a distanza di mesi). Il raffreddamento potrebbe essere di 0.1-0.5\u00b0C e potrebbe durare fino alla primavera. Secondo il vulcanologo Shane Cronin l'esplosione \u00e8 stata un evento unico nel suo genere, da classificarsi come 5 nella scala VEI (Volcanic Explosivity Index).\nUna nuova esplosione \u00e8 stata registrata alle 23:10 ora italiana di domenica 16 gennaio.\nSi stima che la potenza dell'esplosione del 15 gennaio sia stata dell'ordine dei 5-10 megatoni e che le polveri abbiano raggiunto i 35 km d'altezza .\nImpatto.\nSono state confermate tre vittime nell'arcipelago di Tonga (fra cui una cittadina britannica), mentre due vittime sono state riportate in Per\u00f9, sulla spiaggia di Naylamp, a Lambayeque. Ci sono molti dispersi.\nIn Giappone sono stati riportati danni alle imbarcazioni nelle prefetture di Kochi e Mie, con almeno 30 imbarcazioni distrutte, altre dieci danneggiate a Muroto e Owase ed infine hanno ceduto anche le reti da pesca lungo le coste della prefettura di Tokushima. 27 voli della Japan Air Lines sono stati cancellati. Danni alle imbarcazioni sono stati registrati anche in Per\u00f9.\nSoccorso.\nLe operazioni di soccorso sono ancora attive sull'isola di Atata, vicino al vulcano e quasi sommersa dallo tsunami.\nAiuti internazionali.\nIl Primo Ministro neozelandese, Jacinda Ardern, ha specificato che i suoi impiegati del Ministero per gli Esteri stanno discutendo come sovvenzionare gli aiuti per Tonga. Ardern si \u00e8 dichiarata preoccupata per l'evento. Il 16 gennaio ha annunciato che la Nuova Zelanda avrebbe donato, come primo aiuto, circa 500.000 dollari neozelandesi (circa 300.000 \u20ac). Anche il governo australiano si \u00e8 mosso per aiutare l'isola.\nEffetti ambientali.\nLe imponenti emissioni di cenere del Pinatubo dell'isola di Luzon nelle Filippine (2 settembre 1991) determinarono conseguenze globali. \"\"Gli studi di questa straordinaria eruzione devono ancora iniziare\" \u2013 spiega il vulcanologo Boris Behncke dell'Istituto nazionale di geofisica e vulcanologia italiano\u2013 \"per\u00f2 certamente daranno un tesoro di conoscenza (...) negli ambiti delle scienze meteorologiche ed atmosferiche\"\". Di conseguenza, gli effetti e gli aspetti di questa eruzione sono per il momento ignoti. \nVisto l'alto indice di esplosivit\u00e0 vulcanica sarebbe classificabile, secondo il New York Times, come uno degli eventi pi\u00f9 ragguardevoli negli ultimi trent'anni. Eruzioni di tale entit\u00e0 si verificano molto raramente. Behncke ritiene che potrebbero esserci stati importanti cambiamenti per quanto riguarda la morfologia della parte sottomarina del vulcano. Si dovr\u00e0 studiare quindi l'esatto meccanismo di formazione degli tsunami di origine vulcanica in quelle zone. \nOccorrer\u00e0 necessariamente monitorare il proseguimento dell'attivit\u00e0 del vulcano: c'\u00e8 da dire che dopo la grande eruzione del 15 gennaio, ci sono stati solo alcuni piccoli episodi esplosivi. Andr\u00e0 valutato, spiega sempre Behncke, se il cataclisma del 15 gennaio sia stato il culmine dell'attuale periodo di attivit\u00e0. Attualmente, non si conoscono gli eventuali effetti sul clima regionale e globale. Prevedibilmente sembra che l'impatto sul clima sar\u00e0 trascurabile, \u00e8 convinto il vulcanologo. Le prime stime informative ricavate dal satellite Sentinel 5P sulla produzione di anidride solforosa, in merito a questa eruzione, rivelano l'emissione di una quantit\u00e0 modesta di circa 0,4 Tg (tonnellate di gas), cio\u00e8 quattrocento mila tonnellate (fonti diverse parlano di solo tonnellate o poco pi\u00f9), ben 50 volte inferiore a quella del vulcano Pinatubo nel 1991."}
{"id": "9265278", "revid": "547034", "url": "https://it.wikipedia.org/wiki?curid=9265278", "title": "Volo China Eastern Airlines 5210", "text": "Il volo China Eastern Airlines 5210 (CES5210/MU5210), noto anche come Disastro aereo di Baotou, era un volo partito dall'aeroporto di Baotou Erliban nella Mongolia Interna, in Cina, all'aeroporto internazionale di Shanghai Hongqiao, con uno scalo previsto all'aeroporto internazionale di Pechino. Il 21 novembre 2004, appena due minuti dopo il decollo, il Bombardier CRJ-200ER cade dal cielo schiantandosi contro un lago nel parco di Nanhai, vicino all'aeroporto, uccidendo tutte le 53 persone a bordo e altre due a terra.\nUn'indagine della Civil Aviation Administration of China (CAAC) ha rivelato che l'aereo non era stato sghiacciato dal personale di terra mentre era parcheggiato sul piazzale dell'aeroporto. L'accumulo di ghiaccio sulle ali ha causato la perdita di portanza del Bombardier, provocando l'incidente. \u00c8 il peggior incidente coinvolgente un CRJ-100/-200 e il peggiore nella storia della China Eastern Airlines.\nL'incidente.\nIl volo 5210 era operato da un Bombardier CRJ-200ER, SN 7697, alimentato da due motori General Electric CF34-3B1, consegnato nel novembre 2002, due anni prima dell'incidente. Al momento dello schianto l'aereo era ancora verniciato con la livrea della China Yunnan Airlines, nonostante la compagnia aerea si fosse fusa con China Eastern Airlines nel 2003. L'aereo era decollato alle 08:21 ora locale, 15 minuti prima del previsto, trasportando 47 passeggeri e sei membri dell'equipaggio. 10 secondi dopo il decollo il Bombardier trem\u00f2 per diversi secondi per poi cadere a terra. Scivol\u00f2 attraverso un parco e sbatt\u00e9 contro una casa, una biglietteria del parco e un porto, dando fuoco a diversi yacht ormeggiati. Poi si tuff\u00f2 in un lago ghiacciato. Tutte le 53 persone a bordo e due dipendenti del parco a terra morirono nella tragedia.\nRicerca e recupero.\nIl presidente Hu Jintao, che era fuori dal Paese al momento del disastro, ordin\u00f2 un'immediata operazione di soccorso. Le autorit\u00e0 inviarono pi\u00f9 di 100 vigili del fuoco sul luogo dell'incidente. Arrivarono anche 250 agenti di polizia, 50 dipendenti del parco e 20 sommozzatori. I soccorritori dovettero rompere il ghiaccio per recuperare i corpi. Alla fine della giornata erano stati recuperati 36 corpi dal lago ghiacciato. Secondo un medico che lavorava in un vicino ospedale, i soccorritori avevano recuperato solo gli organi e gli intestini delle vittime.\nI soccorsi vennero ostacolati dalle temperature piuttosto basse. Il giorno dopo l'incidente la maggior parte dell'aereo era stata recuperata dal lago. Il 22 novembre arriv\u00f2 sul luogo dell'incidente anche una squadra di esperti di soccorso del Ministry of Communications Maritime Bureau. Il 24 novembre gli investigatori individuarono il Cockpit Voice Recorder (CVR) e il Flight Data Recorder (FDR) dai segnali radio emessi dai dispositivi.\nPasseggeri ed equipaggio.\nIl 23 novembre viene pubblicato il manifesto dei passeggeri del volo dai funzionari della China Eastern. Dei 47 passeggeri a bordo, 46 erano cinesi. I funzionari hanno confermato che a bordo c'era solo uno straniero, originario dell'Indonesia. I membri dell'equipaggio di volo sono stati identificati come il comandante Wang Pin (in cinese:\u738b\u54c1), il vice capitano Yang Guang (\u6768\u5149) e il primo ufficiale Yi Qinwei (\u6613\u6c81\u709c) pi\u00f9 due assistenti di volo e un addetto alla sicurezza ufficiale.\nLe indagini.\nMolti testimoni hanno affermato che l'aereo aveva tremato per diversi secondi, prima di esplodere a mezz'aria. Secondo un testimone, si sarebbe verificata un'esplosione nella coda dell'aereo. Il fumo inizi\u00f2 a fuoriuscire dall'aereo prima che si schiantasse nel parco, trasformandosi in una palla di fuoco e scivolare attraverso il parco e cadere nel lago. Altri hanno dichiarato che l'aereo era esploso in \"frammenti fiammeggianti\" nell'aria prima di schiantarsi.\nL'incidente \u00e8 avvenuto solo tre mesi dopo l'esplosione di un Tupolev Tu-154 e un Tupolev Tu-134 in Russia, che uccise 90 persone. All'epoca, gli investigatori degli attentati russi avevano trovato tracce di esplosivo a bordo dei due aerei. Gli investigatori dello schianto del volo 5120, tuttavia, dissero di non aver trovato alcuna prova che indichi il terrorismo come responsabile, secondo l'agenzia di stampa statale Xinhua.\nL'incidente \u00e8 avvenuto anche solo un mese dopo il volo Pinnacle Airlines 3701, anch'esso coinvolgente un CRJ200, spingendo l'amministrazione dell'aviazione civile della Cina a mettere a terra tutti i CRJ200 per un mese, fino a quando non fossero stati determinati gli eventuali guasti tecnici del velivolo.\nIl tempo al momento dell'incidente era buono, anche se la temperatura era inferiore a 0\u00b0C (32\u00b0F). Viene tuttavia smentita l'ipotesi che le particelle di ghiaccio nel carburante avessero causato il disastro.\nUlteriori indagini rivelano che l'aereo dell'incidente era stato parcheggiato durante la notte all'aeroporto di Baotou sottoposto a temperature molto basse, provocando la formazione di uno strato di ghiaccio sulla fusoliera. Il Bombardier non viene sghiacciato prima del volo. Durante il decollo la contaminazione da gelo degrada pericolosamente le prestazioni aerodinamiche e, mentre il jet effettuava la rotazione, entra in uno stallo dal quale l'equipaggio di condotta non \u00e8 stato in grado di riprendersi.\nConseguenze.\nNel 2006, 12 dipendenti della China Eastern Airlines sono stati ritenuti responsabili dell'incidente ricevendo delle sanzioni amministrative.\nChina Eastern non gestisce pi\u00f9 il percorso dell'incidente. Tutti i voli tra Baotou e Shanghai sono ora operati dalla sua filiale Shanghai Airlines come voli 9438 e 9136 (verso Pudong). Il volo numero 5210 \u00e8 stato riassegnato a un volo Shantou-Shanghai."}
{"id": "9265279", "revid": "547034", "url": "https://it.wikipedia.org/wiki?curid=9265279", "title": "Leila George", "text": "Figlia degli attori Vincent D'Onofrio e Greta Scacchi, \u00e8 stata sposata con Sean Penn.\nBiografia.\nNata in Australia, suo padre \u00e8 l'attore e produttore Vincent D'Onofrio, sua madre \u00e8 l'attrice Greta Scacchi e cresciuta da sua madre a Brighton, East Sussex, Regno Unito.\nNel 2008 ha preso lezioni di recitazione al Brighton College. L'anno successivo ha frequentato il Crawley College, l'alma mater di sua madre, e nel 2010 ha studiato alle Arts Educational Schools di Londra. Nel 2011 \u00e8 andata in Australia per studiare alla Sydney Film School. Nel 2012 \u00e8 andata negli Stati Uniti per studiare al Lee Strasberg Institute di New York City vicino a suo padre.\nCarriera.\nNel 2013, George ha lavorato al documentario The Last Impresario come operatore di ripresa aggiuntivo. Nel 2014, ha recitato con sua madre in The Seagull di Anton Cechov per la Black Swan Theatre Company a Perth. Sua madre ha agito come Arkadina e lei ha agito come Nina, la rivale romantica di Arkadina.[6]\nNel 2016, ha interpretato il ruolo da protagonista nel suo primo lungometraggio televisivo, Mother, May I Sleep with Danger?. \u00c8 apparsa nei film Macchine Mortali(2018) e The Kid (2019). Nel 2019, George ha iniziato a interpretare la versione pi\u00f9 giovane del personaggio di Ellen Barkin, Janine \"Smurf\" Cody, nella serie televisiva Animal Kingdom.\nVita Privata.\nGeorge ha iniziato una relazione con l'attore Sean Penn nel 2016. Si sono sposati il 30 luglio 2020. George ha chiesto il divorzio il 15 ottobre 2021.\nDopo gli incendi boschivi australiani del 2019-2020, ha co-prodotto una raccolta fondi di celebrit\u00e0 per sostenere la conservazione a lungo termine delle aree colpite dagli incendi boschivi. Questo evento \u00e8 stato ospitato dallo zoo di Los Angeles.\nDoppiatrici italiane.\nNelle versioni in italiano dei suoi film, Leila George \u00e8 stata doppiata da:"}
{"id": "9265304", "revid": "767487", "url": "https://it.wikipedia.org/wiki?curid=9265304", "title": "13 Minutes (film)", "text": "13 Minutes \u00e8 un film del 2021 diretto da Lindsay Gossling.\nTrama.\nQuattro famiglie vengono messe a dura prova quando sulla citt\u00e0 di Heartland si abbatte un'enorme tempesta, dando loro solo 13 minuti per mettersi al riparo prima che il pi\u00f9 grande tornado mai registrato devasti la citt\u00e0. Sulla scia della devastazione totale, ognuno deve superare le proprie differenze e trovare la forza in se stessi - e gli uni negli altri - per sopravvivere."}
{"id": "9265316", "revid": "599013", "url": "https://it.wikipedia.org/wiki?curid=9265316", "title": "Nick Suzuki", "text": "Gioca nel ruolo di centro e di capitano alternativo nella franchigia dei Montreal Canadiens della National Hockey League (NHL). \u00c8 stato la tredicesima scelta assoluta nei Draft 2017 da parte dei Vegas Golden Knights. A settembre del 2018 \u00e8 arrivato ai Canadiens in seguito alla scambio che ha portato Pacioretty a giocare a Las Vegas."}
{"id": "9265321", "revid": "767487", "url": "https://it.wikipedia.org/wiki?curid=9265321", "title": "Most Dangerous Game", "text": "Most Dangerous Game \u00e8 un film del 2020 diretto da Phil Abraham.\n\u00c8 basato sulla serie televisiva omonima.\nTrama.\nPer prendersi cura di sua moglie incinta prima che lui possa morire di una malattia terminale un uomo accetta di partecipare ad un gioco mortale in cambio di denaro dove scoprir\u00e0 che non \u00e8 il cacciatore ma la preda.\nDistribuzione.\nIl film \u00e8 stato distribuito dalla piattaforma Amazon Prime Video dal 1\u00ba ottobre 2021."}
{"id": "9265322", "revid": "547034", "url": "https://it.wikipedia.org/wiki?curid=9265322", "title": "Myanmar National Airlines", "text": "Myanmar National Airlines (birmano: \u1019\u103c\u1014\u103a\u1019\u102c\u1021\u1019\u103b\u102d\u102f\u1038\u101e\u102c\u1038\u101c\u1031\u1000\u103c\u1031\u102c\u1004\u103a\u1038), precedentemente Union of Burma Airways, Burma Airways e Myanma Airways, \u00e8 una compagnia aerea statale e compagnia di bandiera della Birmania, con sede a Yangon. Fondata nel 1948, opera servizi di linea verso tutte le principali destinazioni nazionali e verso destinazioni regionali in Asia. Il suo hub principale \u00e8 l'aeroporto Internazionale di Yangon.\nStoria.\nLa compagnia aerea venne fondata dal governo dopo l'indipendenza il 15 settembre 1948, come Union of Burma Airways (UBA). Inizialmente operava solo servizi nazionali, ma nel 1950 ha aggiunto servizi internazionali limitati ai paesi vicini; vennero interrotti poi nel 1993. Il nome fu cambiato in Burma Airways nel dicembre 1972 e in Myanma Airways nell'aprile 1989, in seguito alla ridenominazione del paese da Birmania a Myanmar. Per operare servizi internazionali, Myanma Airways ha fondato una compagnia aerea in joint venture, Myanmar Airways International (MAI). Myanmar National Airlines \u00e8 l'azionista di maggioranza della Joint Venture Company MAI, costituita nel 1993. Nel 2003 venne proposta la creazione di una compagnia aerea con sede in Myanmar per voli charter internazionali passeggeri e merci, che si sarebbe dovuta chiamare Air Myanmar. Quella che sarebbe stata una joint-venture tra Myanma Airways e investitori privati fu abbandonata nel 2005.\nA met\u00e0 del 2012, Myanma Airways ha noleggiato due nuovi Embraer 190AR da GE Civil Aviation Services Co. Ltd per sostituire il suo Fokker F28. L'11 febbraio 2014, al Singapore Airshow, Myanma Airways ha firmato un accordo da 960 milioni di dollari con GECAS per quattro Boeing 737-800 e sei Boeing 737 MAX. L'accordo ha rappresentato la pi\u00f9 grande vendita commerciale da parte di una societ\u00e0 statunitense al Myanmar negli ultimi decenni ed \u00e8 il pi\u00f9 grande ordine di un singolo aeromobile nella storia dell'industria aeronautica del Myanmar.\nNel dicembre 2014, Myanma Airways ha cambiato nome in Myanmar National Airlines a seguito di un processo di rebranding.\nDopo l'arrivo del suo primo Boeing 737-800 nel giugno 2015, Myanmar National Airlines ha annunciato la ripresa dei servizi internazionali dopo una pausa di 22 anni verso Singapore, Hong Kong e Bangkok. I servizi internazionali sono ripresi con il volo inaugurale per Singapore il 19 agosto 2015. La compagnia ha quindi lanciato il suo secondo servizio internazionale per Hong Kong il 4 dicembre 2015 dopo l'arrivo del secondo Boeing 737-800.\nFlotta.\nA dicembre 2021 la flotta di Myanmar National Airlines \u00e8 cos\u00ec composta:"}
{"id": "9265330", "revid": "486946", "url": "https://it.wikipedia.org/wiki?curid=9265330", "title": "Worlingham Hall", "text": "Worlingham Hall \u00e8 una residenza di campagna in stile georgiano classificata di I grado a Worlingham, 1 miglio (1,6 km) a est di Beccles, nella contea del Suffolk. L'edificio \u00e8 stato costruito nel XVIII secolo, forse sulla base di un precedente edificio del XVII secolo, e dal 2014 \u00e8 un hotel di campagna.\nL'edificio \u00e8 noto per essere stato ampliato e ristrutturato intorno al 1800 da Francis Sandys per Robert Sparrow. L'edificio originale potrebbe essere stato costruito da John Felton, morto nel 1703, datando potenzialmente l'edificio al XVII secolo. \u00c8 costituito da due piani di mattoni e stucco, con una facciata a 7 campate. A sinistra del blocco principale c'era in origine un'Orangerie, ora convertita ad altri usi. L'interno comprende una scalinata ottagonale con scala divisoria imperiale in pietra con balaustre in ferro battuto e corrimano in mogano.\nWorlingham Hall era stato acquistato dalla famiglia Duke nel XVII secolo da John Felton, figlio di Sir John Felton, di Playford. I Duke lo possedettero per diverse generazioni. L'unica figlia di Felton, Elizabeth, spos\u00f2 Sir John Playters, di Sotterley, che vendette Worlingham a Sir Thomas Robinson, di Kentwell Hall a Long Melford. Mor\u00ec senza eredi nel 1743 e il maniero fu infine venduto a Robert Sparrow nel 1755. La nipote di Sparrow, Mary, che aveva sposato Archibald Acheson, II conte di Gosford nel 1805, eredit\u00f2 in seguito la propriet\u00e0.\nLa tenuta di 2.800 acri (11 km\u00b2) fu venduta all'asta nell'agosto 1849 e da allora in poi pass\u00f2 in diverse mani prima di essere gradualmente smantellata e venduta. La sala stessa cadde in uno stato di abbandono. Fu acquistato nel 1962, dal visconte Colville, che intraprese il restauro dell'edificio. Nel 2010 \u00e8 stata messa in vendita per circa 4 milioni di sterline."}
{"id": "9265338", "revid": "709565", "url": "https://it.wikipedia.org/wiki?curid=9265338", "title": "Collaboration", "text": "Collaboration \u00e8 un album a nome Shorty Rogers/Andr\u00e9 Previn, pubblicato dalla casa discografica RCA Victor Records nel febbraio del 1955 .\nMusicisti.\nIt's Delovely / Porterhouse / You Do Something to Me / Call for Cole\nHeat Wave / You Stepped Out of a Dream / Everything I've Got / It Only Happens When I Dance with You\n40\u00b0 Below / Claudia / Some Antics / General Cluster"}
{"id": "9265346", "revid": "736476", "url": "https://it.wikipedia.org/wiki?curid=9265346", "title": "El olvido que seremos", "text": ""}
{"id": "9265348", "revid": "1684799", "url": "https://it.wikipedia.org/wiki?curid=9265348", "title": "Timofei Skatov", "text": ""}
{"id": "9265351", "revid": "125389678", "url": "https://it.wikipedia.org/wiki?curid=9265351", "title": "Giacomo Amoretti (garibaldino)", "text": "La giovent\u00f9 a San Pancrazio.\nGiacomo nacque nel paese di San Pancrazio Parmense, discendente dei punzonisti e tipografi fratelli Amoretti che prima collaborarono con, e poi furono acerrimi concorrenti di, Giambattista Bodoni.\nA soli 12 anni assistette al fervore patriottico che infiamm\u00f2 l'Italia nel 1848, allorch\u00e9 i moti di Parma portarono al positivo referendum di annessione al Regno di Sardegna e l'arciprete di San Pancrazio don Cristoforo Gallinari benedisse il tricolore e lo iss\u00f2 sul campanile della chiesa parrocchiale.\nImpar\u00f2 l'arte di fabbro dal padre Ambrogio Amoretti, gi\u00e0 sindaco di San Pancrazio e ultimo della famiglia ad aver lavorato nella fonderia di caratteri fondata dal celebre sacerdote don Andrea Amoretti.\n1859 - Seconda Guerra d'Indipendenza.\nDopo la sconfitta del 1848, si dovette attendere 11 anni prima che il Regno di Sardegna fosse pronto a riprendere la guerra di liberazione dell'Italia settentrionale dal dominio austriaco, stavolta con l'aiuto del restaurato Secondo Impero Francese. Il 10 gennaio 1859 re Vittorio Emanuele II recit\u00f2 al parlamento di Torino un celebre discorso, facendo riferimento al grido di dolore che si levava al Piemonte da tante parti d'Italia, in aperta sfida all'Impero Austriaco che provvide a rinforzare l'esercito presente nel Lombardo-Veneto con un ulteriore corpo d'armata.\nDa quel momento, molti volontari affluirono da tutta Italia verso Torino. I primi e pi\u00f9 valenti furono inquadrati nell'esercito regolare, gli altri nei Cacciatori delle Alpi al comando del generale Giuseppe Garibaldi. Giacomo il 23 marzo fu assegnato alla 1a compagnia del 14\u00b0 Reggimento fanteria, brigata Pinerolo, III Divisione.\nDurante la prima fase della guerra alla brigata Pinerolo furono assegnati principalmente compiti di esplorazione, difesa e riserva, data la consistente quota di volontari senza esperienza di combattimento di cui era costituita, in favore di altre brigate composte per la maggior parte di veterani piemontesi della Guerra di Crimea e addirittura della Prima Guerra d'Indipendenza.\nDopo la liberazione di Milano, tuttavia, l'alto comando austriaco fu sostituito e, sotto l'imperatore Francesco Giuseppe in persona, l'esercito invert\u00ec la marcia per affrontare gli alleati franco-piemontesi.\nIl 24 giugno si svolse sulle alture di Solferino e San Martino una battaglia d'incontro tra i due eserciti. I piemontesi affrontarono sul fronte settentrionale del campo di battaglia le truppe dell'VIII Corpo d'Armata austriaco del generale Ludwig von Benedek. Nonostante l'impeto dei feroci assalti italiani, susseguitisi per tutta la giornata, gli austrici, in posizione elevata e in costante superiorit\u00e0 numerica, riuscirono sempre a ricacciare i sardi sulle posizioni di partenza.\nIl 14\u00b0 fanteria entr\u00f2 sul campo nel pomeriggio, partecipando a un primo assalto che per un attimo conquist\u00f2 le alture di San Martino, per venire poi violentemente respinto dalle truppe di rinforzo austriache giunte nel frattempo.\nIl generale piemontese Filiberto Mollard, su ordine del re Vittorio Emanuele II di prendere San Martino a tutti i costi, coordin\u00f2 verso le ore 20 l'attacco finale che sanc\u00ec la vittoria italiana su Benedek.\nIl 14\u00b0 reggimento partecip\u00f2 all'attacco, trovandosi sotto al micidiale fuoco austriaco, che fu vinto solo a colpi di fucile e baionetta.\nLo scontro fu particolarmente sanguinoso e caus\u00f2 molte perdite tra gli italiani. Il foglio di congedo di Giacomo riportava: \"fu favorito dalla fortuna, non avendo riportato la pi\u00f9 leggera ferita\".\nGiacomo fu decorato della medaglia d'argento dalla costituita Assemblea dei Rappresentanti del Popolo, nell'attesa che Parma fosse annessa al Regno d'Italia, e della Medaglia commemorativa francese della campagna d'Italia.\n1860 - Spedizione dei Mille.\nNel 1860 il generale Garibaldi con mille volontari salp\u00f2 dallo scoglio di Quarto a Genova verso la Sicilia, ove erano in corso dei moti anti-borbonici, con lo scopo di liberare l'Italia meridionale e unirla al Regno d'Italia.\nVerso la fine della spedizione siciliana, Giacomo Amoretti part\u00ec da Genova per arruolarsi nel luglio 1860 come caporale nella 18a Divisione dell'Esercito dell'Italia Meridionale al comando di Nino Bixio, partecipando a tutte le fasi della campagna sul continente.\nPenetrati in Campania, i garibaldini si preparavano a sferrare il colpo decisivo ai napoletani e nell'ottobre 1860 20'000 volontari si trovarono di fronte l'intero esercito borbonico, forte di 50'000 effettivi.\nNella Battaglia del Volturno la divisione Bixio fu assaltata dalla brigata estera del generale von Mechel, composta da truppe borboniche, bavaresi e svizzere. Bixio dovette retrocedere con gravi perdite oltre il Monte Caro, posizione successivamente ripresa. Nonostante le gravi perdite subite dai garibaldini, l'attacco borbonico fall\u00ec e lo scontro fu una sostanziale vittoria per i volontari, aprendo loro la strada verso Napoli e verso il successo della campagna.\nAlla dismissione dell'esercito garibaldino, Giacomo fu inquadrato caporale nel corpo dei Vigili del Fuoco di Napoli fino al 1865, quando pot\u00e8 fregiarsi della Medaglia commemorativa dell'Unit\u00e0 d'Italia.\n1866 - Terza Guerra d'Indipendenza.\nDurante la Terza Guerra di Indipendenza il Regno d\u2019Italia accett\u00f2 di nuovo nelle proprie file i volontari, presentatisi in massa all\u2019annuncio dell\u2019imminente guerra e organizzati in un Corpo d\u2019armata indipendente, affidato a Giuseppe Garibadi.\nGiacomo Amoretti fu inquadrato come soldato nella 14a compagnia, 4\u00b0 battaglione, V reggimento del Corpo Volontari Italiani.\nMal organizzati e mal equipaggiati, i garibaldini, il 19 giugno 1866, ebbero l\u2019ordine di difendere il lago di Garda, insinuarsi nella valle dell\u2019Adige e prenderne saldamente il controllo al fine di tagliare le comunicazioni austriache tra il corpo d\u2019armata stanziato in Veneto e il Tirolo. L\u2019iniziale avanzata sul Caffaro e verso il Trentino fu bruscamente interrotta dopo la disfatta di Custoza il 24 giugno, poich\u00e9 Garibaldi ricevette l\u2019ordine di difendere Brescia da una possibile avanzata nemica.\nLa vittoria di Sadowa ottenuta dai prussiani contro gli austriaci il 3 luglio 1866 e il progressivo ritiro a met\u00e0 luglio dell\u2019arciduca Alberto dal Veneto costringevano il generale Fran Kuhn von Kuhnefeld ad una posizione difensiva. Kuhn, preoccupato dall\u2019avanzata di Garibaldi, procedette all'attacco e il 21 luglio 1866 entr\u00f2 in contatto con l\u2019avanguardia italiana a Locca, costituita dal V reggimento al comando del colonnello Giovanni Chiassi.\nAttaccati da 2'000 austriaci dotati di artiglieri, nonostante il loro eroismo, dopo la morte del colonnello Chiassi i 500 garibaldini dell'avanguardia restarono quasi completamente o a terra o prigionieri.\nGrazie al sacrificio delle forze a Locca, Garibaldi ebbe il tempo di organizzare l'attacco al paese di Bezzecca e dopo sei ore di combattimento Montluisant, il comandante austriaco, temendo di restare senza munizioni e vedendo i suoi uomini esausti, convinto di aver arrestato l\u2019avanzata garibaldina, inizi\u00f2 la ritirata, lasciando la retroguardia a continuare lo scontro che fu vinto dagli italiani a colpi di baionetta. Giacomo Amoretti fu fra i prigionieri fatti a Locca dagli austriaci.\nAl rientro in Italia, ottenne la promozione a sergente restando inquadrato nel distretto militare di Napoli.\n1867 - Campagna dell'Agro Romano.\nNel 1867 Giuseppe Garibaldi organizz\u00f2 una spedizione per la liberazione di Roma dal dominio pontificio e annettere l'urbe al Regno d'Italia.\nGiacomo Amoretti rispose per la quarta volta alla chiamata patriottica e a Napoli fu arruolato come sergente nella 5a compagnia del 2\u00b0 battaglione della colonna al comando di Giovanni Nicotera. Mentre Garibaldi invadeva i territori pontifici da nord, Nicotera da Napoli occupava la Ciociaria nel tentativo di sollevarla contro il Papa.\nIl 26 ottobre il secondo battaglione part\u00ec a riprendere Monte San Giovanni, incautamente abbandonato il giorno precedente dal maggiore Pisani per un errore di valutazione.\nIl paese sembrava sgombro ma era in realt\u00e0 presidiato da un centinaio di gendarmi, rinforzati da altrettanti zuavi pontifici, che ordirono un attacco a sorpresa ai garibaldini, causandone la rotta generale ad eccezione di trentanove coraggiosi della quinta e della settima compagnia, guidati dal maggiore siciliano Raffaele di Benedetto e dal capitano senese Giuseppe Bernardi, che decisero di tenere il campo contrattaccando alla baionetta, tra cui Giacomo Amoretti.\nI trenta volontari rimasti, incalzati dagli zuavi, si barricarono all'interno della cascina Valentini rifiutandosi di cedere le armi, nonostante fossero circondati e presi di mira da quattrocento nemici tra soldati regolari e intervenuti squadriglieri papali della Santa Cecilia.\nDopo otto ore di combattimento, non essendo riuscite a vincere l'eroica resistenza dei garibaldini e sottoposte ad ingenti perdite per il preciso tiro che gli italiani operavano dalle finestre, le truppe pontificie appiccarono il fuoco alla cascina. I patrioti ordirono allora un'audace ed improvvisa sortita, riuscendo a rompere l'accerchiamento con un assalto alla baionetta. Dopo due ore di cammino notturno i soli ventidue superstiti, fra cui l'Amoretti, poterono riunirsi al battaglione. La loro resistenza permise di mantenere impegnati per una giornata intera 400 papalini, mentre Nicotera procedeva indisturbato ad occupare Casamari, aprendosi la strada verso Frosinone.\nLa colonna Nicotera fu poi intercettata dalle truppe francesi e ripiegava verso Napoli, non partecipando alla battaglia di Mentana. Tuttavia, in seguito alla conquista di Roma nel 1870, i volontari tra cui Giacomo Amoretti poterono fregiarsi della Medaglia ai benemeriti della liberazione di Roma.\nEpilogo.\nNon si hanno notizie certe circa gli ultimi anni di Giacomo Amoretti, mancando il suo nominativo nei registri mortuari della relativa chiesa parrocchiale.\nCertamente ritorn\u00f2 nella nativa San Pancrazio, nella quale i discendenti conservavano una mantella garibaldina almeno fino al secondo dopoguerra, ma non si sa dove emigr\u00f2 successivamente.\nIl nipote Bindo Amoretti, arruolatosi nella Regia Marina fino al grado di capitano nel corpo dei Regi Equipaggi, qualifica di semaforista, mantenne relazioni con i discendenti di Nino Bixio fino alla morte, avvenuta nell'ospedale militare di Taranto negli anni '20 del XX secolo."}
{"id": "9265392", "revid": "2208340", "url": "https://it.wikipedia.org/wiki?curid=9265392", "title": "Miyoshi Kiyotsura", "text": "\u200e\u200eStudioso\u200e\u200e \u200e\u200econfuciano\u200e\u200e e padre di J\u014dz\u014d, ora \u00e8 pi\u00f9 noto per il suo obbrobrio del \u200e\u200ebuddhismo.\nBiografia.\n\u200eMiyoshi Kiyotsura era uno studioso e professore di letteratura, diventando infine il \u200e\u200eDaigaku-no-kami\u200e\u200e e scrivendo una biografia di \u200e\u200eFujiwara no Yasunori\u200e\u200e. Godette anche di una brillante carriera in politica, sia come governatore provinciale che in seguito come cancelliere di Stato, morendo mentre ricopriva questo incarico.\nNel 914, scrisse il \"Memoriale dell'Opinione\" (\"Iken Fuji\"), il cui scopo era quello di rendere \u200e\u200el'imperatore Daigo\u200e\u200e consapevole del deterioramento sia della moralit\u00e0 dei nobili della corte imperiale che delle finanze pubbliche. Incolp\u00f2 principalmente il buddhismo per questo decadimento, pur condannando anche lo \u200e\u200eshintoismo\u200e\u200e e i funzionari di corte. L'eccessiva spesa della Corte per l'abbigliamento e i banchetti si opponeva ai suoi stessi ideali confuciani. Implor\u00f2 Daigo di stabilire regolamenti sull'abbigliamento corrispondenti al rango della Corte e di far rispettare i decreti attraverso l'uso della forza di polizia metropolitana.\nParl\u00f2 anche della diminuzione dello standard di apprendimento. Diede la colpa di questo al degrado finanziario del \u200e\u200eDaigaku-ry\u014d,\u200e\u200e attribuendo la colpa di ci\u00f2 alla perdita di terre di riso. Dipinse un quadro desolante di studenti affamati, aule silenziose e cortili incolti. D'altra parte, ammise che stava guardando solo un aspetto di un tutto pi\u00f9 grande, e la sua condanna non era del tutto equilibrata o giusta.\nSebbene i suoi suggerimenti siano stati in parte adottati - l'uso di alcuni coloranti era consentito solo a quelli di un certo rango - questi regolamenti furono ignorati."}
{"id": "9265410", "revid": "125109389", "url": "https://it.wikipedia.org/wiki?curid=9265410", "title": "Talacchio", "text": ""}
{"id": "9265413", "revid": "2208340", "url": "https://it.wikipedia.org/wiki?curid=9265413", "title": "J\u014dz\u014d", "text": "\u200eMonaco buddhista della setta Tendai vissuto durante la met\u00e0 del periodo Heian, era figlio di Miyoshi Kiyotsura e fratello maggiore di Nichiz\u014d.\u200e\nBiografia.\nJozo entr\u00f2 nel sacerdozio buddhista sotto \u200e\u200el'imperatore Uda.\u200e\u200e Al \u200e\u200emonte Hiei,\u200e\u200e studi\u00f2 il buddhismo esoterico sotto \u200e\u200eGensh\u014d\u200e\u200e e la scrittura Siddham sotto Daiei. Tra gli altri miracoli attribuiti a J\u014dz\u014d, oltre quello di Sugawara no Michizane nel 909, preg\u00f2 con successo per soggiogare una ribellione nella regione del Kant\u014d, guidata da \u200e\u200eTaira no Masakado\u200e\u200e dal 935 al 940. \u00c8 anche noto per il suo bellissimo canto di inni buddhisti e per la sua competenza in astronomia e medicina.\u200e"}
{"id": "9265417", "revid": "1451528", "url": "https://it.wikipedia.org/wiki?curid=9265417", "title": "Plov", "text": ""}
{"id": "9265418", "revid": "989706", "url": "https://it.wikipedia.org/wiki?curid=9265418", "title": "BarbascuraX", "text": ""}
{"id": "9265424", "revid": "125122196", "url": "https://it.wikipedia.org/wiki?curid=9265424", "title": "\u00c1ngel Corella", "text": " Primo ballerino dell'American Ballet Theatre dal 1996 al 2012, Corella \u00e8 stato acclamato come uno dei maggiori ballerini della sua generazione e nel 2000 ha vinto il Prix Benois de la Danse.\nBiografia.\nNato e cresciuto a Madrid, \u00c1ngel Corella ha studiato danza con Karemia Moreno e V\u00edctor Ullate. \u00c8 stato notato durante una competizione da Natal'ja Romanovna Makarova, che lo ha raccomandato al direttore artistico dell'American Ballet Theatre (ABT), in cui nel 1995 \u00e8 stato ingaggiato come solista. \nLa carriera all'ABT \u00e8 stata fulminea e gi\u00e0 l'anno successivo \u00e8 stato promosso al rango di primo ballerino. All'interno della compagnia, Corella ha danzato tutti i maggiori ruoli maschili del repertorio, tra cui Siegfried ne \"Il lago dei cigni\", Des Grieux in \"Manon\", Romeo in \"Romeo e Giulietta\", Albrecht in \"Giselle\", Colas ne \"La Fille Mal Gard\u00e9e\", Conrad ne \"Le Corsaire\", Lensky in \"Onegin\", i Principi della \"Cenerentola\" e \"La bella addormentata\", Basilio in \"Don Chisciotte\", James ne \"La Sylphide\", Franz in \"Copp\u00e9lia\", la rosa ne \"Le Spectre de la Rose\", Oberon in \"The Dream\", Billy in \"Billy the Kid\" e l'eponimo protagonista di \"Petru\u0161ka\".\nNel corso della sua carriera ha danzato come \u00e9toile ospite con diverse compagnie, tra cui il Royal Ballet, l'Australian Ballet, il Balletto Mariinskij, il corpo di ballo del Teatro alla Scala e il New York City Ballet. Danzando in queste compagnie ha avuto modo di ballare come \"partner\" di importanti prime ballerine come Alessandra Ferri, Alina Cojocaru, Nina Ananiashvili, Paloma Herrera, Irina Dvorovenko, Viktorija Ter\u00eb\u0161kina e Leanne Benjamin. Inoltre, si \u00e8 esibito in speciali serate di gala per spettatori d\u2019eccezione quali Elisabetta II del Regno Unito, Sofia di Grecia, Letizia Ortiz e i presidenti statunitensi Barack Obama, Bill Clinton e George W. Bush alla Casa Bianca.\nHa dato l'addio alle scene nel 2012 con una rappresentazione alla Metropolitan Opera House terminata con una standing ovation durata oltre venti minuti e dal 2014 \u00e8 il direttore artistico del Balletto di Filadelfia."}
{"id": "9265427", "revid": "1563111", "url": "https://it.wikipedia.org/wiki?curid=9265427", "title": "Musique (gruppo musicale)", "text": "I Musique sono stati un gruppo musicale statunitense ideato da Patrick Adams e principalmente noto per il singolo \"In the Bush\" del 1978. Era composto da Christine Wiltshire, Angela Howell, Gina Taylor Pickens, Mary Seymour Williams e Jocelyn Brown.\nCarriera.\nRegistrato originariamente come un progetto a basso costo ai Blank Tape Studios di Bob Blank a New York (la sessione di registrazione fu completata in quattro ore), l'album d'esordio dei Musique, chiamato \"Keep on Jumpin\", conteneva solo quattro brani: \"Keep on Jumpin\", \"Summer Love\", \"In the Bush\" e \"Summer Love Theme\". A causa del testo apertamente sessuale, molte stazioni radio censurarono \"In the Bush\" quando fu pubblicata, e la diffusione limitata le fece raggiungere solo la posizione numero 58 della Billboard Hot 100, anche se arriv\u00f2 in cima alla Hot Dance Club Play insieme al secondo singolo \"Keep on Jumpin\"'. L'album di debutto dei Musique raggiunse il 62\u00b0 posto della classifica Billboard 200.\nNel loro secondo disco, \"Musique II\", fu il brano \"Love Massage\" a riscuotere il maggior successo nelle discoteche, ma non riusc\u00ec a sfondare nel mercato R&amp;B e in quello pop."}
{"id": "9265428", "revid": "125113111", "url": "https://it.wikipedia.org/wiki?curid=9265428", "title": "Classic Rock featuring &quot;Lucky Man&quot;", "text": "Classic Rock featuring \"Lucky Man\" \u00e8 una compilation del gruppo progressive rock Emerson, Lake &amp; Palmer, pubblicata dalla Stax nel 1994. Raccoglie gran parte dei brani pi\u00f9 famosi e contiene 10 brani."}
{"id": "9265429", "revid": "6923", "url": "https://it.wikipedia.org/wiki?curid=9265429", "title": "Incidente del Convair 240 di Aviateca del 1977", "text": "L'incidente aereo del Convair 240 di Aviateca del 1977 \u00e8 stato un volo passeggeri regionale dell'Aviateca schiantatosi vicino a Citt\u00e0 del Guatemala, in Guatemala, il 27 aprile 1977. Sopravvissero tutte le 28 persone a bordo, ma l'aereo rimase distrutto.\nIl disastro.\nL'aereo, un Convair 240, decoll\u00f2 dall'aeroporto internazionale La Aurora (GUA/MGGT) di Citt\u00e0 del Guatemala come da programma. Durante la salita iniziale alla quota di crociera assegnata, per\u00f2, il motore numero uno sub\u00ec un guasto a causa di una perdita di olio. L'equipaggio non fu in grado di mettere l'elica in bandiera, venendo costretto a tentare un atterraggio di emergenza su un terreno accidentato. L'aereo \u00e8 stato distrutto nel tentativo, ma nessuno, tra i 22 passeggeri o i sei membri dell'equipaggio a bordo, rimase ucciso.\nL'indagine.\nIl governo del Guatemala avvi\u00f2 un'indagine completa. Si scopr\u00ec che l'aereo era stato sottoposto a manutenzione poco prima del volo. Per eseguirla i tecnici dovettero scollegare un tubo dell'olio ad alta pressione dai cilindri del motore. Il tubo non \u00e8 stato riattaccato correttamente, facendo cos\u00ec esaurire l'olio del motore."}
{"id": "9265430", "revid": "72396", "url": "https://it.wikipedia.org/wiki?curid=9265430", "title": "Adelaide International II 2022 - Doppio maschile", "text": "\u00c9 stata la seconda edizione del torneo nell'anno 2022.\nWesley Koolhof / Neal Skupski hanno sconfitto in finale Ariel Behar / Gonzalo Escobar con il punteggio di 7\u20136(5), 6\u20134.\nTeste di serie.\nTutte le teste di serie hanno ricevuto un bye al primo turno."}
{"id": "9265434", "revid": "31886", "url": "https://it.wikipedia.org/wiki?curid=9265434", "title": "Toxeus", "text": "Toxeus \u00e8 un genere di ragni appartenente alla famiglia Salticidae.\nDistribuzione.\nLe 11 specie sono state reperite in Asia sudorientale, India, Filippine, Giappone, Cina, Angola.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"T. maxillosus\" .\nQuesto genere \u00e8 stato rimosso dalla sinonimia con Myrmarachne a seguito di un lavoro di Pr\u00f3szy\u0144ski del 2016.\nNon sono stati esaminati esemplari di questo genere dal 2021.\nAttualmente, a gennaio 2022, si compone di 11 specie:"}
{"id": "9265464", "revid": "767487", "url": "https://it.wikipedia.org/wiki?curid=9265464", "title": "O\u010dovsk\u00e9 pastorale", "text": "O\u010dovsk\u00e9 pastorale \u00e8 un film del 1973 diretto da Jozef Zachar.\nTrama.\nGolian \u00e8 un ex allevatore che perde trenta pecore dal gregge di una cooperativa."}
{"id": "9265471", "revid": "252476", "url": "https://it.wikipedia.org/wiki?curid=9265471", "title": "Spettroscopia di retrodiffusione di Rutherford", "text": ""}
{"id": "9265473", "revid": "583609", "url": "https://it.wikipedia.org/wiki?curid=9265473", "title": "Joaqu\u00edn De Luz", "text": "Biografia.\nNato e cresciuto a Madrid, Joaqu\u00edn De Luz ha cominciato a danzare alla scuola di V\u00edctor Ullate. Tra il 1992 e il 1995 ha danzato con la compagnia di Ullate, prima di trasferirsi negli Stati Uniti ed essere scritturato come solista dal balletto di Filadelfia. Con la compagnia ha danzato ruoli di rilievo ne \"La Bayad\u00e9re\", \"Don Chisciotte\", \"La bella addormentata\", \"Il lago dei cigni\" e altri. \nNel 1997 si \u00e8 unito all'American Ballet Theatre come membro del corpo di ballo; l'anno successivo \u00e8 stato promosso al rango di solista e in questa veste ha danzato i ruoli dell'idolo di bronzo ne \"La Bayad\u00e8re\", il Cowboy Rosso in \"Billy The Kid,\" Benno ne \"Il lago dei cigni\" e altri ancora. Nel 2003 si \u00e8 unito al New York City Ballet come solista e due anni dopo \u00e8 stato promosso al rango di primo ballerino. Particolarmente acclamata \u00e8 stata la sua interpretazione ne \"Il figliol prodigo\" di George Balanchine, premiata con il Prix Benois de la Danse. Ha dato il suo addio alle scene nel 2018 con una rappresentazione di \"Theme and Variations\" di Balanchine al David H. Koch Theater."}
{"id": "9265480", "revid": "131145", "url": "https://it.wikipedia.org/wiki?curid=9265480", "title": "Gruppo Sportivo Self Atletica Montanari &amp; Gruzza", "text": ""}
{"id": "9265481", "revid": "6923", "url": "https://it.wikipedia.org/wiki?curid=9265481", "title": "Newman (Seinfeld)", "text": "Newman \u00e8 un personaggio ricorrente e antagonista nello show televisivo \"Seinfeld\", interpretato da Wayne Knight dal 1992 fino al finale dello show in 1998 e doppiato da Nino Prester nella versione italiana. \u00c8 l'arci-nemesi di Jerry di e amico di Kramer.\n\"TV Guide\" lo ha incluso nella loro lista del 2013 dei 60 cattivi pi\u00f9 cattivi di tutti i tempi. Nel 2016, \"Rolling Stone\" lo ha classificato al 16\u00b0 posto tra i \"40 pi\u00f9 grandi cattivi TV di tutti i tempi\".\nBackground.\nNewman fa la sua prima apparizione fisica in \"Il suicidio\", ma \u00e8 apparso per la prima volta come personaggio nell'episodio precedente \"La vendetta\", in cui si sente solo la sua voce (inizialmente doppiata da Larry David). Knight ha doppiato il dialogo per le trasmissioni in syndication.\nNewman vive nell'appartamento 5E, che \u00e8 direttamente in fondo al corridoio dall'appartamento di Jerry, 5A. Tuttavia, ci sono incongruenze di continuity riguardo alla sua residenza. Nell'episodio della sesta stagione \"La caricatura\", l'appartamento di Newman \u00e8 al 5\u00b0 piano. Nell'episodio della settima stagione \"Voglio dormire\", l'appartamento di Newman \u00e8 5E. Nell'episodio della nona stagione \"Il nascondiglio\", tuttavia, un altro uomo, Phil, viene visto entrare nella 5E. Altre volte sembra che Newman viva in una parte dell'edificio completamente diversa da quella di Jerry; in \"La partita a golf\" Newman saluta Jerry con \"cosa ti porta gi\u00f9 nell'ala est?\", mentre in \"Peccati di gola\" Newman dice che George \"sta con Jerry nell'ala ovest del edificio\"; in \"Lo scontro\" Kramer dice a Jerry che Newman \"ha una ragazza\" lass\u00f9\", riferendosi al suo appartamento.\nNewman \u00e8 stato creato come contrappunto al personaggio di Jerry, anche se il motivo della loro animosit\u00e0 non viene mai rivelato. Seinfeld una volta descrisse Newman come il Lex Luthor del suo Superman.Knight lo ha descritto come \"puro malvagio\", come ha fatto Jerry nell'episodio \"La partita a golf\" quando dice \"L'ho guardato negli occhi. \u00c8 puro male\".\nAccoglienza ed eredit\u00e0 culturale.\nIn un'intervista a \"Sacramento Bee\", Knight ha spiegato di essere stato fermato una volta da un agente di polizia che si \u00e8 limitato a fermarlo per dire \"Ciao, Newman\". Newman \u00e8 stato classificato n. 1 su TV.com nell'elenco tra i dieci vicini pi\u00f9 fastidiosi.\nMike Joy di Fox Sports risponde spesso \"Ciao, Newman\" quando Ryan Newman vince una gara Monster Energy NASCAR Cup Series. Ci\u00f2 \u00e8 accaduto nella gara del 2008 della Daytona 500 e quella del 2017 della Camping World 500."}
{"id": "9265483", "revid": "2091133", "url": "https://it.wikipedia.org/wiki?curid=9265483", "title": "Sydney International 2022 - Singolare maschile", "text": "Alex De Minaur era il campione in carica da quando l'evento si \u00e8 tenuto nel 2019 , ma si \u00e8 ritirato prima dell'inizio del torneo.\nIn finale, Aslan Karacev, ha sconfitto Andy Murray con il punteggio di 6-3, 6-3."}
{"id": "9265484", "revid": "131145", "url": "https://it.wikipedia.org/wiki?curid=9265484", "title": "Campionati italiani assoluti di atletica leggera 2022", "text": "I CXII campionati italiani assoluti di atletica leggera, si terranno presso lo Stadio Olimpico di Roma, dal 24 al 26 giugno 2022.\nI titoli di campioni italiani di marcia 35 km sono stati assegnati a Pescara il 16 gennaio in una gara valida anche come prima prova dei campionati italiani di societ\u00e0 di marcia; questa disciplina \u00e8 entrata nel programma dei campionati italiani in questa edizione per gli uomini, mentre per le donne era presente gi\u00e0 nel 2021."}
{"id": "9265486", "revid": "1442080", "url": "https://it.wikipedia.org/wiki?curid=9265486", "title": "Simone Durello", "text": "Biografia.\nDecimo dei dodici figli di Maurizio, mercante, e Margherita Ambrosona, spos\u00f2 nel 1671 Teresa Catone, dalla quale ebbe dieci figli. Realizz\u00f2 pi\u00f9 di 125 incisioni su rame, acquaforte e bulino, per i pi\u00f9 noti editori milanesi, come Marc'Antonio Pandolfo Malatesta o Francesco Vigone.\nOpere.\nLavor\u00f2 principalmente all'illustrazione di libri e la sua produzione, comprende ritratti, mappe, progetti architettonici, feste, funerali, immagini devozionali e allegorie. La prima opera conosciuta, del 1665, \u00e8 gi\u00e0 un'opera importante: la copertina calcografica dell'elenco delle cerimonie funebri svoltesi a Milano per la morte del Re di Spagna Filippo IV. Poco dopo incise, su disegno di Cesare Fiori, i ritratti dei governatori spagnoli dello Stato di Milano Luis de Guzm\u00e1n Ponce de Leon, che aveva organizzato le esequie di Filippo IV, e Francisco de Orozco, marchese di Ol\u00edas, che fu governatore di Milano solo per pochi mesi nel 1668, anno in cui \u00e8 datato il ritratto, poi inglobato nella raccolta dei ritratti della \"Historia di Leopoldo Cesare\" di Galeazzo Gualdo, pubblicata a Vienna tra 1670 e 1674.\nAlto valore testimoniale hanno le incisioni che illustrano il torneo svoltosi a Milano nel carnevale del 1670, il cui rapporto apparve pubblicato con il titolo \"Amore e Gloria. festa d'armi a cavallo celebrata nella Regio Ducal Palazzo di Milano\". Dedicato dall'editore, Pandolfo Malatesta, a Paolo Spinola Doria, marchese de los Balbases e governatore di Milano. La festa riun\u00ec tutti gli elementi dell'equitazione barocca sotto spoglie mitologiche.\nSuo \u00e8 il frontespizio con la figura di Atlante, incisa su disegno di Francesco della Croce, per la seconda edizione milanese dell'opera emblematica di Filippo Picinelli, \"Mondo Simbolico\" , Milano, Francesco Vigone, 1669, e alcune delle stampe interne potrebbero essere sue.. Per Vigone incise nuovamente, nel 1671, la copertina di \"Bergamo compito: poema eroico\" di Alessandro Ghirardelli, arciprete di Clusone, con il ritratto ovale del papa Clemente X.\nLa sua firma si trova su undici delle tavole che illustrano la prima edizione del trattato di architettura di Juan Caramuel y Lobkowitz, \"Architectura civil recta, y obliqua\", Vigevano, 1678. Si tratta di incisioni di architettura in rame, con esempi degli ordini classici negli edifici romani, la Colonna Traiana e l'altare del Tempio di Gerusalemme e, con essi, il ritratto distorto di una figura equestre nelle vesti di San Giorgio che trafigge un drago, una delle incisioni con cui Caramuel mostr\u00f2 le distorsioni ottiche che si verificano nelle statue a seconda del punto di vista. Lo stesso anno forn\u00ec le incisioni della facciata della basilica di Santo Stefano Maggiore, decorata a lutto, e per il catafalco allestito all'interno per le esequie del principe Antonio Trivulzio (\"Impetus Doloris Excell. Princ. D. Ant Triuulzio praepropera morte sublato praepropere funere parentatis\", Milano, 1678).\nSuo anche il frontespizio calcografico dell'opera di Adolfo Occone, \"Imperatore romanorum numismata a Pompeo Magno ad Heraclium\", Milano, 1683, voluminoso trattato numismatico dedicato all'imperatore Leopoldo I, il cui ritratto \u00e8 riconosciuto nell'imperatore con caduceo e corazza nella vecchia incisione di Durello. Tra le sue ultime opere, una bellissima veduta dell'interno della cappella di san Gaudencio, Vescovo di Novara, in occasione dei festeggiamenti per la traslazione del suo corpo nel luglio 1711, incisione di Durello firmata 1712, illustrazione tratta da \"Il trionfo di S. Gaudenzo\"."}
{"id": "9265487", "revid": "439868", "url": "https://it.wikipedia.org/wiki?curid=9265487", "title": "Helfgott", "text": ""}
{"id": "9265491", "revid": "125112984", "url": "https://it.wikipedia.org/wiki?curid=9265491", "title": "Gimone", "text": "La Gimone \u00e8 un fiume francese che scorre nella regione dell\ua78cOccitania attraversando i dipartimenti di Alti Pirenei, Gers, Alta Garonna e Tarn e Garonna. \u00c8 un affluente diretto alla riva sinistra della Garonna.\nGeografia.\nLunga 135,7\u00a0km, la Gimone nasce sul Plateau di Lannemezan, negli Alti Pirenei, nel comune di Villemur e confluisce nella Garonna a monte di Castelsarrasin, nel dipartimento di Tarn e Garonna.\nIdrologia.\nCome la maggior parte degli altri corsi d'acqua della pianura della parte orientale del bacino della Garonna, la Gimone \u00e8 un fiume molto poco abbondante. La sua portata \u00e9 stata osservata per un periodo di 42 anni (1965-2006), a Garganvillar, localit\u00e0 situata poco prima della sua confluenza con la Garonna. Il bacino orografico del fiume vi \u00e8 di 827\u00a0km2, cio\u00e8 la quasi totalit\u00e0 di quest\ua78cultimo che conta un totale di 840\u00a0km2.\nIl modulo del fiume a Garganvillar \u00e8 di 3,02\u00a0m3/s.\nLa Gimone presenta delle fluttuazioni stagionali di portata molto marcate, con un periodo di piena in inverno e primavera caratterizzato da una portata mensile media compresa in un intervallo da 4,01 a 6,68\u00a0m3/s, da dicembre a maggio incluso (com un massimo in febbraio). Dal mese di giugno, la portata diminuisce fortemente per giungere al periodo di magra che si verifica da luglio a ottobre incluso, con una magra della portata media mensile che scende fino a 0,728\u00a0m3 nel mese di agosto. Tuttavia queste cifre non sono che valori medi di portata e le fluttuazioni di quest\ua78cultima possono essere pi\u00f9 importanti nel corso degli anni e su periodi pi\u00f9 brevi."}
{"id": "9265496", "revid": "493154", "url": "https://it.wikipedia.org/wiki?curid=9265496", "title": "Loipersdorf bei F\u00fcrstenfeld", "text": ""}
{"id": "9265498", "revid": "493154", "url": "https://it.wikipedia.org/wiki?curid=9265498", "title": "Sankt Josef", "text": ""}
{"id": "9265499", "revid": "149485", "url": "https://it.wikipedia.org/wiki?curid=9265499", "title": "Taylor Knibb", "text": "Biografia.\nHa rappresentato gli ai Giochi olimpici estivi di , dove ha vinto la medaglia d'argento nella gara a squadre, gareggiando coi connazionali Katie Zaferes, Morgan Pearson e Kevin McDowell. Nella prova individuale si \u00e8 classificata sedicesima."}
{"id": "9265503", "revid": "439868", "url": "https://it.wikipedia.org/wiki?curid=9265503", "title": "Harth", "text": ""}
{"id": "9265505", "revid": "1318658", "url": "https://it.wikipedia.org/wiki?curid=9265505", "title": "Sydney International 2022 - Doppio maschile", "text": "Jamie Murray e Bruno Soares erano i detentori del titolo dal 2019, ma sono stati eliminati al secondo turno da Simone Bolelli e Fabio Fognini.\nJohn Peers e Filip Pol\u00e1\u0161ek hanno sconfitto in finale Simone Bolelli e Fabio Fognini con il punteggio di 7\u20135, 7\u20135.\nTeste di serie.\nTutte le teste di serie hanno ricevuto un bye al primo turno."}
{"id": "9265506", "revid": "1442080", "url": "https://it.wikipedia.org/wiki?curid=9265506", "title": "Omer Demeuldre", "text": "Biografia.\nNacque a Cambrai l'8 marzo 1892. Mentre lavorava come apprendista meccanico si arruol\u00f2 nell'Arm\u00e9e de terre nell'ottobre 1913, divenendo meccanico di aviazione presso l'Escadrille MF 5 del 3\u00e8me Groupe A\u00e9ronautique di Epinal dove prestava servizio come camionista. Con lo scoppio della prima guerra mondiale la sua famiglia lasci\u00f2 Lilla, dove si trovava, per rifugiarsi a Parigi. Con la creazione continua di nuovi reparti aerei nel marzo fu assegnato alla Escadrille MF 35 come meccanico personale dell'aereo dal capitano Charles Collard, effettuando nel contempo voli di ricognizione come mitragliere sul velivolo biposto del capitano Collard. Quando quest'ultimo si trasfer\u00ec alla Escadrille MF 63 come comandante egli lo segu\u00ec. Nel suo nuovo reparto, mentre volava a bordo dell'aereo pilotato dal sergente Teulon, consegu\u00ec la sua prima vittoria aerea il 7 settembre dello stesso anno, abbattendo con la mitragliatrice in dotazione un caccia Albatros mentre volava su Bois de Forges, nella zona di Verdun. Completato l'addestramento come pilota \u201csur le tas\u201d, cio\u00e8 osservando quello che facevano gli altri piloti e mettendolo in pratica consegu\u00ec il brevetto di pilota militare (n.4203) il 23 settembre del 1916. Promosso sergente pilota, ottenne la sua prima vittoria ai comandi di un velivolo Maurice Farman MF.40 il 23 maggio 1917, a est di Itancourt, sulla Somme. Con l'arrivo al reparto dei biposti Sopwith 1A2 Strutter ebbe l'occasione di rivedere suo fratello, trasferito alla MF 63 come meccanico. Dopo essere stato distaccato allo Escadrille 313 assegnata alla difesa della citt\u00e0 di Dunkerque all'inizio di settembre 1917, fu trasferito alla Escadrille SPA 84, di stanza a Chaudun, il 14 ottobre 1917. \nQui vol\u00f2 sui caccia SPAD S.VII, ed il 30 ottobre ottenne la sua terza vittoria aerea e fu insignito della m\u00e9daille militaire. Nel corso di quell'anno consegu\u00ec ulteriori tre vittorie, portando il suo totale personale a sei. Divenuto asso dell'aviazione, tra il 3 gennaio e il 14 aprile 1918 ottenne ulteriori sette vittorie accertate con la Escadrille SPA 84, tra cui una doppietta il 3 febbraio. Citato al raggiungimento della sua decima vittoria all'ordine del giorno dell'esercito, il 14 aprile 1918, per la sua ultima vittoria, abbatte un velivolo biposto tedesca sopra \u00c9plessier. Il 3 maggio successivo, con il grado di sottotenente, fu dichiarato disperso in azione durante un pattugliamento aereo nel settore di Montdidier. Caduto l'aereo nella terra di nessuno, a causa dell'intenso fuoco d'artiglieria che imperversava in quel settore n\u00e9 il suo corpo, n\u00e9 i resti dell'aereo, saranno mai ritrovati. Fu insignito postumo del titolo di Cavaliere della Legion d'onore. Una targa commemorativa posta sulla tomba di famiglia del cimitero di Porte de Paris ricorda il suo sacrificio."}
{"id": "9265507", "revid": "33689", "url": "https://it.wikipedia.org/wiki?curid=9265507", "title": "Lunghezza Opera", "text": ""}
{"id": "9265510", "revid": "131145", "url": "https://it.wikipedia.org/wiki?curid=9265510", "title": "Campioni italiani assoluti di atletica leggera - Marcia 35 km femminile", "text": "Questa pagina raccoglie un elenco di tutte le campionesse italiane dell'atletica leggera nella 35 km di marcia, specialit\u00e0 che entr\u00f2 nel programma dei campionati nel 2021, in vista dell'introduzione della distanza ai Giochi olimpici estivi a partire dall'edizione di Parigi 2024, e che \u00e8 ancora presente. \u00c8 una gara praticata su strada."}
{"id": "9265514", "revid": "72396", "url": "https://it.wikipedia.org/wiki?curid=9265514", "title": "Australian Open 2022 - Singolare femminile", "text": "Naomi \u014csaka era la detentrice del titolo, ma \u00e8 stata eliminata al terzo turno da Amanda Anisimova.\nIn finale Ashleigh Barty ha sconfitto Danielle Collins con il punteggio di 6\u20133, 7\u20136(2).\nTeste di serie.\n Ashleigh Barty (Campionessa)\n Aryna Sabalenka \"(quarto turno)\"\n Garbi\u00f1e Muguruza \"(secondo turno)\"\n Barbora Krej\u010d\u00edkov\u00e1 \"(quarti di finale)\"\n Maria Sakkar\u012b \"(quarto turno)\"\n Anett Kontaveit \"(secondo turno)\"\n Iga \u015awi\u0105tek \"(semifinale)\"\n Paula Badosa \"(quarto turno)\"\n Ons Jabeur \"(ritirata)\"\n Anastasija Pavlju\u010denkova \"(terzo turno)\"\n Sofia Kenin \"(primo turno)\"\n Elena Rybakina \"(secondo turno, ritirata)\"\n Naomi \u014csaka \"(terzo turno)\" \n Simona Halep \"(quarto turno)\"\n Elina Svitolina \"(terzo turno)\"\n Angelique Kerber \"(primo turno)\"\n Emma Raducanu \"(secondo turno)\"\n Cori Gauff \"(primo turno)\"\n Elise Mertens \"(quarto turno)\"\n Petra Kvitov\u00e1 \"(primo turno)\"\n Jessica Pegula \"(quarti di finale)\"\n Belinda Bencic \"(secondo turno)\"\n Leylah Fernandez \"(primo turno)\"\n Viktoryja Azaranka \"(quarto turno)\"\n Dar'ja Kasatkina \"(terzo turno)\"\n Je\u013cena Ostapenko \"(terzo turno)\"\n Danielle Collins \"(finale)\"\n Veronika Kudermetova \"(terzo turno)\"\n Tamara Zidan\u0161ek \"(terzo turno)\"\n Camila Giorgi \"(terzo turno)\"\n Mark\u00e9ta Vondrou\u0161ov\u00e1 \"(terzo turno)\"\n Sara Sorribes Tormo \"(secondo turno)\""}
{"id": "9265516", "revid": "439868", "url": "https://it.wikipedia.org/wiki?curid=9265516", "title": "Galarreta", "text": ""}
{"id": "9265518", "revid": "1318658", "url": "https://it.wikipedia.org/wiki?curid=9265518", "title": "Teresa Halik", "text": "Si laure\u00f2 in sinologia presso l'Universit\u00e0 di Varsavia e nel 1980 consegu\u00ec un master in storia del Vietnam presso l'Universit\u00e0 di Hanoi. \nLavor\u00f2 presso la Facolt\u00e0 di Studi Orientali dell'Universit\u00e0 di Varsavia e presso il Dipartimento dei Paesi Extraeuropei dell'Accademia Polacca delle Scienze. Era ricercatrice della minoranza vietnamita in Polonia, autorice di numerosi lavori dedicati ai temi della cultura e della mentalit\u00e0 vietnamita, nonch\u00e9 all'integrazione dei vietnamiti nella societ\u00e0 polacca. Studi\u00f2 la storia e le trasformazioni politiche del Vietnam. Fu l'autrice del primo manuale per l'apprendimento della lingua vietnamita pubblicato in Polonia (con Hoang Thu Oanh). Insegn\u00f2 la lingua vietnamita alla Facolt\u00e0 di Filologia Vietnamita-Thailandese presso l'Universit\u00e0 di Adam Mickiewicz a Pozna\u0144. Nel suo lavoro da ricercatrice apprezzava la didattica e la collaborazione con gli studenti.\nEra sposata con il sociologo della medicina Janusz Halik. Visse a Pruszk\u00f3w vicino a Varsavia dove era attiva socialmente. Era una grande amante degli animali."}
{"id": "9265522", "revid": "439868", "url": "https://it.wikipedia.org/wiki?curid=9265522", "title": "Gadea", "text": ""}
{"id": "9265525", "revid": "149485", "url": "https://it.wikipedia.org/wiki?curid=9265525", "title": "Casper Stornes", "text": "Biografia.\nHa rappresentato la ai Giochi olimpici estivi di , dove si \u00e8 classificato undicesimo nella prova individuale. "}
{"id": "9265532", "revid": "599013", "url": "https://it.wikipedia.org/wiki?curid=9265532", "title": "Pedro Silva (calciatore 1997)", "text": "Carriera.\nCresciuto nel settore giovanile dello , debutta con la squadra riserve l'8 agosto 2015 in occasione dell'incontro di Segunda Liga pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 16 gennaio 2022.\""}
{"id": "9265533", "revid": "458786", "url": "https://it.wikipedia.org/wiki?curid=9265533", "title": "Pedro Jos\u00e9 Moreira Silva", "text": ""}
{"id": "9265544", "revid": "439868", "url": "https://it.wikipedia.org/wiki?curid=9265544", "title": "Flecha", "text": ""}
{"id": "9265549", "revid": "1318658", "url": "https://it.wikipedia.org/wiki?curid=9265549", "title": "Team", "text": "Il termine team \u00e8 la traduzione inglese di \"squadra\".\nTeam pu\u00f2 avere diversi significati, di seguito riportati."}
{"id": "9265558", "revid": "36426", "url": "https://it.wikipedia.org/wiki?curid=9265558", "title": "Romanico pistoiese", "text": ""}
{"id": "9265559", "revid": "583609", "url": "https://it.wikipedia.org/wiki?curid=9265559", "title": "Gonzalo Garc\u00eda (ballerino)", "text": "\u00c8 stato primo ballerino del San Francisco Ballet e del New York City Ballet.\nBiografia.\nNato a Saragozza, Gonzalo Garc\u00eda ha cominciato a studiare danza alla scuola di Maria de Avila. All'et\u00e0 di quindici anni \u00e8 diventato il pi\u00f9 giovane vincitore del Prix de Lausanne e ha vinto una borsa di studio per la San Francisco Ballet School. Due anni pi\u00f9 tardi il direttore artistico della compagnia, Helgi T\u00f3masson, gli ha offerto la possibilit\u00e0 di unirsi al San Francico Ballet, ma Garc\u00eda ha chiesto e ottenuto di continuare a perfezionarsi per un altro anno prima di fare il suo esordio ufficiale sulle scene.\nNel 1998, all'et\u00e0 di diciotto anni, si \u00e8 unito al corpo di ballo del San Francisco Ballet, dove ha avuto una rapida carriera: nel 2000 \u00e8 stato promosso al rango di solista e nel 2002, all'et\u00e0 di ventidue anni, a quello di primo ballerino. In questa veste ha danzato tutti i maggiori ruoli della compagnia, tra cui Albrecht in \"Giselle\", Romeo in \"Romeo e Giulietta\" ed \u00e8 stato il primo interprete del Principe ne \"Lo schiaccianoci\" coreografato da Tomasson. Nel 2004 ha danzato come ospite del New York City Ballet nel \"Ballo della Regina\" messo in scena per il centenario di George Balanchine. Nel maggio del 2007 ha lasciato il San Francisco Ballet dopo una rappresentazione di \"Don Chisciotte\", in cui ha danzato il ruolo di Basilio.\nNell'ottobre del 2007 si \u00e8 unito al New York City Ballet come primo ballerino. All'interno della compagnia ha danzato i maggiori ruoli maschili del repertorio, tra cui Apollo nell\"'Apollon musagete\", Frantz in \"Copp\u00e9lia\", Albrecht in \"Giselle\", il Cavaliere nello \"Schiaccianoci\" di Balanchine, Tebaldo nel \"Romeo e Giulietta\" di Peter Martins, il Principe D\u00e9sir\u00e9 ne \"La bella addormentata\", Siegfried ne \"Il lago dei cigni\" di Martins e James ne \"La Sylphide\". Inoltre ha danzato coreografie originali di Justin Peck, Alexei Ratmansky e Christopher Wheeldon.\n\u00c8 sposato con l'ex ballerino Ezra Hurwitz dal 2020."}
{"id": "9265560", "revid": "62004", "url": "https://it.wikipedia.org/wiki?curid=9265560", "title": "Vuelta a Espa\u00f1a 2022", "text": "La Vuelta a Espa\u00f1a 2022, settantasettesima edizione della corsa e valida come ventisettesima prova dell'UCI World Tour 2022, si svolger\u00e0 in ventuno tappe dal 19 agosto al 11 settembre 2022 su un percorso di 3\u00a0280,5 km, con partenza da Utrecht nei Paesi Bassi e arrivo a Madrid in Spagna."}
{"id": "9265561", "revid": "228587", "url": "https://it.wikipedia.org/wiki?curid=9265561", "title": "Ambasciata persiana in Europa (1599-1602)", "text": "L' Ambasciata persiana in Europa (1599-1602) fu una missione diplomatica voluta dallo sci\u00e0 Abbas I di Persia nel 1599 per ottenere un'alleanza contro l'Impero ottomano. I persiani erano in guerra con i turchi da pi\u00f9 di una secolo e pertanto decisero di provare ad ottenere l'alleanza degli europei in funzione anti-ottomana. Oltre all'antagonismo territoriale tra ottomani e persiani, vi erano anche ragioni religiose, dal momento che i persiani erano musulmani sciiti mentre gli ottomani erano sunniti. L'obbiettivo della missione diplomatica era dunque quello di stabilire un'alleanza con un paese europeo, preferibilmente l'Impero, per combattere i turchi. La Persia pens\u00f2 di iniziare a rivolgersi all'Europa dopo la sconfitta subita nella guerra ottomano-safavide (1578-1590).\nPianificazione.\nL'ambasciata persiana era composta da un ambasciatore, Hussein Ali Beg Bayat e da quattro segretari (il primo segretario d'ambasciata Uruch Beg, figlio del sultano Ali Beg; il nipote dell'ambasciatore 'Ali Quli Beg ed altri due notabili) e venne guidata dall'avventuriero inglese sir Anthony Shirley. Shirley era salpato da Venezia nel maggio del 1599 con 25 altri inglesi ed aveva ottenuto il favore dello sci\u00e0 Abbas I in Persia. I primi contatti tra un paese europeo e la Persia del resto erano stati presi da Anthony Jenkinson su mandato della regina Elisabetta I d'Inghilterra nel 1562.\nIl piano era quello di visitare otto corti europee in tutto, con l'invio di un ambasciatore speciale presso la corte dello zar russo Boris Godunov. L'ambasciata incontr\u00f2 effettivamente tre potentati tedeschi ma si port\u00f2 oltre solo in Italia ed in Spagna, dal momento che l'idea di visitare le corti di Francia, Inghilterra, Scozia e Polonia venne abbandonata durante il tragitto.\nItinerario.\nL'ambasciata part\u00ec nel luglio del 1599 da Astrakhan. Da questa raggiunse Mosca nel novembre del 1599. Dopo un lungo viaggio, il gruppo raggiunse Praga in Boemia nell'autunno del 1600, dove il gruppo incontr\u00f2 l'imperatore Rodolfo II del Sacro Romano Impero e dove si ferm\u00f2 per tutto l'inverno. Nella primavera del 1601 il gruppo ripart\u00ec alla volta di Monaco di Baviera dove incontr\u00f2 il duca Guglielmo V di Baviera, portandosi quindi in Italia dove venne ricevuta da Vincenzo Gonzaga a Mantova. L'ambasciata non riusc\u00ec ad incontrare il doge Marino Grimani a Venezia come programmato dal momento che questi si rifiut\u00f2 di incontrare gli ambasciatori dal momento che riteneva opportuno per la Serenissima mantenere i propri buoni rapporti con l'Impero ottomano. L'ultima parte della missione diplomatica si svolse in Spagna, dove il gruppo incontr\u00f2 re Filippo III di Spagna ed ottenne un passaggio in nave dal Portogallo verso lo stretto di Hormuz e quindi in Persia. Proprio in Spagna, a Merida, ad ogni modo, avvenne un incidente dal momento che il mullah che si trovava al seguito degli ambasciatori venne trafitto a morte da uno spagnolo. L'ambasciata dopo una breve risoluzione del caso part\u00ec da Lisbona alla volta della Persia all'inizio del 1602.\nConseguenze.\nSubito dopo il ritorno dell'ambasciata persiana in patria si ebbe un conflitto tra la Persia e l'Impero ottomano, la guerra ottomano-safavide (1603-1618), nella quale i persiani riuscirono a trionfare grazie anche alle riforme ed alle modernizzazioni predisposte dall'inglese Robert Shirley, fratello di Anthony Sherley.\nUna seconda ambasciata persiana in Europa (1609-1615) venne quindi organizzata, questa volta guidata dallo stesso Robert Sherley, la quale raggiunse Cracovia, Praga, Firenze, Roma, Madrid, Londra e fece ritorno in Persia attraverso i territori del Gran Mogol in India.\nNel 1616, venne concluso un primo accordo tra lo sci\u00e0 Abbas I e la Compagnia britannica delle Indie orientali e nel 1622 \"una forza anglo-persiana congiunta espulse i mercanti portoghesi e spagnoli dal Golfo di Persia\".\nNel 1624, Robert Sherley guid\u00f2 un'altra ambasciata in Inghilterra con l'intento di ottenere nuovi accordi commerciali per la Persia.\nUn'ambasciata persiana presso Luigi XIV raggiunse la Francia nel 1715."}
{"id": "9265566", "revid": "547034", "url": "https://it.wikipedia.org/wiki?curid=9265566", "title": "Dante Almansi", "text": "Biografia.\nFiglio di Abramo e di Gemma Formiggini, si laure\u00f2 in giurisprudenza (1900) presso l'universit\u00e0 di Parma. Nel 1901 entr\u00f2 al Ministero dell'Interno per concorso nell'amministrazione provinciale presso le prefetture di Mantova, di Parma e poi di Livorno.\nFece parte dell'amministrazione centrale come Capo sezione a Roma (1929), quindi fu promosso consigliere. Ottenne la nomina di Prefetto di 2 classe (gennaio 1923), assegnato a Caltanissetta. L'anno successivo, collocato a disposizione del Ministero dell'interno, fu incaricato di coadiuvare ed occorrendo supplire il Capo della Polizia \u2013 carica all'epoca retta da Emilio De Bono \u2013 e governando l'Ufficio Affari generali e riservati della Direzione generale di Pubblica Sicurezza. Nel 1930 divent\u00f2, fra l'altro, consigliere della Corte dei Conti.\nCollocato fuori ruolo dal personale dei consiglieri (settembre 1932), fu nominato capo di gabinetto del Ministero delle finanze \u2013 presieduto da Guido Jung \u2013, incarico che ricopr\u00ec fino al gennaio 1935: si dedic\u00f2, tra l'altro, alla questione dei risarcimenti dei danni di guerra. Nel febbraio 1935 riprese la funzione di Magistrato alla corte dei Conti: tra le varie mansioni, nel 1936 fu sindaco del collegio dei sindaci dell'Azienda minerali italiani e nel 1937 sindaco nel Banco di Roma.\nA seguito della promulgazione delle leggi razziali, in quanto di origine ebraica, fu posto a riposo il 30 gennaio 1939. Dal 1939 al 1944, negli anni della persecuzione antisemita da parte del regime fascista, ricopr\u00ec il ruolo di Presidente dell'Unione delle Comunit\u00e0 ebraiche italiane (UCEI) e fu tra i fondatori della Delasem, la Delegazione per l'Assistenza degli emigranti ebrei, sia a supporto degli ebrei perseguitati, sia stranieri in fuga che italiani.\nDopo la liberazione di Roma, Almansi venne riammesso in servizio (ottobre 1944) e collocato a riposo dal ruolo di consigliere della Corte dei Conti con decreto presidenziale del 29 gennaio 1945, per anzianit\u00e0 di servizio. Nell'immediato dopoguerra si dovette difendere da un tentativo di processo di epurazione, in quanto accusato di essere stato, fino al 1939, attivamente partecipe del governo fascista, malgrado la persecuzione subita e la sua opera di sostegno a favore degli ebrei.\nLa testimonianza nel processo a Herbert Kappler (1948) fece emergere la vicenda del 26 settembre 1943, quando venne richiesta da parte di Herbert Kappler alla comunit\u00e0 ebraica di Roma di raccogliere e consegnare entro 36 ore un corrispettivo di 50 chilogrammi d'oro sotto la minaccia, in caso di rifiuto, della deportazione di 200 ebrei.\nAlmansi fu inoltre nominato regio commissario del comune di Carrara (dicembre 1913 - luglio 1914), sottoprefetto ad Ariano di Puglia e a Terni (dal 1915), prefetto ad Avellino, a Reggio Emilia e a Macerata (ottobre 1924 - 1927), regio commissario di Napoli (dicembre 1927 - gennaio 1930). \nOnorificenze.\nAlmansi fu insignito di numerose onorificenze: "}
{"id": "9265571", "revid": "458786", "url": "https://it.wikipedia.org/wiki?curid=9265571", "title": "Simon Asta", "text": "Carriera.\nCresciuto nel settore giovanile dell', debutta in prima squadra il 12 maggio 2018 in occasione dell'incontro di Bundesliga perso 2-0 contro il .\nIl 5 ottobre 2020 passa a titolo definitivo al .\nStatistiche.\nPresenze e reti nei club.\n\"Statistiche aggiornate all'11 dicembre 2021.\""}
{"id": "9265586", "revid": "2091133", "url": "https://it.wikipedia.org/wiki?curid=9265586", "title": "Australian Open 2022 - Doppio femminile", "text": "Elise Mertens e Aryna Sabalenka erano le detentrici del titolo, ma Sabalenka ha deciso di non prendere parte a questa edizione del torneo. Mertens ha fatto coppia con Veronika Kudermetova, ma sono state sconfitte in semifinale da Barbora Krej\u010d\u00edkov\u00e1 e Kate\u0159ina Siniakov\u00e1.\nIn finale Barbora Krej\u010d\u00edkov\u00e1 e Kate\u0159ina Siniakov\u00e1 hanno sconfitto Anna Danilina e Beatriz Haddad Maia con il punteggio di 6(3)\u20137, 6\u20134, 6\u20134.\nTeste di serie.\n Barbora Krej\u010d\u00edkov\u00e1 / Kate\u0159ina Siniakov\u00e1 (Campionesse)\n Sh\u016bko Aoyama / Ena Shibahara \"(semifinale)\"\n Veronika Kudermetova / Elise Mertens \"(semifinale)\"\n Samantha Stosur / Zhang Shuai \"(secondo turno)\"\n Alexa Guarachi / Nicole Melichar-Martinez \"(terzo turo)\"\n Gabriela Dabrowski / Giuliana Olmos \"(secondo turno)\"\n Darija Jurak / Andreja Klepa\u010d \"(primo turno)\"\n Cori Gauff / Caty McNally \"(primo turno)\"\n Caroline Dolehide / Storm Sanders \"(quarti di finale)\"\n Marie Bouzkov\u00e1 / Lucie Hradeck\u00e1 \"(secondo turno)\"\n Ljudmyla Ki\u010denok / Je\u013cena Ostapenko \"(secondo turno)\"\n Nade\u017eda Ki\u010denok / Sania Mirza \"(primo turno)\"\n Asia Muhammad / Jessica Pegula \"(secondo turno)\"\n Xu Yifan / Yang Zhaoxuan \"(terzo turno)\"\n Irina-Camelia Begu / Nina Stojanovi\u0107 \"(primo turno)\"\n Vikt\u00f3ria Ku\u017emov\u00e1 / Vera Zvonar\u00ebva \"(terzo turno)\""}
{"id": "9265587", "revid": "144796", "url": "https://it.wikipedia.org/wiki?curid=9265587", "title": "Ambasciata persiana in Europa (1609-1615)", "text": "L' Ambasciata persiana in Europa (1609-1615) fu una missione diplomatica voluta dallo sci\u00e0 Abbas I di Persia nel 1609 per ottenere un'alleanza contro l'Impero ottomano. L'ambasciata venne guidata dall'inglese Robert Shirley.\nAntefatto.\nI persiani safavidi erano stati in guerra col vicino Impero ottomano per pi\u00f9 di un secolo e pertanto all'inizio del Seciento decisero di provare ad ottenere l'aiuto di alcuni stati europei contro i turchi. Oltre all'antagonismo territoriale tra persiani e turchi, forte era anche l'antagonismo di tipo religioso, dal momento che i persiani perseguivano lo sciismo, mentre gli ottomani il sunnismo. Gli sforzi persiani di avvicinarsi all'Europa cattolica (in particolare al Sacro Romano Impero degli Asburgo, all'Italia ed alla Spagna), erano tesi anche a controbilanciare l'alleanza franco-ottomana creatasi appunto tra Francia ed Impero ottomano, dal momento che la Persia si trovava in guerra aperta con gli ottomani nella guerra ottomano-safavide (1603-1618). Quest'ambasciata fece seguito ad una prima ambasciata in Europa svoltasi tra il 1599 ed il 1602.\nL'ambasciata.\nL'ambasciata persiana si port\u00f2 a Cracovia, a Praga, a Firenze, a Roma, a Madrid, a Londra e fece ritorno in Persia attraverso i territori del Gran Mogol d'India. Shirley venne ricevuto con i massimi onori in tutti questi paesi i quali erano regolarmente in conflitto con l'Impero ottomano. A Praga, inoltre, Shirley ottenne il rango di cavaliere del Sacro Romano Impero per mano dell'imperatore. Nel 1609 venne creato conte palatino del Sacro Romano Impero da Rodolfo II. L'ambasciata continu\u00f2 quindi alla volta di Firenze, Milano e Roma dove venne ricevuta da papa Paolo V. Prosegu\u00ec quindi alla volta della Spagna.\nNel 1611, Shirley raggiunse l'Inghilterra, ma qui incontr\u00f2 l'opposizione della Compagnia del Levante che aveva forti interessi commerciali con gli ottomani.\nShirley ritorn\u00f2 quindi in Persia via mare, passando il Capo di Buona Speranza e sbarcando in India, alla foce dell'Indo, sfuggendo ad un attentato alla sua vita da parte dei portoghesi appostati in loco. Torn\u00f2 infine a Ispahan con sua moglie nel 1615. Tutti i suoi compagni di viaggio erano morti lungo il viaggio in una congiura di veleni.\nConseguenze.\nNel 1616, venne raggiunto un accordo commerciale tra lo sci\u00e0 Abbas I e la Compagnia britannica delle Indie orientali e nel 1622 \"una forza congiunta anglo-persiana espulse i commercianti portoghesi e spagnoli dal Golfo Persico\" con la presa di Ormuz.\nNel 1624, Robert Shirley guid\u00f2 un'altra ambasciata in Inghilterra per ottenere degli accordi commerciali."}
{"id": "9265591", "revid": "1442080", "url": "https://it.wikipedia.org/wiki?curid=9265591", "title": "Keith McDaniel", "text": "Biografia.\nFiglio di Vernon McDaniel, Keith McDaniel \u00e8 stato primo ballerino dell'Alvin Ailey American Dance Theater dal 1975 al 1983, durante i quali si afferm\u00f2 come uno dei ballerini preferiti di Alvin Ailey, che cre\u00f2 numerosi ruoli appositamente per lui. \nDopo aver lasciato la compagnia, McDaniel si trasfer\u00ec a Los Angeles e lavor\u00f2 in diversi film e programmi televisivi. Inoltre danz\u00f2 in diverse edizioni dei premi Oscar e nei music video delle cantanti Paula Abdul, Brenda Russell e Glenn Frey.\nNon abbandon\u00f2 mai del tutto il teatro e recit\u00f2 a Broadway nei musical \"Leader of the Pack\" (1985) e \"Kiss of the Spider Woman\" (1993).\nDichiaratamente omosessuale, era impegnato in una relazione con Matt Tapscott al momento della sua morte, causata dall'AIDS nel 1995."}
{"id": "9265597", "revid": "404449", "url": "https://it.wikipedia.org/wiki?curid=9265597", "title": "Ferdinando Carbone", "text": "Biografia.\nNato a Mola di Bari nel 1900, si diplom\u00f2 al liceo classico di Trani e consegu\u00ec la laurea in giurisprudenza a Roma all'et\u00e0 di ventuno anni; nel frattempo aveva gi\u00e0 preso servizio presso il Ministero dell'interno (1918-1920), come vice-segretario alla pubblica sicurezza, e poi presso il Ministero delle finanze (1920-1922), in qualit\u00e0 di agente della imposte.\nDopo avere vinto il primo concorso pubblico per la magistratura bandito al termine della prima guerra mondiale, inizi\u00f2 la sua carriera nella magistratura ordinaria, inizialmente presso il tribunale di Roma e in seguito alla pretura del VI mandamento. Nel 1923 divenne vice-pretore di Bari, mentre nel 1925 fu nominato giudice aggiunto del mandamento di Genzano di Lucania; nel settembre dello stesso anno venne assegnato infine al mandamento di Nard\u00f2. Pass\u00f2 poi all'Avvocatura dello Stato a Roma, dove rimase per diciannove anni dal 1926 al 1945. Dal settembre 1944 all'ottobre 1945 fu membro dell'Alto commissariato per le sanzioni contro il fascismo e venne nominato consigliere di Stato il 14 giugno 1945.\nDivenne capo di gabinetto del ministro Pietro Campilli nel governo De Gasperi nel febbraio 1947, mentre nel mese di giugno fu nominato capo di gabinetto di Luigi Einaudi, ministro del bilancio e vice-presidente del consiglio.\nNel maggio 1947 divenne segretario generale della Presidenza della Repubblica Italiana, inizialmente nominato da Luigi Einaudi con ordinamento provvisorio, e poi riconfermato ufficialmente il 4 settembre 1948, in seguito all'entrata in vigore della legge 1077 del 9 agosto che istituiva la carica. Fu proprio Carbone, in quanto primo segretario generale della Repubblica, a organizzare e regolare la normativa relativa all'amministrazione e ai servizi fondamentali allo svolgimento delle funzioni presidenziali. Istitu\u00ec inoltre un ufficio legislativo che aveva il compito di prendere in esame di disegni di legge di iniziativa governativa che dovevano essere presentati alle Camere previa autorizzazione del presidente della Repubblica. Il 2 giugno 1953 ricevette l'onorificenza di cavaliere di gran croce dell'Ordine al merito della Repubblica Italiana.\nDal 1\u00b0 aprile 1954 al 30 aprile 1970 fu presidente della Corte dei conti. In seguito ricopr\u00ec altri incarichi, quali membro della Commissione Lockheed e presidente del collegio dei revisori dell'Enel; fu inoltre dal 1957 presidente della Lega italiana per la lotta contro i tumori.\nNel 1985 il presidente Francesco Cossiga lo decor\u00f2 con la medaglia di benemerito della finanza pubblica. Mor\u00ec a Roma l'11 settembre 1990."}
{"id": "9265598", "revid": "31886", "url": "https://it.wikipedia.org/wiki?curid=9265598", "title": "Agorioides", "text": "Agorioides \u00e8 un genere di ragni appartenente alla famiglia Salticidae.\nDistribuzione.\nLe 2 specie sono state reperite in Papua Nuova Guinea.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"A. cherubino\" .\nNon sono stati esaminati esemplari di questo genere dal 2019.\nAttualmente, a gennaio 2022, si compone di 2 specie:"}
{"id": "9265601", "revid": "84184", "url": "https://it.wikipedia.org/wiki?curid=9265601", "title": "HMS Loyal (G15)", "text": "Lo HMS \"Loyal\" (pennant number G15) fu un cacciatorpediniere della Royal Navy, parte della classe L ed entrato in servizio nell'ottobre 1942. Il cacciatorpediniere fu attivo durante la seconda guerra mondiale, operando unicamente nel teatro bellico del mar Mediterraneo.\nDopo aver preso parte alle operazioni navali connesse alla campagna di Tunisia, il \"Loyal\" serv\u00ec nel corso della successiva campagna d'Italia partecipando a tutte le pi\u00f9 importanti operazioni anfibie lungo le coste italiane: lo sbarco in Sicilia, lo sbarco in Calabria, lo sbarco a Salerno e lo sbarco di Anzio. Mentre operava in supporto dei reparti britannici lungo le coste orientali dell'Italia, il 12 ottobre 1944 il \"Loyal\" sub\u00ec gravi danni strutturali per l'urto con una mina navale; rimasto fuori uso fino alla conclusione della guerra, la sua riparazione venne giudicata come non economicamente conveniente e nel luglio 1948 lo scafo fu venduto per essere demolito.\nStoria.\nEntrata in servizio e campagna di Tunisia.\nImpostata nei cantieri navali della Scotts Shipbuilding and Engineering Company di Greenock il 23 novembre 1938, l'unit\u00e0 fu varata l'8 ottobre 1941 con il nome di \"Loyal\" (\"leale\" in lingua inglese), seconda unit\u00e0 della Royal Navy a portare questo nome; la nave entr\u00f2 poi in servizio il 31 ottobre 1942 in forza alla 19th Destroyer Flotilla della Home Fleet, e in novembre raggiunse la base di Scapa Flow per svolgere esercitazioni e manovre di messa a punto. Dopo un rientro nei cantieri di Greenock il 16 dicembre per svolgere lavori di correzione dei difetti emersi con le prove, il \"Loyal\" salp\u00f2 il 26 dicembre di scorta al convoglio KMF 006 diretto ad Algeri. Arrivato a destinazione all'inizio di gennaio 1943, il cacciatorpediniere fu quindi assegnato alla Force Q di stanza a Bona per operare nell'ambito degli scontri della campagna di Tunisia contro i convogli di rifornimento dell'Asse in navigazione nel Mediterraneo centrale; il 18 gennaio, in coppia con il gemello , il \"Loyal\" mand\u00f2 a picco il mercantile tedesco \"Favor\" sorpreso in navigazione a sud di Cagliari, rientrando quindi ad Algeri dopo aver respinto un attacco aereo nemico.\nLa sera del 30 gennaio 1943 il \"Loyal\" salp\u00f2 di scorta al posamine diretto a stendere uno sbarramento minato nella zona del banco di Skerki, nel canale di Sicilia; la missione dovette tuttavia essere abbandonata nelle prime ore del 31 gennaio dopo uno scontro con un gruppo di motosiluranti tedesche (S-Boot) presente in zona, e le due unit\u00e0 rientrarono a Bona. Il \"Loyal\", l\"Abdiel\" e il \"Lightning\" portarono invece a termine con successo due missioni di posa mine nel canale di Sicilia tra il 1\u00ba e il 2 febbraio e tra il 6 e il 7 febbraio; durante questa seconda missione, il \"Loyal\" sfugg\u00ec a un attacco del sommergibile italiano \"Acciaio\". Il 16 febbraio il \"Loyal\" invece diresse al soccorso dei naufraghi della corvetta canadese HMCS \"Louisberg\", affondata da aerosiluranti nemici al largo di Orano. Il 1\u00ba marzo il cacciatorpediniere si trovava alla fonda a Bona quando fin\u00ec sotto l'attacco di alcuni bombardieri dell'Asse: la nave riport\u00f2 alcuni danni e dieci membri dell'equipaggio rimasero feriti, due dei quali in maniera mortale.\nIl \"Loyal\" continu\u00f2 con le missioni di posa mine nel canale di Sicilia anche in marzo, sempre di scorta al posamine \"Abdiel\": furono portate a termine due missioni, la prima tra il 5 e il 6 marzo e la seconda tra l'8 e il 9 marzo. Il 12 marzo la Force Q, composta per l'occasione dagli incrociatori e e dai cacciatorpediniere \"Loyal\" e \"Lightning\", sort\u00ec da Bona per tentare di intercettare un convoglio nemico segnalato in navigazione nel canale di Sicilia; la formazione sub\u00ec tuttavia vari bombardamenti aerei nemici e, quella sera stessa, un attacco da parte di un gruppo di S-Boot tedesche che silurarono e affondarono il cacciatorpediniere \"Lightning\": dopo alcune ore di incertezza, il \"Loyal\" fu distaccato per soccorrere i naufraghi dell'unit\u00e0 gemella, prendendo a bordo 183 superstiti del \"Lightning\" e portandoli in salvo a Bona il 14 marzo. In aprile il \"Loyal\" oper\u00f2 come unit\u00e0 di scorta per i gruppi da battaglia della Force H al largo delle coste algerine, per poi riprendere con le incursioni al traffico dell'Asse nel canale di Sicilia in maggio: in squadra con i cacciatorpediniere , e , l'8 maggio l'unit\u00e0 sorprese e affond\u00f2 al largo di Capo Bon il dragamine ausiliario tedesco \"M 6616/Alba Eder\" e il rimorchiatore italiano \"Porto Cesareo\", mentre il 9 maggio bombard\u00f2 postazioni nemiche a terra nella zona di Sidi David.\nLa campagna d'Italia.\nConcluse le operazioni in Tunisia, il \"Loyal\" fu riassegnato alle forze navali destinate ad appoggiare l'invasione anfibia delle isole di Pantelleria e Lampedusa (operazione Corkscrew); il \"Loyal\" stesso bombard\u00f2 con i suoi grossi calibri Pantelleria l'8 giugno 1943 e poi ancora l'11 giugno, quando l'isola capitol\u00f2. Conclusa questa operazione preliminare, il \"Loyal\" fu quindi inviato a prendere parte all'invasione alleata della Sicilia (operazione Husky): la mattina del 9 luglio il cacciatorpediniere forn\u00ec fuoco d'appoggio ai reparti britannici sbarcati nella zona orientale dell'isola, continuando a operare nelle acque siciliane in pattugliamenti e missioni di supporto alle unit\u00e0 a terra fino ad agosto quando rientr\u00f2 nella base di Malta. Il 2 settembre il \"Loyal\" svolse una missione di bombardamento costiero nella zona di Reggio Calabria, il preparazione dello sbarco dei reparti britannici in Calabria (operazione Baytown) portato a termine il giorno seguente; l'8 settembre invece il cacciatorpediniere salp\u00f2 con la flotta d'invasione alleata diretta a sbarcare nella zona di Salerno (operazione Avalanche).\nGli sbarchi alleati presero il via la mattina del 9 settembre 1943, e il \"Loyal\" support\u00f2 con i suoi grossi calibri la discesa a terra dei reparti del X Corps britannico: l'artiglieria costiera tedesca rispose al fuoco e una batteria di cannoni da 88 mm piazz\u00f2 alcuni colpi sul \"Loyal\" che misero fuori uso una delle sale caldaie; la nave rimase comunque a operare al largo di Salerno fino al 10 settembre, quando rientr\u00f2 a Malta per le riparazioni. Tornato nella zona della testa di ponte il 12 settembre, il \"Loyal\" continu\u00f2 a operare in favore dei reparti a terra sfuggendo varie volte ad attacchi aerei tedeschi; concluse le operazioni di sbarco, da ottobre il cacciatorpediniere fu di base a Napoli da dove condusse missioni di bombardamento costiero in supporto dei reparti a terra sul fronte del Volturno. In novembre il \"Loyal\" si spost\u00f2 nel teatro del mar Adriatico, per fornire fuoco di supporto ai reparti della Eighth Army impegnati nella parte orientale del fronte alleato in Italia; il 25 novembre il cacciatorpediniere bombard\u00f2 Civitanova Marche, mentre il 2 dicembre cannoneggi\u00f2 San Benedetto del Tronto e Ancona.\nIl \"Loyal\" torn\u00f2 nel mar Tirreno all'inizio di gennaio 1944, per prendere parte agli sbarchi alleati nella zona di Anzio e Nettuno (operazione Shingle). Dopo l'avvio degli sbarchi il 22 gennaio, il cacciatorpediniere rimase a incrociare al largo della testa di ponte in supporto ai reparti a terra, subendo varie volte attacchi aerei da parte dei velivoli tedeschi; il 29 gennaio l'unit\u00e0 mosse in soccorso dei naufraghi dell'incrociatore , affondato in uno di questi attacchi aerei. Il \"Loyal\" continu\u00f2 a operare al largo di Anzio fino al 9 febbraio, quando sub\u00ec danni dopo essere stato colpito da fuoco nemico da terra; dopo alcune riparazioni provvisorie eseguite a Taranto l'11 febbraio, il cacciatorpediniere raggiunse Malta il 16 febbraio dove fu messo in cantiere fino al 30 marzo seguente. In aprile il \"Loyal\" torn\u00f2 a operare al largo della testa di ponte di Anzio in supporto dei reparti a terra, rimanendo in zona fino al 9 maggio quando il cacciatorpediniere cadde vittima di un attacco aereo tedesco: l'esplosione di varie bombe cadute vicino allo scafo caus\u00f2 vari danni strutturali, obbligando l'unit\u00e0 a raggiungere Taranto per lavori di riparazione proseguiti dal 27 maggio al 18 agosto seguente.\nLa radiazione.\nDopo il rientro in servizio, dal settembre 1944 il \"Loyal\" fu dislocato nella base di Ancona per operare in appoggio dei reparti dell'Eighth Army britannica lungo la costa orientale dell'Italia; parte di una task force comprendente altri tre cacciatorpediniere e due cannoniera, il \"Loyal\" svolse quindi varie missioni di bombardamento delle postazioni tedesche nella zona di Rimini.\nL'11 ottobre il \"Loyal\", in coppia con il gemello , svolse una missione di bombardamento costiero nella zona di Cesenatico. Dirigendo per rientrare ad Ancona, nelle prime ore del 12 ottobre il \"Loyal\" urt\u00f2 una mina navale: l'esplosione caus\u00f2 gravissimi danni strutturali allo scafo nonch\u00e9 un allagamento delle sale macchine, obbligando il \"Lookout\" a pendere a rimorchio l'immobilizzato \"Loyal\" per trainarlo in salvo ad Ancona. Il 21 ottobre il \"Loyal\" fu ritirato dalle operazioni e inviato a Taranto per essere messo in bacino di carenaggio onde ispezionare i danni riportati alla carena; l'ispezione si concluse il 17 novembre, rivelando la necessit\u00e0 di importanti lavori di riparazione per poter rimettere in servizio l'unit\u00e0. Il cacciatorpediniere rimase quindi inutilizzato a Taranto fino a ben oltre la conclusione della guerra; solo nell'agosto 1946 lo scafo fu portato a Malta e riparato solo quanto necessario per essere convertito in nave caserma per il personale della base. Nel 1947 le autorit\u00e0 britanniche conclusero che i lavori di riparazione del cacciatorpediniere risultavano ormai come non economicamente convenienti, e la nave fu quindi radiata e messa a disposizione per la vendita. Acquistato dalla British Iron &amp; Steel Corporation il 15 luglio 1948, lo scafo fu quindi trainato nei cantieri di Milford Haven in Galles perch\u00e9 fosse smantellato a partire dal 31 luglio seguente."}
{"id": "9265602", "revid": "135224", "url": "https://it.wikipedia.org/wiki?curid=9265602", "title": "Sky Cinema 3", "text": ""}
{"id": "9265604", "revid": "945903", "url": "https://it.wikipedia.org/wiki?curid=9265604", "title": "The Swinging Mr. Rogers", "text": "The Swinging Mr. Rogers \u00e8 un album a nome \"Shorty Rogers and His Giants\", pubblicato dalla casa discografica Atlantic Records nel luglio del 1955 .\nFormazione.\n\"Shorty Rogers and His Giants\""}
{"id": "9265627", "revid": "83531", "url": "https://it.wikipedia.org/wiki?curid=9265627", "title": "Ambasciata persiana presso Luigi XIV", "text": "L'ambasciata persiana presso Luigi XIV fu un fatto diplomatico che si ebbe durante l'ultimo anno di regno di Luigi XIV nel 1715. Tale evento ebbe un notevole impatto non solo sulla Francia dell'epoca ma anche sulla sua societ\u00e0 e sulle relazioni tra Oriente ed Europa. Mohammed Reza Bey, o in francese \"M\u00e9h\u00e9met Riza Beg\", era un ufficiale d'alto rango del governatore persiano della provincia di Iravan che venne scelto dall'imperatore persiano safavide sultano Husayn per compiere una missione diplomatica in Europa con al seguito un grande entourage per impressionare la corte di Luigi XIV che egli sapeva essere la pi\u00f9 sfarzosa del continente europeo.\nL'ambasciata.\nLa scena dell'entrata dell'ambasciatore persiano a Parigi il 7 febbraio 1715, venne descritta da Fran\u00e7ois Pidou de Saint-Olon (1646\u20131720), un nobile delegato alla posizione diplomatica di ambasciatore in Persia, come segue:\nDurante i mesi che trascorse alla reggia di Versailles, Mohammed Reza Bey condusse diversi negoziati e trattati commerciali tra la Persia e la Francia, come pure accordi specifici per l'apertura di consolati in entrambi i regni. Confer\u00ec coi francesi anche su una possibile alleanza militare in funzione anti-ottomana, ma i negoziati si fermarono a causa della cattiva salute di Luigi XIV che sarebbe morto in quello stesso anno. Mohammed Reza Bey torn\u00f2 in Persia nell'autunno del 1715 con una serie di trattati commerciali e un'alleanza tra la Francia e la Persia siglata a Versailles il 13 agosto. Un altro risultato della missione diplomatica fu la fondazione di un consolato persiano a Marsiglia, il principale porto mediterraneo della Francia.\nInfluenze nella letteratura.\nDurante il periodo trascorso in Francia da parte dell'ambasciata persiana, a ogni modo, dei suoi componenti si disse di tutto, sia per i loro costumi esotici, sia per il loro stile di vita, per le armi che portavano appresso e anche sui numerosi conti non pagati lasciati ovunque. L'ambasciatore persiano fu tra i protagonisti di un'opera di \"monsieur\" d'Hostelfort, dal titolo \"Amanzolide, nouvelle historique et galante, qui contient les aventures secr\u00e8tes de Mehemed-Riza-Beg, ambassadeur du Sophi de Perse \u00e0 la cour de Louis le Grand en 1715\". (Paris: P. Huet, 1716).\nUno dei risultati pi\u00f9 evidenti della visita dell'ambasciata persiana furono le \"Lettere Persiane\" di Montesquieu (1725), nelle quali venne posta una critica alla societ\u00e0 francese per mano di un immaginario \"uomo di buona volont\u00e0\" persiano.\nLe \"Memorie\" di Saint-Simon riportano come a corte si fosse diffusa la convinzione che l'ambasciatore fosse nient'altro che un mercante persiano, data la sua abilit\u00e0 nel gestire le contrattazioni in Francia e del ruolo avuto da Pontchartrain, ministro del commercio, affinch\u00e9 le trattative avessero buon successo col re, ormai avanti con gli anni. Circa l'ambasciatore persiano il duca di Saint-Simon disse \"nulla sembrava genuino in lui ed il suo comportamento era sgraziato come l'insieme dei miserabili doni che portava con s\u00e9. Inoltre non present\u00f2 credenziali n\u00e9 giunsero istruzioni dal re di Persia o dai suoi ministri\"."}
{"id": "9265634", "revid": "1649409", "url": "https://it.wikipedia.org/wiki?curid=9265634", "title": "David McAllister (ballerino)", "text": "Biografia.\nDavid McAllister \u00e8 nato e cresciuto a Perth e ha studiato danza all'Australian Ballet School. Nel 1983 \u00e8 stato scritturato dall'Australian Ballet e nel 1986 \u00e8 stato promosso a primo ballerino. In questa veste ha danzato molti dei principali ruoli maschili del repertorio, tra cui Eugene Onegin in \"Onegin\", Romeo in \"Romeo e Giulietta\", il Principe ne \"La bella addormentata\", Basilio in \"Don Chisciotte\", Des Grieux in \"Manon\", Franz in \"Copp\u00e9lia\" e Jean ne \"La Fille mal gard\u00e9e\".\nNel 1985 ha vinto la medaglia di bronzo alla Competizione Internazionale di Balletto a Mosca; successivamente \u00e8 stato invitato a danzare come ospite con compagnie sovietiche di alto profilo, tra cui \nil Balletto Bol'\u0161oj, il Balletto Mariinskij e il balletto nazionale georgiano. Nel 1989 \u00e8 stato \u00e9toile ospite del National Ballet of Canada, dove ha danzato nel \"Romeo e Giulietta\" di John Cranko, \"Etudes\" e \"The Four Temperaments\". Negli anni successivi ha danzato con il Birmingham Royal Ballet ed il Singapore Ballet, mentre nel 1992 ha ballato con il Royal Ballet in una rappresentazione di \"Copp\u00e9lia\" al cospetto della principessa Diana.\nHa dato il suo addio alle scene il 24 marzo 2001 dopo una rappresentazione di \"Giselle\" alla Teatro dell'Opera di Sydney. Nel luglio dello stesso anno \u00e8 stato nominato direttore artistico dell'Australian Ballet, una carica che ha mantenuto per vent'anni prima di essere sostituito da David Hallberg nel 2021.\nVita privata.\nMcAllister \u00e8 dichiaratamente gay e unito civilmente al commediografo Wesley Enoch."}
{"id": "9265640", "revid": "1632387", "url": "https://it.wikipedia.org/wiki?curid=9265640", "title": "Ghosthunters - Gli acchiappafantasmi", "text": "Ghosthunters - Gli acchiappafantasmi (\"Gespensterj\u00e4ger - Auf eisiger Spur\") \u00e8 un film del 2015 diretto da Tobi Baumann, basato sul romanzo per ragazzi \"Gespensterj\u00e4ger auf eisiger Spur\" (\"Cacciatori di fantasmi sulla pista ghiacciata\") dell'autrice tedesca Cornelia Funke.\nTrama.\nNel XIX secolo, lo studioso degli spiriti Olgen Fjorsen scrive un testo per mettere in guardia l'umanit\u00e0 da un \"demone del ghiaccio\", che potrebbe avvolgere il mondo in una nuova glaciazione.\nOltre centocinquant'anni dopo, la sua casa \u00e8 ritenuta stregata; i ragazzi del posto ci si avvicinano per giocare, ma non osano entrarvi. \nChi ha paura di scendere anche nella cantina della propria casa \u00e8 Tom Thompson, un ragazzino canzonato dalla sorella adolescente Lola, secondo la quale avrebbe dei problemi psicologici. In effetti, Tom, sceso a prendere una bottiglia di vino per suo padre, v'incontra un fantasma fatto di una sostanza verde molliccia.\nIntanto, in un sotterraneo, due acchiappafantasmi (Smith e Cuminella) cercano d'imprigionare uno spettro di grande potenza; Cuminella per\u00f2 colpisce per errore il suo collega con la sua arma, riducendolo alle dimensioni di un lillipuziano, e per questo viene licenziata dal Servizio Segreto Acchiappafantasmi (CGI, \"Central Ghost Acgency)\" per il quale lavora\".\"\nTom parla con la sua vicina di casa, la signora Kubichek, accennandole al fantasma. Questa non solo gli conferma che esiste un fantasma verde, ma gli racconta anche di essere stata perseguitata dallo spirito del defunto marito, e che aveva risolto il problema grazie ad un'acchiappafantasmi di nome Cuminella. Tom contatta quest'ultima, che per\u00f2 si limita a dare al ragazzo un manuale perch\u00e9 se la sbrighi da solo.\nI genitori e la sorella di Tom escono, e quest'ultimo resta solo in casa. Il fantasma verde si palesa ancora, stavolta nel salotto. Tom cerca di combatterlo con quanto trova scritto nel libro e riesce a colpirlo utilizzando del succo d'arancia, ma se ne pente quando il fantasma, prima di sciogliersi completamente, gli dice che voleva solo essere suo amico. Rientrando, i Thompson lo redarguiscono per aver devastato la cucina e Tom se ne va a letto in lacrime.\nIl giorno dopo il fantasma (che si fa chiamare Ghosty) ha ripreso la sua forma. Spiega che \u00e8 stato scacciato dal maniero che infestava da uno \"spettro dei ghiacci\"; se non riuscir\u00e0 a tornarvi entro il successivo plenilunio sprofonder\u00e0 nell'oltretomba. Tom contatta di nuovo Cuminella, che si persuade a fare un sopralluogo alla vecchia casa di Ghosty. Vi ritorna con Tom e il fantasma; aprendo le porte libera il potere dello spettro del ghiaccio e i tre devono fuggire. Cuminella conduce il ragazzino e il fantasma alla sede della CGI, ma la sua superiore Hopkins non crede alla storia del demone del ghiaccio. Deve quindi procedere da sola senza l'appoggio dell'organizzazione; per giustificare ai genitori di Tom il fatto di doverlo portare con s\u00e9 si presenta loro come una psicologa. Cuminella insegna a Tom a guidare la sua auto e a usare il suo equipaggiamento. Cercano poi in biblioteca un'edizione del libro scritto da Olgen Fjorsen per sapere come combattere il demone del ghiaccio. Per preparargli una trappola prelevano da un cimitero della terra consacrata che contenga degli spiritelli benevoli; all'uscita incontrano Smith, ritornato alle dimensioni normali, assieme ad altri agenti della CGI, che bloccano Cuminella per aver agito senza autorizzazione e imprigionano Ghosty.\nRitornato a casa, Tom \u00e8 molto abbattuto; Ghosty, alla sede della CGI, \u00e8 interrogato da Smith, che vorrebbe prendersi il merito della sconfitta del demone del ghiaccio, che sta iniziando a congelare l'intera citt\u00e0. Tom cerca di convincere Cuminella a liberare Ghosty; la donna, dopo una certa titubanza, accetta. I due tolgono il fantasma dalla gabbia dov'era rinchiuso e stanno per dirigersi alla sua casa, ma lo spettro del ghiaccio \u00e8 gi\u00e0 arrivato alla CGI. Una nebbia e una parete di ghiaccio dividono Tom dai suoi amici. Il ragazzino incontra la Hopkins ed \u00e8 poi raggiunto da Ghosty e Cuminella, la quale gli intima di non partecipare alle fasi successive dell'operazione perch\u00e9 troppo pericolose. Tom resta quindi con la Hopkins, di cui conquista la fiducia, ma Cuminella e Ghosty si trovano in difficolt\u00e0. Il demone parla a Cuminella con la voce di Tom attirandola in un abbraccio mortale. Tom, che scartabellando il libro ha scoperto che solo una grossa fonte di calore pu\u00f2 debellare il demone, comprende che l'arma decisiva possa essere il calore proveniente dall'amicizia. Si avventura verso il demone impugnando un'arma e, grazie al contatto mentale che ha stabilito con Cuminella, lo riduce a un cubetto di ghiaccio.\nLa Hopkins reintegra Cuminella e rimpicciolisce di nuovo Smith che, appena rientrato alla base, voleva prendersi tutto il merito. Cuminella e Tom riportano a casa Ghosty, che recupera le sue energie ed evita all'ultimo momento di sprofondare nell'oltretomba.\nProduzione.\nIl film fu girato in inglese e successivamente doppiato in tedesco.\nIl film costitu\u00ec una coproduzione tra la Lucky Bird Pictures di Monaco di Baviera, la Lotus Film di Vienna e la Ripple World Pictures di Dublino. Godette di finanziamenti da parte di vari fondi pubblici per il cinema tedeschi (Filmf\u00f6rderungsanstalt, Film- und Medienstiftung NRW, FilmFernsehFonds Bayern, Deutschen Filmf\u00f6rderfonds) e austriaci (Filmfonds Wien e \u00d6sterreichisches Filminstitut).\nCritica.\nIl sito \"Filmdienst.de\" definisce il film \"un adattamento allestito con cura e spiegamento di mezzi\", che si distingue grazie al \"buon fiuto per la velocit\u00e0 e il ritmo, cos\u00ec come per la comicit\u00e0 e per il valore\". Nonostante \"i temi abbastanza convenzionali, il film risulterebbe piacevole allo stesso modo per bambini e adulti\". Il sito \"kino.de\" ha dichiarato che Anke Engelke \"ha dato un'interpretazione da vera caratterista\", e che il giovane interprete Milo Parker \"\u00e8 un attore di grande talento\". Vengono lodati anche il piano di produzione e gli effetti speciali. L'interpretazione del fantasmino Ghosty \u00e8 \"tra le cose migliori mai viste in una produzione tedesca\".\nLa critica di lingua inglese \u00e8 stata meno benevola. Il film ha un'approvazione del 13% su \"Rotten Tomatoes\" sulla base di 8 recensioni. Tara Brady di \"The Irish Times\" ha dato al film due stelle su cinque, stesso punteggio attribuito da Mike McCahill di \"The Guardian\"."}
{"id": "9265655", "revid": "1847786", "url": "https://it.wikipedia.org/wiki?curid=9265655", "title": "Australian Open 2022 - Sommario giorno per giorno", "text": ""}
{"id": "9265663", "revid": "76963", "url": "https://it.wikipedia.org/wiki?curid=9265663", "title": "Egisto Cagnoni", "text": "Dopo aver iniziato gli studi di giurisprudenza all'Universit\u00e0 di Torino, li interruppe per impegnarsi nell'attivit\u00e0 politica, sostenendo le rivendicazioni dei lavoratori agricoli delle Lomellina. Nel 1902 divenne segretario della Federazione proletaria della Lomellina, ma nel 1904 dovette riparare in Svizzera. \nTornato in Italia grazie a un'amnistia nel 1908, riprese l'attivit\u00e0 politica. Partecip\u00f2 alle elezioni politiche per il collegio di Mortara nel 1904 e 1909, e riusc\u00ec finalmente eletto nel 1913, entrando alla Camera dei Deputati.\nCome deputato, si oppose all'intervento nella Prima Guerra mondiale. Venne eletto sindaco di Mortara, entr\u00f2 nella direzione del PSI e nel 1919 fu nuovamente eletto alla Camera, nel collegio di Pavia, e nel 1921 in quello di Milano. Fino al 1922 fu altres\u00ec segretario della Camera del Lavoro di Pavia.\nPerseguitato dai fascisti fin dal periodo squadristico, dopo la presa del potere da parte di Mussolini dovette rinunziare all'attivit\u00e0 politica e visse oscuramente e in difficili condizioni economiche.\nPot\u00e9 tornare alla politica dopo la caduta del fascismo nel 1943, e al tempo della repubblica di Sal\u00f2 si impegn\u00f2 nella Resistenza. Catturato e internato prima a Fossoli, poi a a Mauthausen, venne infine deportato nel castello di Harteim, dove venne trucidato nella camera a gas."}
{"id": "9265664", "revid": "6923", "url": "https://it.wikipedia.org/wiki?curid=9265664", "title": "Volo Aeroflot 5463", "text": "Il volo Aeroflot 5463 era un volo passeggeri regionale partito da Chelyabinsk ad Almaty che si schiant\u00f2 il 30 agosto 1983 durante l'avvicinamento. Il Tupolev Tu-134A entr\u00f2 in collisione con il versante occidentale del monte Dolan a un'altitudine di 690 m (2.260 piedi). A seguito dell'incidente tutte le novanta persone a bordo morirono. L'errore dell'equipaggio \u00e8 stato citato come causa dell'incidente.\nL'incidente.\nDopo aver ricevuto le informazioni sulla posizione dell'aereo, il controllo del traffico aereo (ATC) diede un'errata istruzione di virata. Inoltre l'equipaggio scelse erroneamente una rotta di 199 gradi invece di 140. L'ATC comunic\u00f2 successivamente la rotta corretta, ma incaric\u00f2 i piloti di scendere a 600 m (2.000 piedi), mentre l'altitudine minima di sicurezza per il terreno circostante era di 4.620 m (15.160 piedi).). Sapendo che l'aereo era in rotta di collisione con un terreno montuoso e avendo il diritto di ignorare l'ATC in questa situazione, secondo le regole di volo sovietiche, l'equipaggio scelse invece di compiere una virata, continuando la discesa a 600 m (2.000 ft). Dopo aver informato l'ATC della loro situazione, i piloti ricevettero un avviso dal Ground Proximity Warning System. Invece di effettuare una salita immediata ritardarono qualsiasi tentativo di salire fino a 1\u20132 secondi prima dell'impatto.\nL'aereo si schiant\u00f2 sul monte Dolan, a un'altitudine di 690 m (2.260 piedi), a 30 km (19 miglia; 16 nmi) dall'aeroporto di Almaty, disintegrandosi e prendendo fuoco. Al momento dell'incidente era presente una formazione di cumulonembi a un'altitudine di 3.000\u20134.500 m (9.800\u201314.800 piedi) con cime nuvolose di 7.000\u20138.000 m (23.000\u201326.000 piedi) e una visibilit\u00e0 di 10 km (6,2 miglia; 5,4 miglia nautiche).\nL'indagine.\nLo schianto del volo 5463 \u00e8 stato attribuito alle seguenti cause:"}
{"id": "9265682", "revid": "125149008", "url": "https://it.wikipedia.org/wiki?curid=9265682", "title": "Saniyya Sidney", "text": " Dopo i ruoli in film indipendenti e cortometraggi, Sidney si \u00e8 guadagnata il riconoscimento internazionale con la serie TV horror \"American Horror Story\u02d0 Roanoke\" (2016). La sua svolta \u00e8 giunta con il film drammatico \"Barriere\" (2016), per il quale ha ottenuto una nomination allo Screen Actors Guild Award per il miglior cast cinematografico.\nSidney \u00e8 apparsa nel lodato film biografico \"Il diritto di contare\" (2016). Ha guadagnato ulteriori elogi per la sua parte da protagonista nella serie TV vampire drama della Fox \"The Passage\" (2019) e per aver interpretato Venus Williams in \"Una famiglia vincente - King Richard\" (2021). Per la sua interpretazione in \"Una famiglia vincente - King Richard\" ha ricevuto il plauso della critica e numerosi riconoscimenti, come ad esempio le candidature per la miglior performance rivelazione ai Black Reel Awards e al Critics' Choice Award al miglior giovane interprete.\nCarriera.\nSidney ha iniziato la sua carriera da attrice nel 2012, con un ruolo minore nel cortometraggio horror \"The Babysitters\". Nel 2016 ha fatto una apparizione come ospite speciale (Kizzy Waller) nella miniserie \"Radici\" ed \u00e8 stata subito ingaggiata nel cast della serie TV horror \"American Horror Story\u02d0 Roanoke\" nel ruolo ricorrente di Flora Harris, che \u00e8 stato anche il ruolo di svolta della sua carriera. Sidney ha interpretato il ruolo di Raynell Maxson nel film \"Barriere\", e il ruolo di Constance Johnson nel film biografico \"Il diritto di contare\", entrambi i film usciti nel dicembre 2016. I film vennero acclamati dalla critica e le fecero ottenere le candidature al Critics' Choice Award al miglior cast corale e allo Screen Actors Guild Award per il miglior cast cinematografico.\nSidney successivamente ha recitato nel film di supereroi \"Fast Color\" interpretando la parte di Lila, la figlia di Ruth, che ebbe la sua anteprima mondiale al South by Southwest film festival il 10 marzo 2018. Nel gennaio 2019 Sidney viene ingaggiata nel ruolo principale di Amy Bellafonte nella serie TV Fox \"The Passage\" e la sua performance viene acclamata dalla critica. La serie TV \u00e8 stata cancellata dopo una stagione. Nello stesso anno ha partecipato nel ruolo di Riley nello speciale comico Netflix \"Kevin Hart's Guide to Black History\" che \u00e8 stato rilasciato a febbraio.\nSidney appare nel 2021 nel film biografico drammatico \"Una famiglia vincente - King Richard\" nel ruolo di Venus Williams, una figlia di Richard Williams, e apparir\u00e0 in \"The First Lady\" per Showtime nel ruolo di Sasha Obama."}
{"id": "9265683", "revid": "1600600", "url": "https://it.wikipedia.org/wiki?curid=9265683", "title": "Tumore gigantocellulare", "text": ""}
{"id": "9265684", "revid": "149485", "url": "https://it.wikipedia.org/wiki?curid=9265684", "title": "L\u00e9o Berg\u00e8re", "text": " Ha rappresentato la ai Giochi olimpici estivi di , in cui si \u00e8 piazzato ventunesimo nella prova individuale."}
{"id": "9265686", "revid": "149485", "url": "https://it.wikipedia.org/wiki?curid=9265686", "title": "Campionati mondiali di triathlon del 2019", "text": ""}
{"id": "9265687", "revid": "149485", "url": "https://it.wikipedia.org/wiki?curid=9265687", "title": "Campionati mondiali di triathlon 2019", "text": ""}
{"id": "9265688", "revid": "149485", "url": "https://it.wikipedia.org/wiki?curid=9265688", "title": "Leonie Periault", "text": ""}
{"id": "9265692", "revid": "149485", "url": "https://it.wikipedia.org/wiki?curid=9265692", "title": "L\u00e9o Bergere", "text": ""}
{"id": "9265693", "revid": "149485", "url": "https://it.wikipedia.org/wiki?curid=9265693", "title": "Leo Bergere", "text": ""}
{"id": "9265695", "revid": "1442080", "url": "https://it.wikipedia.org/wiki?curid=9265695", "title": "Effetto di falsa unicit\u00e0", "text": "L' effetto di falsa unicit\u00e0 \u00e8 un tipo di distorsione cognitiva in psicologia sociale che descrive come le persone tendono a vedere le loro qualit\u00e0, tratti e attributi personali come unici quando in realt\u00e0 non lo sono. Questo pregiudizio viene spesso misurato osservando la differenza tra le stime che le persone fanno su quanti dei loro coetanei condividono un determinato tratto o comportamento e il numero effettivo di coetanei che si autoattribuiscono gli stessi tratti e comportamenti. \nIn effetti, le persone spesso pensano di essere pi\u00f9 uniche di altre per quanto riguarda i tratti desiderabili. Ci\u00f2 \u00e8 stato dimostrato in una serie di studi, in cui, ad esempio, le persone credono di essere conducenti migliori e pi\u00f9 prudenti rispetto al conducente medio, con meno pregiudizi rispetto al residente medio nella loro citt\u00e0, o anche pi\u00f9 laboriosi nei progetti di gruppo rispetto agli altri, quando in realt\u00e0 non lo sono. \nQuesto effetto pu\u00f2 essere visibile anche ponendo domande su quale sia un certo comportamento desiderabile, anche se la maggioranza delle persone non mette poi in pratica tale comportamento. Una domanda del genere pu\u00f2 essere: \"Supponiamo che un ricercatore abbia fatto un esperimento utilizzando un attore che fingeva di avere un malore e che il ricercatore abbia scoperto che 11 passanti su 15 non hanno aiutato la persona. Se fossi stato coinvolto nell'esperimento, quale pensi sarebbe stata la tua reazione?\" . Le persone tendono a rispondere che avrebbero aiutato data la situazione.\nQuesta distorsione cognitiva si oppone all'effetto del falso consenso, in cui le persone tendono a sopravvalutare la misura in cui i loro atteggiamenti e comportamenti sono normali e tipici rispetto a quelli degli altri. Entrambi gli effetti sono legati all'autostima, che \u00e8 un fattore cruciale nel definire come le persone guardano al proprio comportamento. Le persone tendono a sperimentare il falso effetto di unicit\u00e0 per quanto riguarda i loro tratti desiderabili, mentre applicano il falso effetto di consenso per giustificare i tratti negativi. \nStoria.\nNel 1975, Snyder e Shnekel hanno introdotto il termine \"illusione di unicit\u00e0\" per descrivere come le persone credono erroneamente di essere diverse dalle altre. Tuttavia, sono Suls, Wan (1987) e Suls, Wan e Sanders (1988) che hanno coniato il termine effetto di falsa unicit\u00e0 nei loro studi. Questi ricercatori hanno dimostrato che le persone con bassi livelli di paure auto-riferite o le persone impegnate in comportamenti sani sottovalutavano il numero di coetanei con poca paura cos\u00ec come la prevalenza di individui sani rispetto al numero effettivo. "}
{"id": "9265696", "revid": "144796", "url": "https://it.wikipedia.org/wiki?curid=9265696", "title": "Anthony Shirley", "text": "Capitano della prima ambasciata dell'Impero persiano in Europa, il suo imprigionamento nel 1603 per ordine di re Giacomo I d'Inghilterra port\u00f2 la House of Commons ad utilizzare dopo diverso tempo il proprio privilegio di garantire la libert\u00e0 ad un proprio membro con un documento noto come \"The Form of Apology and Satisfaction\".\nBiografia.\nAnthony Shirley era il figlio secondogenito di Sir Thomas Shirley di Wiston, nel Sussex, e di sua moglie Anne Kempe, figlia di sir Thomas Kempe (m. 7 marzo 1591) di Olantigh presso Wye, Kent. So fratello maggiore era Sir Thomas Shirley, mentre suo fratello minore sir Robert Shirley fu anch'egli coinvolto nella gestione delle ambasciate persiane; oltre a loro sei sorelle sopravvissero all'infanzia.\nShirley studi\u00f2 all'Universit\u00e0 di Oxford e si form\u00f2 militarmente a fianco delle truppe inglesi impegnate nei Paesi Bassi durante una spedizione in Normandia nel 1591 sotto il comando di Robert Devereux, II conte di Essex, imparentato con sua moglie, Frances Vernon; in questo frangente, Anthony ottenne il cavalierato da Enrico di Navarra (futuro Enrico IV di Francia), evento per il quale si fece malvolere alla corte inglese e venne brevemente imprigionato in patria.\nNel 1596, condusse una spedizione piratesca lungo la costa occidentale dell'Africa e poi in America centrale, razziando la Giamaica spagnola l'anno successivo. Secondo Anthony Standen salp\u00f2 da Plymouth il 21 maggio 1596 con cinque navi e col supporto finanziario del conte di Essex ma sperava in cuor suo di comandare una flotta ben pi\u00f9 grande. Minacciato da un ammutinamento, torn\u00f2 a Londra con una sola nave nel 1597.\nNel 1598, guid\u00f2 alcuni volontari inglesi in Italia per prendere parte alla disputa su Ferrara; questa disputa, ad ogni modo, era gi\u00e0 stata accomodata quando egli si trovava ancora a Venezia e per questo decise autonomamente di portarsi in Persia con l'intento di inaugurarvi nuove tratte commerciali, sfruttando l'astio che i persiani avevano accumulato nei confronti dei turchi ottomani. Raggiunse quindi Costantinopoli e poi Aleppo, venendo ricevuto dallo sci\u00e0 Abbas I di Persia che gli concesse il titolo di \"mirza\" (principe) e grazie a lui garant\u00ec specifici diritti ai mercanti cristiani presenti in Persia.\nQuindi, come inviato speciale dello sci\u00e0, torn\u00f2 in Europa e visit\u00f2 Mosca, Praga, Roma e altre capitali del continente, ma il governo inglese non gli permise di tornare in patria. Due membri della sua spedizione fecero ritorno a Londra e diedero alle stampe un pamphlet anonimo dal titolo \"The True Report of Sir Anthony Shirley's Journey\", che, oltre all'incontro di si Anthony a Rma con l'attore William Kempe, evocava chiari riferimenti al \"Sophi - lo sci\u00e0 - nell'opera shakspeariana \"La dodicesima notte\" (1601-1602).\nVenne imprigionato per un breve periodo di tempo a Venezia e, nel 1605, si port\u00f2 a Praga e venne inviato da Rodolfo II del Sacro Romano Impero per suo conto in missione in Marocco; successivamente si port\u00f2 a Lisbona ed a Madrid, dove venne caldamente ricevuto. Il re di Spagna lo nomin\u00f2 ammiraglio della flotta incaricata di servire nel Levante, ma l'unico risultato che ottenne fu una spedizione inconcludente contro l'isola di Mitilene. Dopo di ci\u00f2 venne privato del suo comando. Shirley, gi\u00e0 conte del Sacro Romano Impero, mor\u00ec a Madrid nel 1635.\nShirley scrisse un resoconto delle sue avventure dal titolo \"Sir Anthony Sherley: his Relation of his Travels into Persia\" (1613), il cui manoscritto originale \u00e8 conservato oggi presso la Bodleian Library di Oxford."}
{"id": "9265699", "revid": "57342", "url": "https://it.wikipedia.org/wiki?curid=9265699", "title": "La vetta degli dei (film)", "text": "La vetta degli dei (\"Le Sommet des dieux\") \u00e8 un film d'animazione del 2021 diretto da Patrick Imbert.\nLa pellicola riprende il manga di Jir\u014d Taniguchi del 2000 \"La vetta degli dei\" a sua volta tratto dal romanzo del 1998 di Baku Yumemakura.\nIl film \u00e8 stato presentato al 74\u00ba Festival di Cannes nella rassegna \"Cin\u00e9ma de la plage\".\nTrama.\nIl fotoreporter e alpinista Fukamachi Makoto, al termine di una spedizione sull'Himalaya, viene avvicinato da un nepalese che vuole vendergli la macchina fotografica appartenuta a George Mallory, alpinista britannico scomparso nel 1924 cercando di conquistare la vetta dell'Everest.\nFukamachi rifiuta pensando si tratti di un millantatore ma poi pi\u00f9 tardi nota che lo stesso uomo viene aggredito da un tale che riprende l'oggetto che, a quanto pare gli apparterrebbe. Il fotoreporter ha riconosciuto nell'uomo, Habu Joji, scalatore giapponese di grandissimo talento da tempo scomparso dalla circolazione.\nTornato in Giappone Fukamachi avvia una indagine personale alla ricerca di Habu, convinto di risalire a quel cimelio che potrebbe addirittura svelare il mistero dietro la scomparsa di Mallory, e la circostanza non secondaria del fatto che possa essere morto dopo aver raggiunto la vetta dell'Everest, che anticiperebbe di 19 anni la conquista ufficiale di questa vetta, modificando cos\u00ec la storia dell'alpinismo.\nAlla ricerca di Habu ne viene ripercorsa l'intera vita, segnata da un'ossessione per l'alpinismo e la continua sfida, portata avanti sempre in solitaria e contro ostacoli e disgrazie. A segnare in particolare la vita di Habu \u00e8 la tragedia in cui mor\u00ec il giovane Buntaro, un ragazzo cui lui straordinariamente dette fiducia facendosi affiancare, e della cui sventurata fine si sentir\u00e0 sempre responsabile.\nLa morte di Tsuneo Hase, il suo pi\u00f9 valido concorrente, mentre cercava di scalre in solitaria la parete sud-ovest dell'Everest, rende chiaro ad Habu quale debba essere la sua sfida.\nFukamachi, sulle sue tracce, raggiunge il Nepal e capisce perfettamente l'obiettivo di Habu. Pertanto si propone di seguirlo documentando la sua impresa, mentre non riesce ad avere alcuna informazione sul cimelio di Mallory.\nAccettata la proposta del fotoreporter, la spedizione di Habu parte con le regole rigidissime date per questa circostanza. In un passaggio estremamente difficoltoso, il maltempo improvviso mette a repentaglio la vita di entrambi. Habu rivede lo spettro di Buntaro ma stavolta, andando contro i suoi stessi principi, mette a repentaglio la propria vita per salvare il collega in difficolt\u00e0, riuscendoci. A questo punto Fukamachi torna al campo base mentre Habu tenta un disperato attacco alla vetta.\nFukamachi torna sano e salvo mentre Habu riesce nella sua impresa ma poi \u00e8 sopraffatto dal maltempo non tornando pi\u00f9 indietro.\nIl fotoreporter riceve dallo sherpa di Habu la tanto desiderata macchina fotografica che, come ebbe a raccontargli lo stesso nel bivacco dopo la disavventura sotto la vetta dell'Everest, era realmente di Mallory, del quale lui aveva scoperto il corpo in una precedente solitaria spedizione non completata.\nTornato in Giappone, Fukamachi sviluppa le fotografie contenute nella pellicola, coronando la propria personale sfida.\nDistribuzione.\nDopo la presentazione a Cannes nel luglio 2021 e una distribuzione nei cinema francesi nel successivo settembre, a fine novembre \u00e8 uscito nei cinema di Stati Uniti e Regno Unito, quindi dal 30 novembre \u00e8 stato distribuito internazionalmente sulla piattaforma Netflix."}
{"id": "9265700", "revid": "125116090", "url": "https://it.wikipedia.org/wiki?curid=9265700", "title": "Cammeo (azienda)", "text": ""}
{"id": "9265708", "revid": "324090", "url": "https://it.wikipedia.org/wiki?curid=9265708", "title": "Targa Florio 1906", "text": "La Targa Florio del 1906 fu la corsa inaugurale della Targa Florio,e la prima gara della Formula Grand Prix, fu una corsa automobilistica di durata, su strada aperta che si svolse sulle montagne della Sicilia vicino a Palermo. Fondato dal ricco produttore di vino siciliano Vincenzo Florio, I numeri e le posizioni in griglia sono state assegnate con un sorteggio \nsi tenne alle Madonie il 6 maggio 1906 e si percorsero 3 giri del circuito di 148,82 km, per un totale di 446,46 km.\nla gara \u00e8 stata vinta dall'italiano Alessandro Cagno su Itala."}
{"id": "9265710", "revid": "599013", "url": "https://it.wikipedia.org/wiki?curid=9265710", "title": "Arthur Moses", "text": "Carriera.\nClub.\nCresciuto calcisticamente in patria, sbarc\u00f2 in Europa ai tedeschi del dopo aver giocato anche con i nigeriani dello Stationery Stores con cui vinse il campionato, diventandone anche il capocannoniere. Con la squadra tedesca conquist\u00f2 una promozione in 2. Fu\u00dfball-Bundesliga nella sua prima stagione, vincendo il campionato 1994 e il proprio girone nella poule promozione. Dopo due stagioni in Germania pass\u00f2 ai francesi del coi quali in due stagioni conquist\u00f2 una promozione in Division 2 vincendo il campionato 1996. Pass\u00f2 poi al con cui disput\u00f2 tre stagioni, collezionando anche 5 presenze internazionali tra Coppa UEFA e Champions League. Nella stagione 2000-2001 pass\u00f2 al con cui disput\u00f2 2 campionati di Division 2, prima di concludere la carriera negli Emirati Arabi Uniti con le maglie di , con cui vinse il campionato, e .\nNazionale.\nVenne convocato per la prima volta in nazionale per disputare un'amichevole contro la nel 1994. Nel 1997 gioc\u00f2 3 partite di qualificazione per la Coppa del mondo 1998 contro , e , segnando 2 gol. Successivamente, nel 1998, fu convocato per la Coppa d'Africa ma non scese mai in campo. La sua ultima partita con le \"Stelle nere\" fu un'amichevole persa contro la nel 1999. Concluse la sua esperienza in nazionale con 8 presenze e 3 gol.\nStatistiche.\nPresenze e reti nei club.\n\"Statistiche aggiornate al termine della carriera\""}
{"id": "9265715", "revid": "1346043", "url": "https://it.wikipedia.org/wiki?curid=9265715", "title": "Alice Sturiale", "text": ""}
{"id": "9265716", "revid": "149485", "url": "https://it.wikipedia.org/wiki?curid=9265716", "title": "Irving P\u00e9rez", "text": " Ha rappresentato il a due edizioni dei Giochi olimpici estivi: , in cui si \u00e8 classificato ventiduesimo nella prova individuale, , dove si \u00e8 classificato quindicesimo nella gara a squadre e quarantacinquesimo prova individuale."}
{"id": "9265717", "revid": "6923", "url": "https://it.wikipedia.org/wiki?curid=9265717", "title": "Der (citt\u00e0)", "text": "Der (in sumero : ALU \"Di-e-ir\") era una citt\u00e0-stato corrispondente al moderno sito di Tell-Hagar, vicino a Badra nel governatorato di Wasit, in Iraq. La citt\u00e0 era situata sulla sponda orientale del Tigri, al confine tra Sumer ed Elam. Il suo antico nome potrebbe essere stato Durum.\nStoria.\nIl sito di Der fu occupato dalle prime dinastie arcaiche al periodo neo-assiro (ca. 911-612 a.C.). La divinit\u00e0 locale era chiamata Ishtaran, rappresentata sulla terra dal suo ministro, il dio serpente Nirah.\nNel III millennio a.C., mentre regnava Shulgi della Terza Dinastia di Ur, Der si trova menzionata due volte: l'undicesimo anno del regno di Shulgi fu chiamato \"l'anno in cui Ishtaran di Der fu condotto al suo tempio\" e il suo ventunesimo anno fu chiamato \"l'anno in cui Der fu distrutta\". Nel II millennio a.C. In una tavoletta scoperta a Mari datante del II millennio a.C. e inviata da Yarim-Lim, re di Yamkhad, viene ricordato l'aiuto militare concesso per quindici anni a Yasub-Yayad, re di Der, e la guerra a lui dichiarata in seguito.\nRim-Sin, re di Larsa, dichiara di aver distrutto Der nel ventesimo anno del suo regno, ossia verso il 1737 a.C. Ammi-ditana, re di Babilonia, fa scrivere di aver distrutto le mura di Der nel trentasettesimo anno del suo regno, ossia nel 1646 a.C.\nNel 720 a.C., re Sargon II d' Assiria, in guerra con Elam, fu sconfitto vicino a Der dagli eserciti alleati di Humban-Nikash I di Elam e di Merodach-Baladan II di Babilonia.\nArcheologia.\nIl sito di Der non \u00e8 mai stato scavato. Tuttavia, gli oggetti rinvenuti nella zona, tra cui un \"kudurru\" ritrovato a Sippar, attestano il nome e l'ubicazione della citt\u00e0. Il sito stesso \u00e8 stato notevolmente danneggiato dalle inondazioni nel corso degli anni e non si considera che valga la pena scavarlo."}
{"id": "9265748", "revid": "583609", "url": "https://it.wikipedia.org/wiki?curid=9265748", "title": "Brian Shaw (ballerino)", "text": "Biografia.\nBrian Shaw nacque a Huddersfield, dove cominci\u00f2 a studiare danza prima di transferirsi a Londra e studiare alla Sadler's Wells Ballet School. Nel giugno 1944 Shaw si diplom\u00f2 e fu promosso a membro del corpo di ballo della compagnia, il futuro Royal Ballet. La mancanza di ballerini uomini \u2013 molti dei quali erano impegnati nel servizio attivo durante la seconda guerra mondiale \u2013 facilit\u00f2 l'inizio della carriera di Shaw, che pur avendo solo quindici anni fu rapidamente promosso al rango di solista.\nAll'et\u00e0 di diciassette anni fu scelto da Frederick Ashton per danzare in \"Symphonic Variations\" (1946). Dopo essere stato promosso al rango di primo ballerino, Shaw origin\u00f2 ruoli in balletti di John Cranko e Kenneth MacMillan. Negli anni cinquanta e sessanta Shaw si afferm\u00f2 come uno dei pi\u00f9 raffinati ballerini della sua generazione, molto apprezzato per la purezza della sua linea, la sua solida tecnica e le capacit\u00e0 recitative. \nTuttavia, la sua carriera fu bruscamente stroncata nel 1967 durante una rappresentazione de \"La bella addormentata\" al Metropolitan: mentre danzava il ruolo dell'uccello azzurro uno strappo al tendine di Achille lo fece rovinare a terra. Pur tornando a danzare, Shaw non riacquis\u00ec mai le qualit\u00e0 che lo avevano contraddistinto prima dell'infortunio. Si specializz\u00f2 quindi in ruoli sia comici che drammatici da caratterista, ottenendo vasti consensi per la sua sorellastra in \"Cenerentola\" e la vedova Simone ne \"La fille mal gard\u00e9e\".\nDopo il ritiro dalle scene divenne maestro di balletto del Royal Ballet nel 1972 e continu\u00f2 ad insegnare per diversi anni. Oltre ad insegnare alla Royal Opera House e altre compagnie europee e statunitense, Shaw si occup\u00f2 di ricreare le coreografie di Ashton in teatri di alto profilo in tutto il mondo. \nDichiaratamente omosessuale, Shaw ebbe una lunga relazione con il collega Derek Rencher."}
{"id": "9265753", "revid": "144796", "url": "https://it.wikipedia.org/wiki?curid=9265753", "title": "Robert Shirley (disambigua)", "text": ""}
{"id": "9265759", "revid": "149485", "url": "https://it.wikipedia.org/wiki?curid=9265759", "title": "Irving Perez", "text": ""}
{"id": "9265761", "revid": "1442080", "url": "https://it.wikipedia.org/wiki?curid=9265761", "title": "Giuseppe Pipin Ferrari", "text": " Nel monumento a lui dedicato, posto nei Giardini a lui intitolati dal Comune di Sanremo, \u00e8 definito \"ultimo cantore della Sanremo della Belle \u00c9poque\", per la sua attivit\u00e0 di cronista e di storico.\nBiografia.\nFerrari nacque a Sanremo da Giovanni Battista \"Bacicin\" Ferrari, allora capo dell'ufficio telegrafico, e Bianca Sappia. La sua famiglia - i De' Ferrari-Palmari - era una delle pi\u00f9 antiche e nobili della Liguria, unica nella Riviera di ponente ad essere inclusa nell'albo d'oro della Repubblica di Genova. Dopo la maturit\u00e0 classica prosegu\u00ec gli studi prima a Torino, all'Accademia Albertina di Belle Arti, poi a Genova, all'Accademia Ligustica di Belle Arti, dove si diplom\u00f2 in disegno e architettura. Si perfezion\u00f2 a Milano presso l'Accademia di Belle Arti di Brera, allievo di Antonio Ambrogio Alciati, dove frequent\u00f2 anche un corso di scultura, durante il quale strinse amicizia con Giacomo Manz\u00f9. \nTerminati gli studi inizi\u00f2 la sua carriera di pittore e giornalista, collaborando a \"Il Secolo XIX\", \"Il Resto del Carlino\" e \"L'Eco della Riviera\" e come capo ufficio stampa del Casin\u00f2 di Sanremo dagli anni Venti agli anni Cinquanta del Novecento. \nAllo scoppio della Seconda Guerra Mondiale si arruola volontario nella Regia Aeronautica, ma viene presto gravemente ferito, trascorrendo cos\u00ec sei mesi presso l'Ospedale Militare di Acqui Terme. Proprio durante il conflitto, la casa dove abitava con la famiglia in via Marsaglia, a Sanremo, viene distrutta in un bombardamento e si perdono cos\u00ec innumerevoli opere, documenti e oggetti personali dell'artista.\nNel 1948, insieme ad Antonio Rubino, fond\u00f2 il giornale \"Il Gazzettone\" e poi il \"Gazzettino della Riviera dei Fiori\".\nNel 1957 fond\u00f2, insieme ad altri intellettuali, la \"Famija Sanremasca\", organismo associativo a scopo culturale del quale diventa primo presidente. Nel 1959 divenne insegnante e vice preside presso il Collegio San Giorgio di Villa Magnolie a Sanremo e spos\u00f2 in seconde nozze Antonia Bray.\nMor\u00ec nel 1972, lasciando il proprio archivio conservato nella sua casa in corso Augusto Mombello, a Sanremo, dove \u00e8 visibile lo studio nel quale ha svolto il lavoro di pittore, giornalista e scrittore. Nel 2016 il Comune di Sanremo ha dedicato i giardini di corso Augusto Mombello a Giuseppe \"Pipin\" Ferrari con una targa scultorea di Elio Markese.\nL'opera pittorica.\nLa sua pittura \u00e8 fortemente influenzata da uno dei maestri che pi\u00f9 di altri ha voluto seguire, Ambrogio Antonio Alciati. \"\"Il suo istinto, denso di qualit\u00e0 di pittore nato, \u00e8 dimostrato nel ritratto di \"Vecchio\", del 1925, ove la robusta tecnica rispecchia la scuola ricevuta\"\". Numerose sono le opere a olio, gli acquarelli, i disegni e alcune sculture che trovano posto in musei o che sono custodite presso la casa di famiglia.\nI soggetti che l'artista predilige sono gli scorci della Sanremo vecchia, i caruggi, i ponti ormai scomparsi, angoli sconosciuti o molto noti rappresentati in grandi e piccoli oli o ad acquarello. I colori vanno da tonalit\u00e0 pi\u00f9 scure e ombrose - quasi a raffigurare gli angoli della \"Pigna\" (il centro storico e antico di Sanremo) dove il sole sembra volersi nascondere - a tonalit\u00e0 luminose, vive, anche se tenui e molto pastello. Talvolta i colori, soprattutto nei cieli, diventano irreali ed \u00e8 la luce che modella l\u2019insieme per renderlo un paesaggio quasi fantastico.\nEsposizioni.\nFonte"}
{"id": "9265762", "revid": "489529", "url": "https://it.wikipedia.org/wiki?curid=9265762", "title": "Versutta", "text": ""}
{"id": "9265763", "revid": "22475", "url": "https://it.wikipedia.org/wiki?curid=9265763", "title": "G\u00e9za T\u00f3th", "text": " Ha partecipato a tre edizioni dei Giochi Olimpici.\nBiografia.\nG\u00e9za T\u00f3th inizi\u00f2 relativamente tardi, quando aveva gi\u00e0 20 anni, a praticare il sollevamento pesi e per questo motivo cominci\u00f2 relativamente tardi a vincere le sue prime medaglie internazionali, avendo per\u00f2 una lunga carriera.\nNel 1960 fu selezionato per le Olimpiadi di Roma nella categoria dei pesi massimi leggeri, dove termin\u00f2 la gara al 4\u00b0 posto finale con 417,5 kg. nel totale di tre prove.\nL'anno seguente si miglior\u00f2 e riusc\u00ec a vincere la medaglia d'argento ai Campionati mondiali ed europei di Vienna con 432,5 kg. nel totale, dietro al sovietico Rudol'f Pljukfel'der (450 kg.), campione del mondo in carica, e precedendo il fuoriclasse statunitense Tommy Kono (430 kg.).\nNel 1962 fu 3\u00b0 classificato ai Campionati mondiali ed europei di Budapest con 442,5 kg. nel totale, battuto dal connazionale Gy\u0151z\u0151 Veres (460 kg.) e da Tommy Kono (455 kg.), ottenendo, pertanto la medaglia di bronzo mondiale e la medaglia d'argento europea.\nOttenne lo stesso piazzamento ai Campionati mondiali ed europei di Stoccolma del 1963 con 450 kg. nel totale, dietro a Gy\u0151z\u0151 Veres (477,5 kg.) e a Rudol'f Pljukfel'der (467,5 kg.).\nUn anno dopo T\u00f3th vinse la medaglia d'oro ai Campionati europei di Mosca con 455 kg. nel totale e poco dopo partecip\u00f2 alle Olimpiadi di Tokyo 1964 arrivando alla medaglia d'argento con 467,5 kg. nel totale, dietro a Pljukfel'der (475 kg.) e sopravanzando Veres (stesso risultato di T\u00f3th). Questa gara olimpica era valida anche come Campionato mondiale.\nNel 1965 G\u00e9za T\u00f3th pass\u00f2 alla categoria superiore dei pesi medio-massimi, prendendo la medaglia di bronzo ai Campionati mondiali di Teheran con 462,5 kg. nel totale, alle spalle del britannico Louis Martin (487,5 kg.) e del sovietico Vladimir Golovanov (480 kg.), rispettivamente vice-campione olimpico e campione olimpico in carica.\nL'anno seguente T\u00f3th fu medaglia d'oro ai Campionati mondiali ed europei di Berlino Est con 487,5 kg. nel totale, battendo i polacchi Ireneusz Pali\u0144ski (477,5 kg.) e Marek Go\u0142\u0105b (475 kg.).\nDue anni dopo T\u00f3th prese parte alle Olimpiadi di Citt\u00e0 del Messico 1968 dove ebbe per\u00f2 una controprestazione, fallendo i tre tentativi di ingresso nella prova di distensione lenta e terminando fuori classifica.\nNel 1969 torn\u00f2 sul podio, vincendo la medaglia di bronzo ai Campionati mondiali ed europei di Varsavia con 495 kg. nel totale, dietro al campione olimpico in carica, il finlandese Kaarlo Kangasniemi (515 kg.) ed allo svedese Bo Johansson (500 kg.).\nNel 1970 G\u00e9za T\u00f3th ottenne la sua ultima medaglia in campo internazionale, conquistando a 38 anni la medaglia di bronzo ai Campionati mondiali di Columbus con 490 kg. nel totale, terminando alle spalle del sovietico Vasilij Kolotov (537,5 kg.) e dello statunitense Phil Grippaldi (stesso risultato di T\u00f3th).\nL'anno successivo pose termine alla sua carriera agonistica, durante la quale realizz\u00f2 anche un record del mondo nel totale nella categoria dei pesi medio-massimi.\nDopo il ritiro si dedic\u00f2 all'attivit\u00e0 di allenatore di sollevamento pesi e di insegnante di educazione fisica.\nNel 2012 gli \u00e8 stata intitolata una piazza nella citt\u00e0 di Szombathely."}
{"id": "9265764", "revid": "583609", "url": "https://it.wikipedia.org/wiki?curid=9265764", "title": "Brian Shaw (disambigua)", "text": ""}
{"id": "9265767", "revid": "1270093", "url": "https://it.wikipedia.org/wiki?curid=9265767", "title": "Teodoro Saponaro", "text": "Biografia.\nNato a Brindisi nel 1927, milit\u00f2 politicamente nelle file del Partito Comunista Italiano, con il quale fu pi\u00f9 volte eletto consigliere comunale nella sua citt\u00e0. Fu attivo in ambito sindacale e ricopr\u00ec la carica di segretario provinciale della funzione pubblica della Cgil. In seguito alla dissoluzione del PCI, ader\u00ec al Partito Democratico della Sinistra, del quale rivest\u00ec l'incarico di capogruppo.\nVenne eletto sindaco di Brindisi il 5 dicembre 1992, alla guida di una giunta di centro-sinistra sostenuta dai democratici, socialisti, liberali e la Federazione dei Verdi. A causa di una serie di inchieste giudiziarie che riguardarono l'amministrazione comunale, coinvolta nello scandalo di Tangentopoli, il sindaco Saponaro si trov\u00f2 costretto a rassegnare le dimissioni, non riuscendo pi\u00f9 ad avere una solida maggioranza in consiglio, e il suo mandato si concluse il 24 maggio 1993.\nRieletto in consiglio comunale nel 1994, termin\u00f2 la sua esperienza da consigliere al termine della legislatura nel 1996. In seguito alla nascita dei Democratici di Sinistra, nel 2000 Saponaro rifiut\u00f2 di rinnovare la tessera, non appoggiando il sostegno del segretario democratico locale Carmine Dipientragelo a Giovanni Antonino, sancendo il suo definitivo addio alla politica."}
{"id": "9265770", "revid": "37401", "url": "https://it.wikipedia.org/wiki?curid=9265770", "title": "Ammi-ditana", "text": "Ammi-ditana (in accadico: \ud808\udd20 \ud808\ude2a \ud808\udc72 \ud808\udeeb\ud808\udc00 \ud808\ude3e, \"ammi-dit\u0101na\") \u00e8 stato un re di Babilonia che regn\u00f2 dal 1683 al 1645 a.C., durante la fase di declino della prima dinastia amorrita. Poco si sa del suo lungo regno, a parte le attivit\u00e0 di costruttore, le offerte alle divinit\u00e0 e ai loro templi e un bellissimo \"Inno a Ishtar\" che gli \u00e8 attribuito. Era figlio di Abi-esukh, che Ammi-ditana descrive come \"il grande campione\".\nI re babilonesi di questo periodo videro gradualmente ridurre il territorio del loro regno, nonostante i tentativi di riconquista. Il trentasettesimo anno del suo regno, ossia nel 1646 a.C., \u00e8 ricordato per la presa della citt\u00e0 di Der, situata nell'est di Babilonia, al confine con i monti Zagros, in uno di questi tentativi di riprendere il controllo del territorio. Gli succedette il figlio, Ammi-saduqa."}
{"id": "9265772", "revid": "741067", "url": "https://it.wikipedia.org/wiki?curid=9265772", "title": "I masnadieri (sceneggiato)", "text": ""}
{"id": "9265774", "revid": "404449", "url": "https://it.wikipedia.org/wiki?curid=9265774", "title": "Cosimo Quaranta", "text": "Biografia.\nNato ad Alessano nel 1920, milit\u00f2 politicamente nelle file della Democrazia Cristiana, partito con il quale fu pi\u00f9 volte eletto consigliere comunale nella citt\u00e0 di Brindisi.\nVenne eletto sindaco di Brindisi il 4 marzo 1989, in seguito alle dimissioni di Cosimo Ennio Masiello. Il sindaco si trov\u00f2 poi coinvolto in una serie di inchieste giudiziarie che riguardarono l'amministrazione comunale, nell'ambito dello scandalo di Tangentopoli, e venne accusato di interesse privato e falso ideologico, insieme ad altri componenti della giunta. Cess\u00f2 il suo mandato l'11 agosto 1990."}
{"id": "9265775", "revid": "1591878", "url": "https://it.wikipedia.org/wiki?curid=9265775", "title": "Palazzo Trovamala", "text": "Palazzo Trovamala \u00e8 un palazzo di Pavia, in Lombardia.\nStoria e descrizione.\nI Trovamala furono una delle pi\u00f9 antiche famiglie aristocratiche pavesi ghibelline, che espressero consoli del comune fin dal XII secolo e, dal XV secolo, docenti di Diritto presso l\u2019universit\u00e0 di Pavia, come Simone Trovamala nel 1458, Andrea nel 1494 e Francesco Maria nel 1530. I Trovamala che detenevano beni e diritti signorili a Sale, Casanova Lonati e Trovamala (Fossarmato), sempre nel Quattrocento, strinsero forti rapporti di parentela con la famiglia aristocratica milanese dei Del Maino, lo stesso Simone Trovamala era figlio di una sorella di Agnese Del Maino, amante di Filippo Maria Visconti. Quando la figlia di Agnese, Bianca Maria Visconti spos\u00f2 Francesco Sforza e divenne duchessa di Milano, diversi membri del casato dei Trovamala, che erano suoi cugini, furono inseriti nella corte ducale e ricevendo al contempo anche un salario e ampie esenzioni dai carichi fiscali, come Rolando, Angelo (siniscalco di Galeazzo Maria Sforza nel 1461 e podest\u00e0 di Cremona nel 1477), Gaspare e Donnina, gentildonna della duchessa, mentre altri componenti della famiglia ottennero uffici e cariche, quali Bartolomeo, regolatore delle entrate ducali. A Pavia i Trovamala rimasero una delle famiglie decurionali che governarono la citt\u00e0 fino all\u2019arrivo di Napoleone.\nIl palazzo sorge all\u2019interno del nucleo pi\u00f9 antico di Pavia, quello delineato dalle mura romane, a poca distanza tra il duomo e la chiesa di San Teodoro e dove gi\u00e0 nel medioevo erano insediati i Trovamala. Nel XVIII secolo i Trovamala decisero di modificare la loro antica dimora, rimodellandola in base ai nuovi dettami stilistici e alle esigenze abitative che si erano affermate nel Settecento. L\u2019edificio presenta una pianta a \u201cC\u201d, con un cortile a forma di quadrilatero, che termina con un muro di quinta settecentesco (provvisto di finestre), alle spalle del quale si apre un piccolo giardino. La facciata fu modificata nel 1811 con l'aggiunta di un balcone. L\u2019ingresso \u00e8 provvisto di un portico sorretto da sei colonne, quattro delle quali binate, in granito rosa di Baveno. Il palazzo dispone di uno scalone in granito e presenta soffitti a cassettoni in legno al primo piano, mentre in quello successivo sono voltati. Tuttavia, pur in gran parte celate al di sotto dell\u2019intonaco, emergono in molti punti le tracce dell\u2019edificio medievale, come la grande bifora tamponata, provvista di cornice in cotto, gotica e verosimilmente quattrocentesca riportata alla luce in un angolo della facciata, o gli ampi tratti di tessitura muraria del XV secolo e anche precedenti osservabili lungo il fianco del palazzo posto in via Cardano."}
{"id": "9265777", "revid": "1318658", "url": "https://it.wikipedia.org/wiki?curid=9265777", "title": "Ares Borghese", "text": "L'Ares Borghese \u00e8 una statua romana marmorea di et\u00e0 imperiale (I o II secolo), alta 2,11 metri. \u00c8 identificabile come Ares, Marte nella mitologia romana dall'elmo e dalla cavigliera datagli in dono da Afrodite. La statua conserva alcuni elementi dell'originale opera bronzea, ora perduta, risalente al V secolo a.C..\nIl culto e la rappresentazione di Ares erano molto rari nell'Antica Grecia, soprattutto nell'ambito scultoreo. Si crede che la statua possa essere stata riprodotta da un originale di Alcamene, scultore ateniese che, stando a quanto afferma Pausania, realizz\u00f2 una statua che si trovava nell'Agor\u00e0 ateniese. Tuttavia, il tempio di Ares al quale si riferisce lo scrittore era stato spostato ad Acharnes e ricollocato nell'Agor\u00e0 solo all'epoca di Augusto, rendendo cronologicamente incompatibile il riferimento. Inoltre, l\"'Ares\" di Alcamene avrebbe avuto un pettorale. Pertanto la statua non sarebbe una copia di una sua opera, piuttosto una creazione romana riconducibile ai gusti classico o neoattico.\nSuccessivamente, lungamente trascurato, questo modello \u00e8 stato spesso affiancato con statue femminili, come la Venere di Milo, per la rappresentazione della coppia romana imperiale, simbolo dell'unione tra guerra e pace, proprio come nella scultura di Venere e Marte. \nPrecedentemente parte della collezione Borghese, \u00e8 stata acquistata da Napoleone nel 1807.\nNella cultura di massa.\nLa statua \u00e8 presente (come busto) nell'anime Sekko Boys."}
{"id": "9265780", "revid": "974924", "url": "https://it.wikipedia.org/wiki?curid=9265780", "title": "Heinkel He 519", "text": ""}
{"id": "9265782", "revid": "1718925", "url": "https://it.wikipedia.org/wiki?curid=9265782", "title": "Derek Rencher", "text": " Ha danzato per oltre quarant'anni con il Royal Ballet, ricoprendo diverse cariche, da membro del corpo di ballo a primo ballerino della compagnia.\nBiografia.\nDerek Rencher nacque in una famiglia di classe proletaria a Birmingham nel 1932 e, dopo aver vinto una borsa di studio, studi\u00f2 storia dell'arte e design al Royal College of Art. All'et\u00e0 di diciannove anni fece da comparsa nel film \"Invitation to the Dance\" con Gene Kelly, un film con scopi educativi in cui venivano illustrati i rudimenti della danza per il grande pubblico. Nonostante l'et\u00e0 relativamente avanzata per un ballerino, Rencher decise di intraprendere la carriera artistica e cominci\u00f2 a studiare danza con Igor Schwezoff. Pur non raggiungendo mai livelli tecnici eccelsi, Rencher si afferm\u00f2 come un ballerino richiesto ed apprezzato sulle scene per un buon aspetto fisico imponente e un portamento nobile. Verso la met\u00e0 degli anni cinquanta Ninette de Valois lo scrittur\u00f2 per il Sadler's Wells Ballet, in cui si fece apprezzare come interprete delle coreografie di John Cranko, Alfred Rodrigues e Kenneth MacMillan. \nNei quarant'anni successivi, trascorsi con il Royal Ballet, Rencher danz\u00f2 ruoli originali scritti da Frederick Ashton, Robert Helpmann, Antony Tudor e Rudol'f Nureev. Fu promosso solista nel 1957 e primo ballerino nel 1969. Come attore ebbe una buona versabilit\u00e0 sia sulle scene che in ruoli comici e drammatici, raccogliendo successi in ruoli da comprimario e da antagonista (in particolare nei ruoli di Von Rothbart ne \"Il lago dei cigni\" e Brahmin ne \"La Bayad\u00e8re\"). Inoltre fu nei cast originali dei primi allestimenti de \"Il principe delle pagode\" coreografato da John Cranko (1957), \"Romeo e Giulietta\" (1964), \"Anastasia\" (1971), \"L'Histoire de Manon\" (1974) coreografati da MacMillan e il \"Don Chisciotte\" (1993) con le coreografie originali di Marius Petipa ricreate da Michail Bary\u0161nikov ed Anthony Dowell. Dopo quasi cinquant'anni con il Royal Ballet, Rencher diede il suo addio alle scene al termine della stagione 1997/1998.\nLavor\u00f2 occasionalmente anche come costumista, disegnando costumi per gli allestimenti dell'Australian Ballet di \"One in Five\" (1961) e \"A Fool's Tale\" (1962), oltre che \"Lament of the Waves\" (1970) e \"Siesta\" (1972) per il Royal Ballet. Il suo progetto pi\u00f9 ambizioso furono i costumi del terzo atto de \"Il lago dei cigni\" per il Balletto di Filadelfia nel 1972. \nVita privata.\nDichiaratamente omosessuale, Derek Rencher ebbe una relazione con Anthony Dowell verso la fine degli anni sessanta e poi una lunga relazione con Brian Shaw."}
{"id": "9265783", "revid": "580", "url": "https://it.wikipedia.org/wiki?curid=9265783", "title": "Ammi-Saduqa", "text": ""}
{"id": "9265785", "revid": "404449", "url": "https://it.wikipedia.org/wiki?curid=9265785", "title": "Errico Ortese", "text": "Biografia.\nNato a Brindisi nel 1929, figlio di operai edili, al termine della seconda guerra mondiale inizi\u00f2 la carriera di sindacalista presso la Cgil. Nel 1948 prese parte ai moti popolari di Brindisi.\nMilit\u00f2 politicamente nelle file del Partito Socialista Italiano, del quale fu anche dirigente locale ed esponente della cosiddetta \"sinistra socialista\", e venne pi\u00f9 volte eletto consigliere nella sua citt\u00e0 e alla Provincia di Brindisi, dove ricopr\u00ec anche la carica di vicepresidente dell'ente. \nDal 1985 al 1987 fu sindaco di Brindisi. Riconfermato nella consiliatura nel 1990, rivest\u00ec l'incarico di capogruppo PSI e infine si allontan\u00f2 definitivamente dalla scena politica dopo le inchieste giudiziarie di Tangentopoli che colpirono l'amministrazione comunale.\nMor\u00ec a Brindisi il 12 maggio 2015 all'et\u00e0 di ottantacinque anni."}
{"id": "9265794", "revid": "1310927", "url": "https://it.wikipedia.org/wiki?curid=9265794", "title": "Brad Rusin", "text": "Carriera.\nDopo aver svolto un periodo di prova al nell'estate del 2004, Rusin si \u00e8 traserito in Norvegia nell'estate del 2008 per svolgere dei provini con lo e il . Non essendo stato offerto un contratto da nessuna delle due squadre, Rusin si \u00e8 unito ai della USL First Division nell'aprile 2009. Ha fatto il suo debutto tra i professionisti il 2 maggio 2009, in una partita contro i . Nell'agosto 2010, l', formazione della seconda divisione danese, ha espresso interesse per Rusin, ma non \u00e8 stato in grado di raggiungere un accordo con i RailHawks. Rusin \u00e8 stato nominato capitano della squadra nel 2011, ma il 6 luglio ha firmato un contratto triennale con l'HB K\u00f8ge, che nel frattempo aveva ottenuto la promozione in Superligaen.\nL'11 gennaio 2013, Rusin \u00e8 stato ceduto ai per una cifra non rivelata.\nIl 12 febbraio 2014, Rusin ha firmato per una stagione con l' nella USL Pro. \u00c8 stato svincolato al termine della stagione 2014, a causa del passaggio del club alla Major League Soccer.\nIl 24 dicembre 2014, Rusin ha firmato con i Tampa Bay Rowdies della North American Soccer League. Il 29 aprile 2015, Rusin \u00e8 stato ceduto ai San Antonio Scorpions in cambio del centrocampista Richard Menj\u00edvar.\nIl 15 dicembre 2015, il , neofranchigia della NASL, ha annunciato ufficialmente la firma di Rusin, insieme al centrocampista Blake Smith.\nIl 25 gennaio 2018, Rusin ha firmato con gli della USL per la stagione 2018."}
{"id": "9265798", "revid": "404449", "url": "https://it.wikipedia.org/wiki?curid=9265798", "title": "Bruno Carluccio", "text": "Biografia.\nNato a Ostuni nel 1941, milit\u00f2 politicamente nelle file della Democrazia Cristiana e venne pi\u00f9 volte eletto consigliere comunale nella citt\u00e0 di Brindisi.\nNel 1980 fu eletto sindaco di Brindisi. Il suo mandato si interruppe nel 1984 a causa di un'inchiesta giudiziaria che lo coinvolse direttamente e venne accusato di avere utilizzato fondi comunali per un totale di 161 milioni di lire per finanziare la squadra di calcio Brindisi Sport, allora presieduta dal suo assessore Biagio Pascali. Fu condannato a un anno e dieci mesi di reclusione, con pena sospesa, per interesse privato, omissione di atti d'ufficio e peculato per distrazione.\nSi ritir\u00f2 dalla scena politica dopo il suo ultimo mandato da consigliere comunale nel 1992.\n\u00c8 il padre di Angela Carluccio, che sar\u00e0 in seguito sindaca di Brindisi."}
{"id": "9265799", "revid": "125839307", "url": "https://it.wikipedia.org/wiki?curid=9265799", "title": "Girls5eva", "text": "Girls5eva \u00e8 una serie televisiva statunitense di genere commedia distribuita da Peacock a partire dal 6 maggio 2021.\nTrama.\nUn gruppo femminile degli anni 90 che ha avuto solo una hit ottiene una nuova possibilit\u00e0 di avere successo quando un rapper decide di usare un sample della loro hit.\nEpisodi.\nIn Italia, la serie \u00e8 stata distribuita su sky/now nella sezione \"Peacock\".\nLa serie \u00e8 stata rinnovata per una seconda stagione."}
{"id": "9265813", "revid": "214753", "url": "https://it.wikipedia.org/wiki?curid=9265813", "title": "Campionati europei juniores di skeleton 2022", "text": "I Campionati europei juniores di skeleton 2022 sono stati quarta edizione della rassegna europea juniores dello skeleton, manifestazione organizzata dalla Federazione Internazionale di Bob e Skeleton. Si sono disputati il 9 gennaio 2022 ad Altenberg, in Germania, sulla pista SachsenEnergie-Eiskanal.\nCome dall'edizione del 2019, il campionato si disput\u00f2 in un unico appuntamento nel formato \"gara nella gara\" in concomitanza con l'ultima tappa della Coppa Europa 2021/2022 e le relative graduatorie vennero estratte dalla suddetta gara prendendo in considerazione soltanto atleti europei. Anche in questa edizione la competizione ha inoltre assegnato separatamente due titoli continentali juniores: quello classico e quello \"under 20\", riservati ad atlete e atleti che non avevano superato rispettivamente i 23 e i 20 anni di et\u00e0 al 31 marzo 2022.\nVincitori dei titoli principali \"under 23\" sono stati la francese Agathe Bessard nel singolo femminile, al suo primo titolo, e il connazionale Evgenij Rukosuev in quello maschile, gi\u00e0 campione nell'edizione precedente e in quella del 2019.\nRisultati.\nSingolo donne.\nLa gara \u00e8 stata disputata il 9 gennaio 2022 nell'arco di due \"manches\" e hanno preso parte alla competizione 13 atlete in rappresentanza di 7 differenti nazioni.\nSingolo uomini.\nLa gara \u00e8 stata disputata il 9 gennaio 2022 nell'arco di due \"manches\" e hanno preso parte alla competizione 13 atleti in rappresentanza di 6 differenti nazioni.\nRisultati under 20.\nSingolo donne U20.\nLa gara si svolse il 9 gennaio 2022 all'interno della competizione principale e alla categoria under 20 erano iscritte 7 atlete in rappresentanza di 4 differenti nazioni.\nSingolo uomini U20.\nLa gara si svolse il 9 gennaio 2022 all'interno della competizione principale e alla categoria under 20 erano iscritti 9 atleti in rappresentanza di 6 differenti nazioni."}
{"id": "9265815", "revid": "741067", "url": "https://it.wikipedia.org/wiki?curid=9265815", "title": "La citt\u00e0 prigioniera", "text": ""}
{"id": "9265817", "revid": "104458", "url": "https://it.wikipedia.org/wiki?curid=9265817", "title": "Nina Astner", "text": "Biografia.\nSpecialista delle prove tecniche originaria di Itter e attiva dal novembre del 2016, ha esordito in Coppa Europa il 21 gennaio 2019 a Zinal in slalom gigante (41\u00aa) e in Coppa del Mondoil 21 dicembre 2021 a Courchevel nella medesima specialit\u00e0, senza completare la prova; il 16 gennaio 2022 ha ottenuto a Orci\u00e8res sempre in slalom gigante il primo podio in Coppa Europa (3\u00aa). Non ha preso parte a rassegne olimpiche o iridate."}
{"id": "9265821", "revid": "92723", "url": "https://it.wikipedia.org/wiki?curid=9265821", "title": "Massacri di Kremni\u010dka e Nemeck\u00e1", "text": "I massacri di Kremni\u010dka e Nemeck\u00e1 furono una serie di massacri commessi tra il 5 novembre 1944 e il 19 febbraio 1945 a Kremni\u010dka, una frazione di Bansk\u00e1 Bystrica, e Nemeck\u00e1, in Slovacchia, dalle Divisioni di Emergenza della Guardia di Hlinka e dall'Einsatzkommando 14 in seguito alla repressione dell'insurrezione nazionale slovacca. Durante la rivolta, molti ebrei fuggirono a Bansk\u00e1 Bystrica, una roccaforte partigiana; quando la citt\u00e0 cadde, gli ebrei, i veri o presunti partigiani slovacchi e i rom catturati durante i rastrellamenti furono temporaneamente trattenuti nel carcere della citt\u00e0. Le vittime furono quindi trasportate sui luoghi individuati per gli omicidi e quindi uccise: la maggior parte delle 747 persone uccise furono ebree. Non si conoscono le cifre esatte per i massacri perch\u00e9 i corpi furono bruciati, gli storici stimano un bilancio di circa 900 vittime di cui la maggior parte furono ebree o rom.\nContesto storico.\nIn risposta alla maggiore attivit\u00e0 dei partigiani slovacchi, oppositori della Germania nazista e del governo slovacco allineato all'Asse, la Germania invase la Slovacchia, facendo precipitare la rivolta nazionale slovacca scoppiata il 29 agosto 1944. Temendo una ripresa delle deportazioni nei campi di sterminio, molti ebrei fuggirono a Bansk\u00e1 Bystrica, il centro della rivolta, e nelle altre zone controllate dai partigiani nella Slovacchia centrale. I tedeschi e i collaborazionisti locali, organizzati nelle Divisioni di Emergenza della guardia di Hlinka, sconfissero i partigiani e le unit\u00e0 dell'esercito slovacco in sostegno alla rivolta. Quando Bansk\u00e1 Bystrica, l'ultima roccaforte dell'opposizione, cadde il 27 ottobre, furono arrestati ebrei e rom, oltre i veri e sospetti partigiani, e poi trattenuti temporaneamente in una prigione sovraffollata con cibo e acqua minimi. Complessivamente, circa 4000 persone furono uccise in Slovacchia, per lo pi\u00f9 dalle \"Einsatzgruppe H\" con l'aiuto dei collaborazionisti.\nMassacri a Kremni\u010dka.\nLe vittime furono caricate sui camion e portate a Kremni\u010dka, dove i partigiani avevano gi\u00e0 scavato trincee anticarro. Fu detto loro di lasciare i camion per essere condotti fino alle trincee, dove fu ordinato loro di sdraiarsi. Secondo i testimoni, le vittime non opposero resistenza; sia i soldati tedeschi sia quelli slovacchi attraversarono le file di vittime schierate e le uccisero a una a una. Altri soldati rimasero di guardia lungo il perimetro per assicurarsi che nessuno scappasse. Dopo che alcuni furono uccisi, altri si gettarono tra i morti per tentare di sfuggire, ma invano. Le prove raccolte durante l'esumazione determinarono che alcuni furono soffocati a morte. Ci furono massacri il 5 novembre, il 20 novembre (282 vittime), il 12 e 19 dicembre, il 5 e 20 gennaio e il 19 febbraio.\nDelle 747 vittime, 211 erano donne e 58 bambini, di cui met\u00e0 ebrei. Due delle vittime, Haviva Reik e Rafi Reiss, furono paracadutisti ebrei del mandato della Palestina. Un'altra famosa vittima fu l'intellettuale ebrea slovacca Al\u017ebeta G\u00f6llnerov\u00e1-Gwerkov\u00e1. Secondo lo storico slovacco Anton Hrubo\u0148, circa il 5% di tutti i membri delle divisioni di emergenza della Guardia di Hlinka partecip\u00f2 effettivamente ai massacri. \nI collaboratori slovacchi presenti a Kremni\u010dka spesso mentirono sul loro reale coinvolgimento per evitare le accuse, ad esempio sostenendo di essere stati minacciati e costretti a partecipare al massacro da membri tedeschi dell'SD e di aver sparato solo alla testa delle vittime. Altri collaboratori slovacchi si vantarono dei loro omicidi, nonostante gli ordini severi di mantenere riservati i crimini. Pertanto, \u00e8 impossibile riconoscere il ruolo esatto che hanno svolto i singoli soldati nel massacro, ma anche coloro che non spararono hanno comunque contribuito alle uccisioni sorvegliando il perimetro e svolgendo altri compiti ausiliari.\nMassacri a Nemeck\u00e1.\nIl vicino villaggio di Nemeck\u00e1 fu scelto come luogo delle esecuzioni per le sue fornaci di calcare, che servirono per cremare i cadaveri. Le vittime furono prelevate dalla prigione di Bansk\u00e1 Bystrica su camion e poi fucilate, prima di essere bruciate. Poich\u00e9 i corpi furono bruciati, non \u00e8 possibile determinare il numero esatto delle vittime, ma secondo la storica israeliana Gila Fatran, furono uccise circa 900 persone. I registri delle \"Einsatskommando 14\" indicano che 205 vittime furono considerate \"razzialmente indesiderabili\", di queste, 26 persone furono sospettate di aver partecipato alla rivolta e alcune delle vittime furono militari americani, francesi, sovietici e rumeni. Gli omicidi di Nemeck\u00e1 ebbero luogo tra il 4 e l'11 gennaio 1945; sia le guardie di Hlinka sia l\"'Einsatzkommando 14\" parteciparono alle uccisioni.\nCommemorazione.\nL'evento fu descritto come la Katyn' slovacca. Alcuni slovacchi si sono concentrati sul fatto che i collaboratori slovacchi uccisero i cittadini slovacchi non ebrei. Secondo Fatran, gli omicidi di Kremni\u010dka simboleggiarono la brutalit\u00e0 della repressione della rivolta. Kremni\u010dka e Nemeck\u00e1 furono i pi\u00f9 grandi crimini di guerra commessi sul suolo slovacco durante la seconda guerra mondiale. Il memoriale della rivolta nazionale slovacca si trova a Nemeck\u00e1."}
{"id": "9265823", "revid": "125118304", "url": "https://it.wikipedia.org/wiki?curid=9265823", "title": "Snowmass", "text": ""}
{"id": "9265824", "revid": "889336", "url": "https://it.wikipedia.org/wiki?curid=9265824", "title": "Qualificazioni alla Coppa araba FIFA 2021", "text": "Sono elencate di seguito le date e i risultati per le qualificazioni alla Coppa araba FIFA 2021.\nFormula.\n23 membri UAFA: 16 posti disponibili per la fase finale. Il (come paese ospitante), la , l', il , l', l', l', gli e la , sono qualificate automaticamente alla fase finale in virt\u00f9 della migliore posizione nel ranking FIFA. Rimangono 14 squadre per 7 posti disponibili per la fase finale: giocano partite di andata e ritorno, le vincenti si qualificano alla fase finale."}
{"id": "9265827", "revid": "404449", "url": "https://it.wikipedia.org/wiki?curid=9265827", "title": "Giuseppe Pepe", "text": ""}
{"id": "9265831", "revid": "144796", "url": "https://it.wikipedia.org/wiki?curid=9265831", "title": "Hussein Ali Beg Bayat", "text": "Fu ambasciatore dello sci\u00e0 di Persia presso il Sacro Romano Impero, l'Impero russo, la Spagna asburgica e diverse altre corti europee; fu membro rilevante della prima ambasciata safavide in Europa.\nBiografia.\nQuando lo sci\u00e0 Abbas I di Persia decise di inviare l'avventuriero e diplomatico inglese sir Anthony Shirley in un'importante missione diplomatica in Europa per ottenere supporto e formare un'alleanza contro il nemico comune rappresentato dall'Impero ottomano, Anthony chiese al sovrano di affiancargli un persiano di rango. Abbas scelse un nobile qizilbash, Hussein Ali Beg, e secondo lo storico David Blow, sembra l'abbia investito della guida ufficiale della missione. Ad ogni modo non si \u00e8 mai compreso se questo sia stato uno degli attriti costanti sviluppatisi tra l'inglese e il persiano durante tutta la durata della missione diplomatica in Europa. Sir Robert Shirley, che Abbas aveva inizialmente prescelto per tale ruolo al posto di suo fratello sir Anthony, rimase in Persia per addestrare l'esercito al costume di battaglia degli inglesi. Hussein Ali Beg ed Anthony vennero accompagnati nel loro viaggio da altri tre notabili persiani, tra cui il nipote di Hussein Ali Beg, Ali Qoli Beg, Uruch Beg (poi \"don\" Juan), diciannove membri del gruppo originario degli inglesi al seguito di sir Anthony e da due frati portoghesi. Hussein Ali Beg prese inoltre con s\u00e9 un certo numero di segretari persiani e servitori. Il gruppo lasci\u00f2 la capitale safavide di Isfahan il 9 luglio 1599. Dopo aver raggiunto Astrakhan, trascorsero l'inverno alla corte russa di Mosca. Qui, Hussein Ali Beg e sir Anthony discussero la prima volta su chi dovesse avere la precedenza tra loro due nei ricevimenti ufficiali, ma lo zar Boris Godunov scelse Hussein Ali Beg e giunse ad imprigionare sir Anthony per qualche tempo dopo che il frate portoghese Nicol\u00f2 de Melo gli mosse delle accuse. Nella primavera del 1600, Hussein Ali Beg ed i suoi lasciarono Mosca e dopo diverse soste in varie corti tedesche, giunsero nella capitale del Sacro Romano Impero che all'epoca era posta a Praga, in Boemia, nell'autunno del 1600. Qui l'imperatore Rodolfo II del Sacro Romano Impero accolse l'ambasciata con grande splendore: il suo intento era quello di impressionare i persiani e mostrare loro la sua disponibilit\u00e0 essendo gi\u00e0 in guerra con gli ottomani. Dopo una lunga permanenza a Praga, il gruppo part\u00ec alla volta della Baviera, poi si port\u00f2 a Mantova ed infine a Firenze dove venne ricevuto dai Medici.\nLe relazioni tra Hussein Ali Beg e Anthony Shirley peggiorarono drasticamente. A Siena, vi fu una nuova pesante discussione tra i due per la mancanza dei doni da portare alle corti, motivo per cui Hussein accus\u00f2 di furto sir Anthony. Il 5 aprile 1601 i due fecero il loro ingresso trionfale a Roma, venendo accolti da colpi di salve da Castel Sant'Angelo, ma ancora una volta si pose il problema della precedenza. Per queste continue discussioni in pubblico, l loro udienza con papa Clemente VIII venne ritardata. Alla fine di maggio di quello stesso anno, i due ripartirono. Anthony Shirley inizialmente si port\u00f2 a Venezia e fin\u00ec i suoi giorni a Madrid. Hussein Ali Beg invece fu sul punto di ritornare in patria dopo che tre dei membri della spedizione si erano convertiti al cattolicesimo. Il viaggio di Hussein prosegu\u00ec quindi col resto del gruppo alla volta di Valladolid, in Spagna. Alla corte spagnola, Hussein colse l'occasione per lamentarsi col sovrano del trattamento che i mercanti persiani ricevevano dalle autorit\u00e0 portoghesi sull'isola di Hormuz. Filippo III di Spagna, che era all'epoca anche re del Portogallo, promise di far presente la cosa alle autorit\u00e0 portoghesi e di assistere i persiani nella loro lotta contro i turchi. Hussein Ali Beg incontr\u00f2 ulteriori difficolt\u00e0 quando altri tre membri principali al suo seguito, tra cui suo nipote Ali Qoli Beg, vennero convertiti dai gesuiti e divennero cattolici. Suo nipote Ali Qoli Beg ed Uruch Beg vennero battezzati rispettivamente \"don\" Felipe e \"don\" Juan nella Cappella Reale, alla presenza del re e della regina come loro padrini. Hussein Ali Beg, sentendosi impotente di fronte a quanto accaduto, decise di portarsi a Lisbona e imbarcarsi nuovamente in Iran nel 1602. Hussein Ali Beg ed il suo entourage avevano inizialmente pensato di raggiungere anche le corti di Francia, Inghilterra, Scozia e Polonia, ma abbandonarono il progetto e tornarono direttamente in Persia."}
{"id": "9265834", "revid": "251304", "url": "https://it.wikipedia.org/wiki?curid=9265834", "title": "Ausonia (nave 1957)", "text": "LAusonia era una turbonave passeggeri costruita nel 1957 per la Adriatica di Navigazione. Convertita nel 1979 in nave da crociera, rimase in servizio per altri trent'anni prima di essere demolita nel 2010.\nCaratteristiche.\nL\"Ausonia\" era pensata per effettuare un servizio di linea sulla linea di maggior prestigio per la Adriatica di Navigazione, il collegamento espresso Venezia - Beirut - Alessandria d'Egitto. Con una stazza lorda di tonnellate, alla costruzione era la pi\u00f9 grande nave passeggeri in servizio esclusivo nel Mediterraneo. Era spinta da due turbine a vapore con cavalli di potenza complessiva e poteva raggiungere una velocit\u00e0 di servizio di 21 nodi. Il progetto fu realizzato da Nicol\u00f2 Costanzi, direttore tecnico del cantiere di Monfalcone, mentre l'allestimento fu progettato dall'architetto Nino Zoncada. Le sistemazioni erano divise nelle consuete tre classi: l\"Ausonia\" poteva trasportare 181 passeggeri in prima classe, 118 in seconda, 230 in terza e 70 in passaggio ponte.\nLe principali sale pubbliche di prima classe erano poste a prua sul ponte passeggiata e comprendevano un salone con ampie vetrate panoramiche, una sala soggiorno, un bar e una sala da gioco. Il salone panoramico, il soggiorno e il bar erano decorati con incisioni e dipinti realizzati dallo scenografo Piero Zuffi, mentre nella sala da gioco erano presenti delle ceramiche di Emanuele Luzzati e dei dipinti di Giovanni Majoli. Procedendo verso poppa, si incontravano poi il vestibolo con lo scalone di prima classe e la galleria che conduceva alle sale ristorante di prima e seconda classe, poste a centro nave. La parete di fondo dello scalone di prima classe era decorata con pannelli melamminizzati rappresentanti diversi monumenti italiani, realizzati da Emanuele Luzzati; nel vestibolo era poi posta una scultura di Marcello Mascherini, il \"Gondoliere\". Il soggiorno di seconda classe si trovava a poppa ed aveva una delle pareti decorata con una composizione a tema marino realizzata da Enrico Paulucci. Sul ponte superiore si trovavano la piscina e il bar-pizzeria di prima classe; gli alloggi della terza classe erano ubicati nel ponte inferiore.\nCon la trasformazione in nave da crociera la capacit\u00e0 passeggeri fu aumentata a 690; negli anni ottanta furono aggiunte delle sovrastrutture a prua e poppa, aumentando ulteriormente a 750 passeggeri la capacit\u00e0 di trasporto.\nServizio.\nL\"Ausonia\" fu varata al cantiere di Monfalcone il 5 agosto 1956 e fu consegnata alla Adriatica di Navigazione il 20 settembre dell'anno successivo. Partita per la crociera inaugurale il 23 settembre, a ottobre and\u00f2 ad affiancare l\"Esperia\" sulla linea espressa Venezia - Alessandria d'Egitto - Beirut. Alla fine degli anni sessanta, lo sviluppo dei trasporti via aereo e il clima di instabilit\u00e0 politica nel Mediterraneo orientale provocarono una forte riduzione nel numero di passeggeri trasportati dalle navi di linea, il cui esercizio divenne quindi non pi\u00f9 sostenibile economicamente. L\"Ausonia\" inizi\u00f2 quindi ad essere impiegata come nave da crociera, aggiungendo scali turistici alla linea espressa per l'Egitto ed effettuando occasionali crociere in Mar Nero o alle Canarie. In seguito alla riorganizzazione delle compagnie Finmare attuata con la legge 20 dicembre 1974 n. 684, la Adriatica pianific\u00f2 un progressivo disarmo delle unit\u00e0 passeggeri di linea; l\"Ausonia\" fu l'ultima unit\u00e0 a rimanere in servizio, venendo fermata il 31 dicembre 1977. \nL\"Ausonia\" fu inviata a Trieste per essere trasformata in nave da crociera e pass\u00f2 alla neocostituita I.C.I. - Italia Crociere Internazionali, partecipata dalla Finmare e dagli armatori Costa, Magliveras ed Elice. Uscita dal cantiere nel marzo 1979, l\"Ausonia\" effettu\u00f2 crociere nel Mediterraneo in estate e in Sud America in inverno, ma i risultati economici non furono soddisfacenti. Non concretizzatosi un noleggio alla greca Chandris per l'opposizione degli equipaggi, nel 1980 l\"Ausonia\" continu\u00f2 a effettuare crociere nel Mediterraneo; l'anno seguente fu invece noleggiata alla Sicula Oceanica S.A., che la impieg\u00f2 per crociere nel Mediterraneo occidentale. Nel 1983 l\"Ausonia\" fu venduta al gruppo Grimaldi, venendo registrata per la Ausonia Crociere S.p.A. e continuando a effettuare crociere nel Mediterraneo occidentale. Al termine della prima stagione con la nuova compagnia la nave fu sottoposta a lavori di ristrutturazione a La Spezia, durante i quali la capacit\u00e0 passeggeri sal\u00ec a 750. Altri interventi di ristrutturazione furono effettuati nel 1987 e nel 1988.\nNel marzo 1997 fu annunciata la vendita dell\"Ausonia\" alla Aspasia Cruises, che ne inizi\u00f2 i lavori di ristrutturazione presso la Fincantieri di Palermo; la trattativa per\u00f2 sfum\u00f2 e la nave torn\u00f2 a Grimaldi. Nel marzo 1998 l\"Ausonia\" fu noleggiata per effettuare due viaggi dalla Libia a Gedda; la nave fu in seguito venduta alla Louis Cruise Lines, che la utilizz\u00f2 principalmente per crociere di breve durata da Cipro verso il Libano e l'Egitto. Nel 1999 fu noleggiata per tre anni alla britannica First Choice Lines, per la quale effettu\u00f2 crociere con partenza dalla Gran Bretagna. Dal 2006 la nave pass\u00f2 diverse volte di mano e fu rinominata \"Ivory\" e poi \"Aegean Two\", venendo infine venduta per la demolizione in India nel 2010."}
{"id": "9265836", "revid": "404449", "url": "https://it.wikipedia.org/wiki?curid=9265836", "title": "Giuseppe Pepe (politico)", "text": "Storico esponente del Movimento Sociale Italiano in Puglia, fu sindaco di Foggia dal 1952 al 1956 e senatore della Repubblica eletto il 7 maggio 1972 nella VI legislatura. Fu inoltre anche presidente dell'Ordine degli avvocati e dei procuratori di Foggia, e nel 1971 venne nominato commissario liquidatore della Banca popolare di Foggia dal governatore della Banca d'Italia Guido Carli."}
{"id": "9265847", "revid": "6923", "url": "https://it.wikipedia.org/wiki?curid=9265847", "title": "Giovanni di Persia", "text": "Biografia.\nNativo della Persia, della trib\u00f9 Bayat Qizilbash, Uruch Beg era figlio di Sultan Ali Beg, fratello dell'ambasciatore persiano Hussein Ali Beg Bayat. Suo padre era un parente stretto dello sci\u00e0 di Persia, Mohammad Khodabanda.\nDi lui si sa che nei primi anni della sua vita, ed in particolare dopo l'uccisione di suo padre nel 1585, fu un militare e combatt\u00e9 nella liberazione di Tabriz, capitale dell'Impero persiano che era stata occupata dagli ottomani. Sotto il governo dello sci\u00e0 Abbas I di Persia, prese parte alla cattura di Herat, guadagnandosi una notevole reputazione anche come comandante militare.\nSi port\u00f2 ad ovest a seguito dello zio nell'ambasciata persiana da lui diretta in Europa che ebbe luogo tra il 1599 ed il 1602 e che fece tappa ad Isfahan, a Gum, a Qazvin, a Gilan e da l\u00ec prosegu\u00ec in barca sino ad Astrakhan. Nei mesi successivi viaggi\u00f2 sul Volga fino a Kazan e dopo due mesi giunse alla citt\u00e0, portandosi poi a Nizhny Novgorod ed a Vladimir per poi raggiungere la corte di Mosca. Raggiunta la citt\u00e0 di Arcangelo, costeggi\u00f2 la Norvegia e giunse sino ad Emden, in Germania, ove prosegu\u00ec il viaggio in carrozza giungendo a Oldenburg, Kassel, Weimar, Halle ed infine venne ricevuto a Praga dall'imperatore Rodolfo II del Sacro Romano Impero. Il viaggio prosegu\u00ec poi a Norimberga ed a Monaco di Baviera, proseguendo poi per Verona, Ferrara, Mantova, Pisa, Firenze, Roma, Genova e da qui si imbarc\u00f2 alla volta della Spagna.\nGiunto in Spagna, si convert\u00ec al cattolicesimo decidendo di stabilirvisi e di non fare mai pi\u00f9 ritorno in patria. La cerimonia del suo battesimo avvenne nella cappella del palazzo reale di Madrid e sua madrina fu la regina Margherita d'Austria-Stiria, moglie di re Filippo III di Spagna; venne battezzato col nome spagnolo di Juan. Si dedic\u00f2 quindi alla scrittura e compose un resoconto completo del suo viaggio dalla Persia alla Spagna dal titolo \"Relaciones de Don Juan de Persia\". L'opera, in tre volumi e dedicata al re di Spagna, per quanto molte parti possano risultare romanzate, si appresta ad essere un'interessante fonte storiografica per l'epoca, sia sulla situazione politica ed economica dell'impero safavide in Persia, sia come uno spaccato sui costumi di vita e sociali delle diverse societ\u00e0 attraversate dal gruppo nel viaggio compiuto per giungere in Spagna.\nDon Juan venne ucciso nel 1604 a Madrid nel corso di una lite in strada. I suoi assassini ne occultarono il cadavere caricandolo su un carro e scaricandolo poi in un fossato esterno alla citt\u00e0. Quando il corpo venne ritrovato era a stento riconoscibile se non per gli abiti e le insegne che portava e solo allora fu possibile dargli degna sepoltura."}
{"id": "9265860", "revid": "219355", "url": "https://it.wikipedia.org/wiki?curid=9265860", "title": "Chiesina di Santa Rita", "text": ""}
{"id": "9265865", "revid": "219355", "url": "https://it.wikipedia.org/wiki?curid=9265865", "title": "Chiesetta di Santa Rita", "text": ""}
{"id": "9265868", "revid": "219355", "url": "https://it.wikipedia.org/wiki?curid=9265868", "title": "Chiesa vecchia di Santa Rita", "text": ""}
{"id": "9265871", "revid": "219355", "url": "https://it.wikipedia.org/wiki?curid=9265871", "title": "Chiesina di via Filzi", "text": ""}
{"id": "9265872", "revid": "219355", "url": "https://it.wikipedia.org/wiki?curid=9265872", "title": "Chiesetta di via Filzi", "text": ""}
{"id": "9265875", "revid": "907365", "url": "https://it.wikipedia.org/wiki?curid=9265875", "title": "Internazionali di Tennis Citt\u00e0 di Forl\u00ec III 2022 - Singolare", "text": "Jack Draper era il detentore del titolo ma \u00e8 stato eliminato al primo turno.\nIn finale Pavel Kotov ha sconfitto Quentin Halys con il punteggio di 7-5, 6-7(5-7), 6-3."}
{"id": "9265878", "revid": "2138421", "url": "https://it.wikipedia.org/wiki?curid=9265878", "title": "Fabio Mattei", "text": "Membro della nobilt\u00e0 romana e dedito principalmente al commercio di bestiame e all'affitto e compravendita di propriet\u00e0 fondiarie, \u00e8 considerato il capostipite del ramo dei Mattei Orsini della famiglia Mattei, dal quale discenderanno i baroni e duchi di Paganica.\nOrigini e famiglia.\nFabio Mattei nacque a Roma nel 1548 da Ludovico II Mattei e Lucrezia Capranica. Fratello minore di Muzio Mattei, fu zio del vescovo e nunzio apostolico Orazio Mattei.\nIntorno al 1570, spos\u00f2 Faustina, figlia del signore di Bomarzo Vicino Orsini e di Giulia Farnese, dalla quale ebbe sei figli: Mario, Giulia, Costanza, Prudenza e Giovanni Battista.\nBiografia.\nCome molti altri membri della famiglia Mattei, ricopr\u00ec in pi\u00f9 occasioni cariche nell'amministrazione capitolina: fu caporione di Sant'Angelo nel 1569 e Conservatore di Roma nel 1594, nel 1600 e nel 1606.\nAlla morte di Ludovico nel 1580, Fabio e suo fratello ereditarono congiuntamente, come era usanza di famiglia, le propriet\u00e0 che erano state del padre e dello zio Giacomo. I due fratelli decisero tuttavia di rompere con la tradizione familiare e di dividere in maniera chiara e definitiva tra di loro i beni ereditati. Gli atti di divisione furono firmati tra il 29 luglio 1580 e il 13 marzo 1581 e la procedura fu convalidata dal loro cugino, il cardinale Girolamo Mattei, che ag\u00ec in veste di \"Auditor Camerae\", perito e \"persona privata, consanguineo e amico\". La separazione dei beni tra Muzio e Fabio fu decisa per poter meglio amministrare il vasto patrimonio di famiglia, e non gi\u00e0 a causa di dissidi o contrasti personali tra i due eredi, di cui non sembra esserci traccia nelle fonti dell'epoca.\nDagli accordi Fabio ottenne il palazzo costruito da suo padre nell'Isola Mattei in Sant'Angelo (il futuro Palazzo Mattei di Paganica) e le tenute di Campo Salino (attualmente divisa tra Ponte Galeria e Fiumicino), di Campo di Merlo (tra via della Magliana e via Portuense), della Muratella e di Tor Carbone (tra l'Ardeatina e l'Appia Antica).Per evitare un'eccessiva dispersione del patrimonio familiare, Fabio decise, al contrario di quanto fatto dal fratello, di maritare solo le due figlie maggiori (Giulia con Lelio Ceuli, Costanza con Andrea Ricci), destinando le altre due alla vita monacale. Impose inoltre un tetto massimo di 10.000 scudi sulla dote (nuziale o monacale) di tutte le sue discendenti.\nCome gli altri Mattei della sua epoca, fu amico e frequentatore della famiglia Farnese, in particolare del cardinale Odoardo Farnese; fu inoltre, insieme ai suoi cugini Girolamo e Ciriaco, uno dei primi sostenitori di Filippo Neri e degli oratoriani ed entr\u00f2 a far parte dell'Arciconfraternita della Santissima Trinit\u00e0 dei pellegrini e convalescenti. Nel corso degli anni, Fabio intensific\u00f2 il proprio coinvolgimento nella confraternita, specialmente dopo la morte della moglie Faustina nel 1594, fino a divenirne Guardiano nel 1600. Nello stesso periodo, acquist\u00f2 un palazzo nei pressi della chiesa della Santissima Trinit\u00e0 dei Pellegrini, nel quale si trasfer\u00ec per essere pi\u00f9 vicino al quartier generale dell'arciconfraternita.\nSempre nel periodo a cavallo tra i due secoli, fece inoltre restaurare a sue spese la chiesa dei Santi Anastasio e Vincenzo presso l'abbazia delle Tre Fontane, divenendo benefattore dei locali cistercensi a imitazione di papa Innocenzo II, suo antenato tramite la comune origine dalla famiglia Papareschi.\nIn occasione della pasqua del 1603, forse per commemorare l'anniversario della morte della moglie, Fabio e il gi\u00e0 citato Odoardo Farnese commissionarono ad Annibale Carracci il dipinto della \"Piet\u00e0\", destinato a decorare la cappella dei Mattei nella chiesa di San Francesco a Ripa.\nMorte.\nNel 1607, Fabio avvi\u00f2 con Ludovico de Torres le trattative per l'acquisto del feudo di Paganica, in Abruzzo, con il relativo titolo nobiliare, ma non pot\u00e9 portare a termine la compravendita a causa del peggioramento della sua salute.\nMor\u00ec a Roma agli inizi del 1608 e, in quanto benefattore dell'abbazia delle Tre Fontane, fu sepolto nella chiesa dei Santi Vincenzo e Anastasio da lui restaurata. Nel testamento, lasci\u00f2 al figlio Mario una somma di 24.000 scudi da utilizzare specificamente per perfezionare l'acquisto del feudo abruzzese; lasci\u00f2 inoltre alcune opere d'arte in eredit\u00e0 all'amico Odoardo.\nAlcune fonti riportano il 1612 come anno di morte, ma questa informazione \u00e8 da considerarsi errata, poich\u00e9 Giovanni Pietro Caffarelli nel suo \"Repertorio di famiglie romane\", redatto nel 1609, riporta Fabio come defunto quasi due anni prima all'et\u00e0 di 59 anni."}
{"id": "9265883", "revid": "380654", "url": "https://it.wikipedia.org/wiki?curid=9265883", "title": "Piper Niven", "text": ""}
{"id": "9265885", "revid": "1431409", "url": "https://it.wikipedia.org/wiki?curid=9265885", "title": "Yaser Asprilla", "text": "Carriera.\nClub.\nCresciuto nel settore giovanile dell', debutta in prima squadra il 2 dicembre 2020 in occasione dell'incontro di Categor\u00eda Primera A perso 3-0 contro l'.\nPromosso in pianta stabile in prima squadra a partire dalla stagione seguente, il 18 luglio 2021 realizza la sua prima rete nel pareggio per 2-2 contro l'.\nIl 17 gennaio 2022 viene acquistato dal .\nNazionale.\nIl 7 gennaio 2022 riceve la prima convocazione con la nazionale colombiana; debutta 10 giorni pi\u00f9 tardi sostituendo Juan Fernando Quintero nell'amichevole vinta 2-1 contro l'.\nStatistiche.\n\"Statistiche aggiornate al 10 gennaio 2022\"."}
{"id": "9265888", "revid": "640277", "url": "https://it.wikipedia.org/wiki?curid=9265888", "title": "Chiesa di Santa Rita (Viareggio)", "text": "La chiesa di Santa Rita \u00e8 un edificio di culto cattolico sito nel quartiere ex Campo d'aviazione di Viareggio, sede dell'omonima parrocchia.\nStoria.\nNel 1964 fu costruita la prima chiesa del quartiere: la chiesina di Santa Rita, in via Filzi, che nel 1985 fu elevata al rango di parrocchia. \nNel 1989 fu iniziata la costruzione di un complesso di opere parrocchiali in via dei Lecci nel quale, nel 1997, fu realizzata la nuova chiesa parrocchiale. \nTra il 2008 e il 2010 la chiesa \u00e8 stata ampliata e dotata di campanile.\nNel 2011 vennero fuse le nuove tre campane dal fonditore Paolo Capanni di Castelnovo ne\u2019 Monti (RE), intonate in scala di La3 maggiore. Esse hanno su di esse impresse le immagini in bassorilievo della Trinit\u00e0 (campana maggiore), di Santa Rita da Cascia (campana mezzana) e di Maria Immacolata (campana minore).\nDescrizione.\nL\u2019edificio, costituito da un volume rettangolare, ha una serie di pilastri in cemento armato che sorreggono una copertura piana. La facciata \u00e8 composta da blocchetti di cemento rosa ed \u00e8 tripartita orizzontalmente da pilasti in cemento armato a vista. Verticalmente \u00e8 suddivisa in due piani da una fascia aggettante in cemento armato, che forma un porticato al piano terra. Con l\u2019ampliamento del 2008-2010, \u00e8 stata creata una navata aggiuntiva sulla sinistra dell\u2019aula principale. \nLa chiesa ha tre portali d\u2019accesso incorniciati da lastre di marmo bianco e sormontati da specchiature che accolgono decorazioni con immagini di santi.\nL\u2019interno dell\u2019edificio \u00e8 molto semplice, con muri di blocchetti di cemento di colore chiaro, pilasti in cemento armato lasciati a vista, e una controsoffittatura in cartongesso bianco. Sono presenti tuttavia vetrate artistiche e alcuni dipinti e statue. Nel sagrato della chiesa sono presenti due grandi statue in bronzo, una di Santa Teresa di Calcutta e una di San Pio da Pietralcina. \nCollegamenti esterni.\n "}
{"id": "9265889", "revid": "214753", "url": "https://it.wikipedia.org/wiki?curid=9265889", "title": "Hyundai i20 N Rally1", "text": "La Hyundai i20 N Rally1 \u00e8 una vettura da competizione derivata dalla terza generazione della Hyundai i20, progettata e costruita appositamente per competere nel campionato del mondo rally dalla Hyundai Motorsport, il reparto sportivo della casa sudcoreana con base in Germania, a partire dal 2022. \nContesto.\nLa i20 N \u00e8 il secondo veicolo del campionato WRC con motorizzazione ibrida, che segue il nuovo regolamento Rally1 introdotto a partire dalla stagione 2022. Si basa sulla versione stradale dell'utilitaria i20 N ed \u00e8 stata sviluppata allo scopo di sostituire la Hyundai i20 Coupe WRC, che ha gareggiato tra il 2017 e il 2021. L'auto \u00e8 stata presentata in anteprima il 10 gennaio 2021 attraverso un evento on line, per poi debuttare ufficialmente insieme alla Toyota GR Yaris Rally1 e Ford Puma Rally1 il 15 gennaio 2022 a Salisburgo. Alla guida della vettura sono stati confermati Ott T\u00e4nak, Thierry Neuville, Dani Sordo e Oliver Solberg.\nTecnica.\nLa vettura riprende alcuni elementi dalla i20 Coupe WRC, tra cui il motore endotermico che \u00e8 il \"T-GDI\" da 1,6 litri a quattro cilindri con distribuzione a doppio albero a camme in testa a 16 valvole e iniezione diretta, che eroga una potenza di 280 kW (381 CV). A quest'ultimo viene abbinato un motore elettrico da 100 kW che pu\u00f2 ruotare ad un regime massimo di 12.000 giri/min. Insieme, i due motori raggiungono una potenza combinata di 378 kW (514 CV). La batteria da 3,9 kWh del sistema ibrido si ricarica attraverso una presa esterna come le ibride plug-in oppure quando il veicolo frena o rallenta per inerzia, consentendo un'autonomia in modalit\u00e0 puramente elettrica di circa 20 chilometri. Il sistema di recupero dell'energia \u00e8 prodotto dalla Compact Dynamics ed \u00e8 standard per tutte le vetture. La trasmissione \u00e8 costituita da un sistema con frizione automatica (AKS) e cambio semiautomatico sequenziale a 5 marce a innesti frontali.\nVersione stradale.\nLa Hyundai i20 N stradale \u00e8 basata sulla i20 N di terza generazione, al quale per\u00f2 la divisione Hyundai Motorsport e Hyundai N dell'azienda ha apportato pesanti modifiche.\nQuesta versione \u00e8 anch'essa alimentata da un motore a quattro cilindri in linea turbocompresso da 1,6 litri, ma viene abbinato a un cambio manuale a 6 marce ed eroga 204 CV (150 kW) e 275 Nm, accelerando da 0 a 100 km/h in 6,2 secondi con una velocit\u00e0 massima di 230 km/h. Nella versione stradale la trazione \u00e8 solo anteriore anzich\u00e9 integrale.\nLe modifiche apportate alla vettura rispetto alle altre versioni della i20 si concentrano anche sul telaio che \u00e8 stato rinforzato in 12 punti diversi e con una nuova geometria delle sospensione, camber aumentato, nuova barra antirollio, nuove molle e nuovi ammortizzatori. "}
{"id": "9265892", "revid": "965226", "url": "https://it.wikipedia.org/wiki?curid=9265892", "title": "Cecilia D'Elia", "text": "Biografia.\nNata e cresciuta a Potenza, Cecilia D'Elia si trasferisce a Roma per frequentare l'universit\u00e0, iscrivendosi presso l'Universit\u00e0 degli Studi di Roma \"La Sapienza\" dove inizia a svolgere attivit\u00e0 di politica studentesca attiva, termina poi il percorso di studi e si laurea in Filosofia presso l'Universit\u00e0 degli Studi di Siena con una tesi di filosofia politica sul Diritto e la Soggettivit\u00e0 Politica delle Donne.\nDal 2007 al 2015 \u00e8 stata Componente del Consiglio scientifico del Centro per la Riforma dello Stato. \nInizia a fare politica attiva giovanissima, dal 1988, anno in cui diventa dirigente nazionale della Federazione Giovanile Comunista, responsabile delle ragazze.\nDal 1995 ha collaborato ed \u00e8 stata Presidente dell'associazione \"Forum droghe. Movimento per i diritti contro la proibizione\", impegnandosi per la diffusione delle politiche di riduzione del danno. \nNella seconda met\u00e0 degli anni Novanta \u00e8 stata condirettrice di FuoriLuogo, il mensile promosso dall\u2019associazione. \nNegli stessi anni ha partecipato alla nascita della rivista femminista \"Sofia. Materiali di filosofia e cultura di donne\".\nNel 2000, con l'elezione di Nicola Zingaretti a segretario della Federazione di Roma dei Democratici di Sinistra, D'Elia entra a far parte della segreteria romana del partito, occupandosi di scuola, universit\u00e0 e ricerca.\nNel 2009 \u00e8 stata cofondatrice del blog \"Italia 2013\", nato per ricostruire analisi, pensiero e proposte d\u2019azione della sinistra in Italia.\nNel 2007 contribuisce alla nascita di Sinistra Democratica, che confluir\u00e0 poi in Sinistra Ecologia Libert\u00e0, di cui fa parte del coordinamento nazionale dal 2013 al 2016, in qualit\u00e0 di Responsabile nazionale per la cultura.\nDal 2011 al 2013 \u00e8 stata promotrice e componente del coordinamento nazionale dei Comitati Se non ora, quando?\nNel 2015 ha dato vita con altre femministe al blog Femministerie. \nNel 2018 si iscrive al Partito Democratico. Dal giugno 2020 D'Elia ricopre la carica di Portavoce della Conferenza Nazionale delle Donne Democratiche , mentre nel marzo 2021, su proposta di Enrico Letta, entra a far parte della Segreteria nazionale del PD nelle vesti di Responsabile Politiche per la Parit\u00e0 e Portavoce della Conferenza.\nAttivit\u00e0 politica.\nAttivit\u00e0 politica locale e amministrativa.\nNel 2003 stata eletta consigliere provinciale, ed \u00e8 stata Presidente della Commissione delle Elette. \nDal marzo del 2007 diventa assessore comunale con delega alla semplificazione, alla comunicazione e alle pari opportunit\u00e0 a Roma nella giunta di Walter Veltroni sindaco. \nDa maggio 2008 al dicembre 2012, D'Elia \u00e8 stata vicepresidente della provincia di Roma con delega alla Cultura, nella giunta di Nicola Zingaretti. Con l'elezione di Zingaretti alla carica di presidente della Regione Lazio, D'Elia ha ricoperto il ruolo di consulente per le politiche di genere dal 2013 al 2021 e presieduto la Cabina di regia regionale per la prevenzione e il contrasto della violenza contro le donne.\nA seguito delle elezioni amministrative di Roma del 2016, entra a far parte della giunta di centrosinistra del Municipio II, nel ruolo di assessore municipale alle politiche sociali, incarico mantenuto fino al luglio 2019.\nDeputata della Repubblica.\nDopo le dimissioni dalla Camera dei deputati di Roberto Gualtieri, eletto sindaco di Roma, D'Elia viene scelta come candidata del Centrosinistra alle elezioni suppletive del 2022 per il Collegio uninominale Lazio 1 - 01, Roma centro. In una tornata elettorale caratterizzata da un fortissimo astensionismo, la sera del 16 gennaio 2022 risulta eletta deputata con una percentuale del 59,43%.\nFa parte della X Commissione: Attivit\u00e0 produttive, commercio e turismo della Camera dei Deputati."}
{"id": "9265898", "revid": "89688", "url": "https://it.wikipedia.org/wiki?curid=9265898", "title": "Cripta di Balbo", "text": ""}
{"id": "9265900", "revid": "458786", "url": "https://it.wikipedia.org/wiki?curid=9265900", "title": "Jos\u00e9 Luis Chunga", "text": "Carriera.\nClub.\nCresciuto nel settore giovanile del , debutta in prima squadra il 24 febbraio 2011 in un incontro di Copa Colombia vinto 2-1 contro il ; rimane nel club della sua citt\u00e0 natale fino al 2020 ricoprendo il ruolo di secondo portiere con all'attivo 69 presenza fra campionato e coppe.\nNel gennaio 2021 passa a titolo definitivo ai ; vi rimane solamente sei mesi per poi passare a maggio all'.\nNazionale.\nDebutta con la nazionale colombiana il 16 gennaio 2022 in occasione dell'amichevole vinta 2-1 contro l'.\nStatistiche.\n\"Statistiche aggiornate al 17 gennaio 2022\"."}
{"id": "9265904", "revid": "6923", "url": "https://it.wikipedia.org/wiki?curid=9265904", "title": "Ocean Pacific", "text": "\u00a0\nOcean Pacific Apparel Corp. (Ocean Pacific o OP) \u00e8 un'azienda tessile basata ad Irvine in California, Stati Uniti. Produce magliette, felpe e tazze. \nStoria.\nIl primo marchio \"Ocean Pacific\" \u00e8 stato fondato da John Smith negli anni '60 come marchio di tavole da surf, che poi ha venduto insieme al suo negozio, North County Ding Repair. In seguito, Fred Ryan ha comprato il North County Ding Repair da John Smith insieme al marchio di tavole da surf Ocean Pacific. Il marchio sar\u00e0 poi venduto a Don Hansen dell'Hansen Surf Shop. \nNel 1972, Jim Jenks di San Diego voleva creare abbigliamento e abbigliamento sportivo che soddisfacessero le esigenze dei surfisti dentro e fuori il surf. Ha ricevuto il nome dal suo datore di Lavoro, Don Hansen, e la linea di prodotto Ocean Pacific fu creata. L'idea di Jenks per l'abbigliamento con l'etichetta Ocean Pacific \u00e8 diventata rapidamente popolare nella cultura del surf con il suo logo \"OP\" immediatamente riconoscibile.\nI design di OP hanno mostrato la moda di ogni epoca nel corso degli anni, dalle strisce colorate degli anni '70 alle forme geometriche e colori vividi degli anni '80. Per quanto riguarda le strategie di marketing, a differenza di altre societ\u00e0 di surf come Quiksilver o Billabong, OP si \u00e8 affermata come un marchio di abbigliamento sportivo pi\u00f9 generale, commercializzando i suoi prodotti nelle catene di negozi generici mentre altre societ\u00e0 simili erano limitate ai negozi di surf indipendenti. Inoltre, OP ha anche disegnato abbigliamento sia per adulti che per giovani.\nIl marchio Ocean Pacific ha avuto problemi finanziari negli anni '90. Il di gruppo di investimento di Richard Baker, Doyle &amp; Boissiere, ha acquistato Ocean Pacific nel 1998. Baker \u00e8 rimasto mentre Warnaco ha acquisito Ocean Pacific nel 2003 e l'ha venduta all'attuale proprietario Iconix Brand Group nel 2006.\nCampagne pubblicitarie.\nNell'estate del 2008 \u00e8 stata lanciata una campagna pubblicitaria per festeggiare il trentacinquesimo anniversario della compagnia, con celebrit\u00e0 come l'attrice Rumer Willis, la star televisiva Kristin Cavallari, la cantante Christina Milian, il musicista e stilista Pete Wentz of Fall Out Boy e Clandestine Industries, l'attore Wilmer Valderrama, l'attrice e supermodella Josie Maran, e l'attore e cantante Corbin Bleu.\nLa campagna pubblicitaria dell'estate 2009 comprendeva Sophia Bush, Solange Knowles e AnnaLynne McCord . Si sono, inoltre, uniti agli attori delle pubblicit\u00e0 dell'autunno 2009 l'attore Cody Linley, la star televisiva Brody Jenner e il musicista Joel Madden. OP ha anche fatto dei tour nel 2009 con Boys Like Girls, The Maine e Cobra Starship.\nLa squadra della primavera del 2010 \u00e8 stata annunciata con un puzzle sul sito di Ocean Pacific. Il puzzle conteneva una foto nascosta della squadra e ogni giorno venivano rilevati dei pezzettini fino a che non \u00e8 stato rilevato tutto il team. I membri della squadra OP della primavera 2010 erano l'attore Cory Monteith, l'attriceJessica Szohr, l'attore e modello Trevor Donovan, l'attrice e cantante Dianna Agron, la cantante Cassie, e l'attore Alex Meraz. Il motto della Primavera/Estate del 2010 era \"Rock Your Shine\".\nI membri della squadra Primavera/Estate 2010 erano Mark Salling, Chord Overstreet, Aly Michalka, Brenda Song, Katerina Graham, e Rob Kardashian.\nIconix Brand Group ha fimato un contratto di vendita escusiva con Walmart nell'agosto 2007. Al 2018 l'Iconix Brand Group ha ripreso il controllo della distribuzione del brand e programma un rilancio nella primavera 2019."}
{"id": "9265905", "revid": "446353", "url": "https://it.wikipedia.org/wiki?curid=9265905", "title": "Rutan Long-EZ", "text": "Il Rutan Long-EZ \u00e8 un aereo biposto progettato da Burt Rutan e costruito dall'omonima compagnia di sua creazione, la Rutan Aircraft Factory.\nIl velivolo si caratterizza per avere un layout con alette canard, con motore singolo ad elica. Il carrello di atterraggio \u00e8 composto da due ruote principali fisse con supporti con profilo aerodinamico e una ruota anteriore retrattile. Prima del Long-EZ, chiamato Rutan VariEze, i cui progetti furono resi disponibili nel 1976. Il primo prototipo del Long-EZ, chiamato \"N79RA\", vol\u00f2 per la prima volta il 12 giugno 1979."}
{"id": "9265922", "revid": "73843", "url": "https://it.wikipedia.org/wiki?curid=9265922", "title": "Homer Mart\u00ednez", "text": "Carriera.\nClub.\nCresciuto nel settore giovanile dell', dopo alcune stagioni disputate con il , club filiale in seconda divisione, nel marzo 2019 debutta in prima squadra in occasione dell'incontro di Categor\u00eda Primera A vinto 1-0 contro l'. Sceso nuovamente al Barranquilla nella seconda met\u00e0 di stagione, il 13 gennaio 2020 viene acquistato a titolo definitivo dall'.\nCon il club giallo-verde gioca 20 incontri in massima divisione, tutti da titolare, al termine dell'anno viene riacquistato dal suo ex club, il Junior.\nNazionale.\nDebutta con la nazionale colombiana il 16 gennaio 2022 in occasione dell'amichevole vinta 2-1 contro l'.\nStatistiche.\n\"Statistiche aggiornate al 10 gennaio 2022\"."}
{"id": "9265924", "revid": "125149983", "url": "https://it.wikipedia.org/wiki?curid=9265924", "title": "Chiesa dei Sette Santi Fondatori (Viareggio)", "text": "La chiesa dei Sette Santi Fondatori \u00e8 un edificio di culto cattolico sito nel quartiere Darsena di Viareggio, sede dell'omonima parrocchia.\nStoria.\nNel 1939 fu costruita la prima chiesa come succursale della parrocchia di Sant'Andrea, retta dai Servi di Maria, il cui terreno rimase comunque nelle disponibilit\u00e0 del comune di Viareggio fino al 1959, anno in cui fu dato in concessione all'ordine religioso. Nel 1962 fu ristrutturata e ampliata, inglobando un volume gi\u00e0 in uso a una falegnameria navale.\nNel 1986 fu elevata a parrocchia, acquisendo un'area che precedentemente ricadeva nelle parrocchie di Sant'Andrea e Sant'Antonio. \nDescrizione.\nLa forma della chiesa ha mantenuto in parte la morfologia del precedente edificio industriale, con una pianta rettangolare ad aula unica: Sul fondo si aprono due piccole cappelle. L\u2019interno \u00e8 completamente intonacato, privo di decorazioni e con pilasti e capriate a vista. Sulla facciata a capanna si aprono tre monofore e un portico di tre campate. La chiesa \u00e8 dotata di un piccolo campanile a vela con due piccole campane manuali.\nCollegamenti esterni.\n "}
{"id": "9265926", "revid": "219355", "url": "https://it.wikipedia.org/wiki?curid=9265926", "title": "Chiesa dei Sette Santi Fondatori", "text": "\"Altre dizioni\":"}
{"id": "9265928", "revid": "104458", "url": "https://it.wikipedia.org/wiki?curid=9265928", "title": "Sci alpino ai XVI Giochi olimpici invernali - Slalom gigante maschile", "text": "Tra le competizioni dello sci alpino ai XVI Giochi olimpici invernali di lo slalom gigante maschile si disput\u00f2 marted\u00ec 18 febbraio sulla pista La face de Bellevarde di Val-d'Is\u00e8re; l'italiano Alberto Tomba vinse la medaglia d'oro, il lussemburghese Marc Girardelli quella d'argento e il norvegese Kjetil Andr\u00e9 Aamodt quella di bronzo.\nDetentore uscente del titolo era lo stesso Tomba, che aveva vinto la gara dei XV Giochi olimpici invernali di disputata sul tracciato di Nakiska precedendo l'austriaco Hubert Strolz (medaglia d'argento) e lo svizzero Pirmin Zurbriggen (medaglia di bronzo); il campione mondiale in carica era l'austriaco Rudolf Nierlich, vincitore a Saalbach-Hinterglemm 1991 davanti allo svizzero Urs K\u00e4lin e allo svedese Johan Wallner.\nCon 131 sciatori al via, fu la pi\u00f9 partecipata gara della storia dello sci alpino ai Giochi olimpici; inoltre con la sua vittoria Tomba divenne il primo campione olimpico uscente a confermarsi nell'edizione successiva.\nRisultati.\nLegenda:\nDNF = prova non completata\nDSQ = squalificato\nDNS = non partito\nPos. = posizione\nPett. = pettorale\n1\u00aa manche:\nOre: 10.00 (UTC+1)\nPista: La face de Bellevarde\nPartenza: 2\u00a0220\u00a0m\u00a0s.l.m.\nArrivo: 1\u00a0836\u00a0m\u00a0s.l.m.\nDislivello: 384\u00a0m\nPorte: 47\nTracciatore: Rainer Mutschler (Germania)\n2\u00aa manche:\nOre: 14.00 (UTC+1)\nPista: La face de Bellevarde\nPartenza: 2\u00a0220\u00a0m\u00a0s.l.m.\nArrivo: 1\u00a0836\u00a0m\u00a0s.l.m.\nDislivello: 384\u00a0m\nPorte: 47\nTracciatore: Didier Bonvin (Svizzera)"}
{"id": "9265930", "revid": "599013", "url": "https://it.wikipedia.org/wiki?curid=9265930", "title": "Andr\u00e9s Llin\u00e1s", "text": "Carriera.\nClub.\nCresciuto nel settore giovanile dei , debutta in prima squadra i 1\u00ba maggio 2015 in occasione del match di Copa Colombia pareggiato 1-1 contro il .\nNazionale.\nDebutta con la nazionale colombiana il 16 gennaio 2022 in occasione dell'amichevole vinta 2-1 contro l'.\nStatistiche.\n\"Statistiche aggiornate al 10 gennaio 2022\"."}
{"id": "9265934", "revid": "2034445", "url": "https://it.wikipedia.org/wiki?curid=9265934", "title": "Spider-Man (Marvel Cinematic Universe)", "text": "Spider-Man, alter ego di Peter Parker, \u00e8 un personaggio immaginario del Marvel Cinematic Universe interpretato da Tom Holland, basato sull'omonimo supereroe creato da Stan Lee e Steve Ditko per i fumetti Marvel Comics. All'inizio della storia Parker \u00e8 uno studente di sedici anni che acquisisce poteri sovrumani dopo essere stato morso da un ragno radioattivo e decide di usare le sue nuove abilit\u00e0 per combattere il crimine sotto l'alias di Spider-Man. Successivamente viene notato da Tony Stark, alias Iron Man, e reclutato come membro degli Avengers. Con il passare del tempo, in seguito a una serie di eventi, Parker impara cosa comporta l\u2019essere un supereroe e decide di condurre una vita isolata dopo essere stato dimenticato da tutte le persone a lui vicine, cos\u00ec da tenerle al sicuro.\nHolland \u00e8 il terzo attore a interpretare l'Arrampicamuri dopo Tobey Maguire (nella trilogia di Sam Raimi, \"Spider-Man\") e Andrew Garfield (nella dilogia di Marc Webb, \"The Amazing Spider-Man\"); questi ultimi appaiono nel film \"Spider-Man: No Way Home\" riprendendo i loro ruoli, unendosi al Multiverso dell'MCU. L'interpretazione di Holland \u00e8 stata ben accolta da critica e pubblico.\nIdeazione e creazione.\nPeter Parker \u00e8 apparso per la prima volta nei fumetti nella serie antologica \"Amazing Fantasy #15\" (agosto 1962). Ottenne un grande successo tra gli adolescenti, che richiesero la continuazione della storia; pertanto il redattore e capo sceneggiatore della Marvel Comics Stan Lee decise di creare un personaggio in cui i ragazzi potessero identificarsi. Lee ha citato come influenza il combattente del crimine The Spider di un Pulp magazine e la vista di un ragno che si arrampicava su un muro, aggiungendo nella sua autobiografia di aver raccontato cos\u00ec spesso questa storia da essere diventato incerto se sia o meno vera. Lee voleva che il personaggio fosse un ragazzo \u201cmolto umano\u201d con problemi umani tipicamente adolescenziali e capace di commettere errori. Nel frattempo Jack Kirby aveva realizzato con Joe Simon un personaggio rimasto inedito dagli Anni Cinquanta, consistente in un ragazzo orfano che vive con un\u2019anziana coppia e che trova un anello magico con cui acquista poteri sovrumani. Lee ordin\u00f2 a Kirby di dare corpo al personaggio e di disegnare alcune pagine. Insoddisfatto dalla direzione della storia di Kirby, Lee affid\u00f2 il progetto a Steve Ditko che ridisegn\u00f2 il personaggio con un costume la cui maschera coprisse il volto, capacit\u00e0 di arrampicarsi sui muri e polsini speciali con cui sparare ragnatele. Sotto la direzione di Lee, il personaggio divenne Peter Parker, uno studente delle superiori che acquista poteri da ragno dopo essere stato morso da un ragno radioattivo.\nProdotti televisivi e cinematografici.\nLa Toei produsse e trasmise in Giappone dal 1978 al 1979 una serie tokusatsu (live-action) con un personaggio originale di nome Takuya Yamashiro che assume i panni di Spider-Man, chiamato \u201cSupaid\u0101-Man\u201d. Spider-Man \u00e8 apparso in una trilogia di film live-action diretti da Sam Raimi dal 2002 al 2007 con Tobey Maguire nei panni dell\u2019eroe protagonista (\"Spider-Man\", \"Spider-Man 2\" e \"Spider-Man 3\"); un quarto film era originariamente previsto per il 2011, ma la Sony decise di riavviare il franchise con un nuovo regista e cast. Furono prodotti due nuovi film, \"The Amazing Spider-Man\" (2012) e \"The Amazing Spider-Man 2\" (2014), diretti da Marc Webb con Andrew Garfield.\nDopo l\u2019hackeraggio dei computer della Sony Pictures nel novembre 2014, vennero trapelate delle e-mail tra il co-presidente della Sony Pictures Entertainment Amy Pascal e il presidente Doug Belgrad in cui si affermava che la Marvel intendeva includere Spider-Man (i cui diritti cinematografici erano concessi in licenza alla Sony) nel futuro \"\", ma sembrava che i colloqui tra gli studios non avessero portato da nessuna parte. Tuttavia, nel febbraio 2015, gli studios raggiunsero un accordo che permettesse l\u2019uso di Spider-Man in un film dell\u2019MCU, specificatamente in \"Civil War\". Secondo l\u2019accordo, la Sony Pictures avrebbe continuato a possedere, finanziare, distribuire ed esercitare il controllo creativo ultimo sui film di Spider-Man. Il mese successivo, Joe Quesada indic\u00f2 che l\u2019alias che sarebbe stato utilizzato per il personaggio era Peter Parker, confermato da Kevin Feige ad aprile. Feige afferm\u00f2 anche che la Marvel stava lavorando per aggiungere Spider-Man nell\u2019MCU almeno dall\u2019ottobre 2014. Il giugno successivo, Feige chiar\u00ec che l\u2019iniziale accordo con la Sony non avrebbe consentito al personaggio di apparire in alcuna serie televisiva dell\u2019MCU. Lo stesso mese, le compagnie annunciarono che Tom Holland era stato scelto dopo molte audizioni per interpretare Spider-Man nell\u2019MCU; fece il suo debutto in \"Civil War\", riprendendo il ruolo in film successivi.\nNell\u2019agosto 2019 le negoziazioni tra Sony e Marvel furono interrotte, rendendo incerto il futuro del personaggio nell\u2019MCU. Il mese successivo fu per\u00f2 siglato un nuovo accordo tra le due societ\u00e0 che permise il ritorno di Spider-Man a partire da \"\", uscito il 15 dicembre 2021. Tale contratto permette al personaggio di apparire sia nei film dell\u2019MCU che in quelli indipendenti della Sony Pictures appartenenti al franchise mediatico dello Spider-Man Universe. \"No Way Home\" \u00e8 l\u2019ultimo film incluso nel contratto originale di Holland per interpretare il personaggio; l\u2019attore inizialmente afferm\u00f2 che sarebbe potuto essere il momento giusto per lui di dimettersi dal ruolo, suggerendo la sostituzione di Peter Parker con quella di Miles Morales, ma poi si dichiar\u00f2 disposto a tornare per interpretare il personaggio in ulteriori pellicole.\nCaratterizzazione.\nTom Holland appare per la prima volta come Peter Parker nell'MCU in \"Captain America: Civil War\", dove viene reclutato da Tony Stark per aiutarlo ad arrestare Capitan America e gli altri Avengers ribelli. Il produttore Kevin Feige disse che Parker sarebbe stato diviso tra le ideologie dei supereroi, basandosi sulle prime idee di Stan Lee e Steve Ditko. Anthony Russo afferm\u00f2 che lo schieramento di Parker dalla parte di Iron Man deriva da \u201cun rapporto molto personale\u201d che sviluppa con Stark, non tanto su scelte politiche. I Russo speravano di adottare un approccio pi\u00f9 logico, realistico e naturale al personaggio rispetto alle sue precedenti rappresentazioni cinematografiche; la sua introduzione doveva adattarsi allo \u201cspecifico mondo stilistico tonale\u201d dell\u2019MCU stabilito dai registi in \", consistente nella contemporaneizzazione del personaggio. La tuta di Spider-Man \u00e8 stata resa pi\u00f9 tradizionale.\nBiografia.\nPeter Parker nacque il 10 agosto 2001 a Forest Hills, nei Queens. I suoi genitori morirono presumibilmente quando era ancora giovane e per gran parte della sua vita fu allevato dagli zii Ben e May Parker. Nel 2011, alla Stark Expo, il piccolo Peter Parker cerc\u00f2 di affrontare un drone impazzito di Justin Hammer, controllato da Whiplash, e venne salvato da Iron Man.\nDa adolescente, Peter inizia a frequentare il liceo Midtown School of Science and Technology; Ben muore e rimane solo May a occuparsi del nipote. A quindici anni, in circostanze non specificate, Parker viene morso da un ragno radioattivo e acquisisce poteri sovrumani simili a quelli di tale aracnide, oltre che una resistenza, agilit\u00e0 e forza superiori. Decide di usare le sue nuove abilit\u00e0 per aiutare gli altri, indossando un costume raffazzonato e creando una sostanza vischiosa simile a ragnatele da spruzzare contro gli avversari; assume cos\u00ec l\u2019identit\u00e0 segreta di Spider-Man.\nGuerra civile tra gli Avengers.\nNel 2016, sei mesi dopo che Peter \u00e8 diventato Spider-Man, Tony Stark nota le sue prodezze su YouTube. Dopo averlo rintracciato gli propone di unirsi a lui per uno \u201cstage\u201d, che in realt\u00e0 consiste nell'andare in Germania per combattere gli Avengers ribellatesi agli Accordi di Sokovia. Peter viene dotato da Stark di una nuova tuta altamente tecnologica e, all\u2019aeroporto di Lipsia / Halle, si unisce a Iron Man, War Machine, la Vedova Nera, la Pantera Nera e Visione nel combattere Capitan America, il Soldato d'Inverno, Falcon, Occhio di Falco, Scarlet e Ant-Man. Peter riesce a tenere testa agli avversari, mettendoli in notevole difficolt\u00e0, tanto da essere lui ad avere l\u2019idea vincente per sconfiggere Lang divenuto Giant-Man. Al termine dello scontro, nonostante Rogers e Barnes riescano a fuggire, Stark rimanda Peter a casa affinch\u00e9 non rischi di farsi male.\nScontro con l'Avvoltoio.\nParker \u00e8 molto eccitato dall'esperienza vissuta e Stark promette di contattarlo in futuro per altre missioni da supereroi usando come tramite il suo autista e guardia del corpo Happy Hogan. Nei due mesi seguenti Peter bilancia la sua vita da studente a quella da eroe, ma trascura sempre di pi\u00f9 i suoi doveri scolastici a favore delle attivit\u00e0 da Spider-Man. Il suo migliore amico Ned Leeds scopre casualmente la sua identit\u00e0 di Spider-Man e viene quindi coinvolto nel suo vigilantismo; Parker scopre le attivit\u00e0 di Adrian Toomes, che si occupa di trafficare armi dotate di tecnologia dei Chitauri rivendendole a criminali. Il suo primo confronto con Toomes lo porta a rischiare la vita, ragion per cui Stark, che lo controlla, gli ordina di rimanerne fuori. Peter cerca comunque di fermare Toomes da solo e involontariamente manda all'aria una missione dell'FBI messa in piedi da Stark per arrestare Toomes e i suoi uomini (Herman Schultz e Phineas Mason) causando la distruzione di un traghetto, ragion per cui Stark lo rimprovera e gli confisca la tuta da Spider-Man come punizione per la sua imprudenza. Abbattuto, Parker si dedica completamente agli studi e alle sue relazioni personali ma poi scopre che Toomes \u00e8 il padre di Liz, la ragazza che gli piace e che ha invitato al ballo scolastico. Toomes intuisce l'identit\u00e0 segreta di Peter e lo minaccia affinch\u00e9 non intervenga nei suoi piani. Il ragazzo decide comunque di intervenire e, aiutato anche da Ned, impedisce a Toomes di rubare delle armi trasferite dall'Avengers Tower, salvandolo dall'esplosione della sua tuta malfunzionante e consegnandolo alla polizia. \nSuccessivamente Peter viene contattato da Happy, che lo ringrazia per aver salvato il suo lavoro impedendo il furto, dopodich\u00e9 lo porta alla nuova sede degli Avengers. Stark si congratula con il ragazzo per il suo lavoro e gli offre di diventare a tutti gli effetti un Avenger, ma Peter riconosce di non essere pronto e decide di rifiutare; Stark gli lascia la tuta tecnologica e May scopre che lui \u00e8 Spider-Man in quanto lo sorprende con il costume addosso.\nGuerra dell'infinito.\nNel 2018, mentre si trova in gita scolastica, Peter assiste all\u2019arrivo a New York City della nave spaziale dell'Ordine Nero, in cerca della Gemma del Tempo per conto del perfido Thanos. Facendosi coprire da Ned, Parker veste i panni di Spider-Man per scappare dallo scuolabus e andare ad aiutare Stark a combattere l'Astro Nero. Fauce d'Ebano riesce a rapire il Dottor Stephen Strange per estorcergli la Gemma del Tempo e lo porta nello spazio con la sua astronave, seguito da Parker e Iron Man. Questi ultimi salvano lo stregone e uccidono Fauce, decidendo di viaggiare sul pianeta Titano per combattere direttamente Thanos e impedirgli di impossessarsi delle Gemme dell'Infinito con cui intende sterminare met\u00e0 della popolazione dell'universo; Stark ne approfitta per dichiarare Peter un membro ufficiale degli Avengers. \nSu Titano i tre si scontrano brevemente con Star-Lord, Drax il Distruttore e Mantis, membri dei Guardiani della Galassia; dopo essersi resi conto di avere lo stesso obiettivo, si uniscono per combattere il potente Thanos. Strange usa la Gemma del Tempo per visualizzare 14.000.605 futuri possibili e scopre che solo in uno gli eroi riescono a vincere contro il Titano Pazzo. Il gruppo (a cui poi si aggiunge Nebula) elabora un piano per strappare a Thanos il Guanto dell'Infinito, ma falliscono dopo che Quill perde il controllo apprendendo che il titano ha ucciso la sua amata Gamora. Durante lo scontro, Peter salva il resto dei Guardiani quando Thanos scatena tutta la sua potenza. Successivamente il titano giunge sulla Terra, conquista tutte le Gemme e stermina met\u00e0 della popolazione. Peter risulta tra le vittime; grazie al suo senso del ragno \u00e8 l'unico a percepire la morte imminente ed \u00e8 l'ultimo a scomparire su Titano, dissolvendosi tra le braccia di Stark.\nCinque anni dopo, nel 2023, il piano degli Avengers superstiti ha successo e tutti gli scomparsi tornano in vita grazie a Bruce Banner. Strange apre un portale per aggiungersi alla battaglia finale contro un Thanos alternativo proveniente dal 2014 e il suo esercito. Peter nello scontro si ricongiunge con Tony e porta al sicuro il Guanto dell'Infinito consegnandolo a Carol Danvers, alias Capitan Marvel. Assiste agli ultimi istanti di vita di Stark e partecipa al suo funerale con May prima di tornare a scuola, riunendosi con Ned.\nVacanze scolastiche e lo scontro con Mysterio.\nNel 2024, otto mesi dopo il Blip, Peter (ancora segnato dalla morte di Stark) decide di mettere da parte l\u2019attivit\u00e0 di Spider-Man per una gita scolastica estiva con Ned e altri suoi compagni di classe. Il ragazzo ha sviluppato una cotta per la sua compagna Michelle \"MJ\" Jones e intende dichiararle i suoi sentimenti durante il viaggio. A Venezia la classe assiste all'attacco di un gigantesco mostro d'acqua che viene sconfitto da un eroe sconosciuto, Quentin Beck (successivamente ribattezzato \"Mysterio\"). Successivamente Peter viene avvicinato da Nick Fury, il quale lo assume per assistere lui, Maria Hill e Beck nella battaglia contro i mostri noti come Elementari che si stanno manifestando in tutto il mondo. Peter riceve da Fury EDITH, un'intelligenza artificiale inserita in un paio di occhiali da sole creata da Stark e destinata a lui. Parker e Beck combattono un Elementare a Praga ma Peter mette a rischio la missione a causa della sua inesperienza e, demoralizzato, decide di trascorrere il resto della vacanza normalmente, passando EDITH a Quentin ritenendolo degno di fiducia. Cerca poi di confessare i suoi sentimenti ad MJ e quest'ultima rivela di aver intuito che lui in realt\u00e0 \u00e8 Spider-Man; i due scoprono poi tramite un proiettore che Mysterio in realt\u00e0 \u00e8 un criminale truffatore che sfrutta droidi avanzati e illusioni per creare distruzione con gli Elementari e spacciarsi cos\u00ec per un eroe. Parker va a Berlino per avvertire Fury ma Beck, che ha scoperto di essere stato smascherato, lo anticipa sui tempi e lo trae in inganno tramite gli ologrammi per spingerlo a dire chi altro abbia scoperto la frode, per poi cercare di ucciderlo facendolo investire da un treno.\nPeter sopravvive fortuitamente e finisce nei Paesi Bassi, dove contatta Happy per farsi aiutare e gli spiega la situazione, trovando per la prima volta conforto riguardo al senso di inferiorit\u00e0 che nutre verso il defunto Stark. Il malvagio Mysterio usa EDITH per creare un gigantesco attacco di Elementari a Londra, intendendo uccidere gli amici di Peter che conoscono le sue vere intenzioni, ma Parker arriva e riesce a sconfiggerlo e a disattivare i droni, sebbene nel combattimento Mysterio cerchi nuovamente di ingannarlo e ucciderlo finendo cos\u00ec per essere ferito mortalmente da un drone. Peter si riunisce con MJ e i due si dichiarano con successo i propri sentimenti reciproci, mettendosi insieme al ritorno di New York. Tuttavia, due settimane dopo, viene trasmesso su \"TheDailyBugle.net\" un reportage di J. Jonah Jameson relativo a filmati ritoccati da Mysterio registrati poco prima di morire, in cui accusa Spider-Man di aver causato l'attacco dei droni e rivelando pubblicamente la sua vera identit\u00e0 di Peter Parker.\nEsposizione dell'identit\u00e0 segreta.\nL\u2019esposizione della vera identit\u00e0 di Peter, macchiata inoltre dalle false accuse di Mysterio, genera numerosi problemi nella vita del ragazzo. Su di lui si riversano numerosi problemi legali che vengono assolti grazie all'avvocato Matt Murdock, ma l'opinione pubblica si divide tra chi crede a Parker e ai sostenitori di Mysterio e Jameson che ritengono Spider-Man un assassino; pertanto, Peter \u00e8 costretto a sopportare la diffamazione dei mass media e delle folle che lo attaccano anche nella vita privata, coinvolgendo i suoi amici e familiari. A causa delle controversie, Parker, MJ e Ned vengono esclusi dall'ammissione al MIT. Il ragazzo decide di andare a chiedere aiuto al Dottor Strange per chiedergli di far dimenticare a tutti la sua identit\u00e0 segreta; lo stregone accetta di aiutarlo e inizia a lanciare un incantesimo che far\u00e0 dimenticare a tutto il mondo che Peter Parker \u00e8 Spider-Man. Durante il lancio dell'incantesimo tuttavia il ragazzo chiede numerose modifiche affinch\u00e9 non cancelli le memorie delle persone a lui care e ci\u00f2 porta al suo malfunzionamento. Dopo essere stato scacciato da Strange, Peter si dirige quindi a parlare con l'amministratrice del MIT per convincerla ad ammettere Ned e MJ e si imbatte prima nel supercriminale Dottor Octopus, che lo assale scambiandolo per lo Spider-Man del suo universo e poi in Green Goblin. \nPeter viene teletrasportato da Strange nel Sanctum Sanctorum, che spiega al ragazzo che la manomissione dell'incantesimo ha portato diversi visitatori da altri universi a invadere la loro realt\u00e0, tutte persone che sanno che Parker e Spider-Man sono la stessa persona; rinchiude Octopus e Lizard in speciali celle di contenimento, dopodich\u00e9 ordina a Peter, MJ e Ned di recuperare gli altri visitatori. Spider-Man imprigiona Norman Osborn, Electro e l'Uomo Sabbia, ma poi apprende da Strange che tutti loro sono destinati a morire nel loro universo, rimanendo uccisi combattendo Spider-Man. Andando contro lo stregone, che vuole rispedire i cattivi nei loro universi nonostante i loro destini, Peter riesce a bloccarlo nella Dimensione Specchio e si fa aiutare da May per curare i criminali dalla loro condizione, cos\u00ec che possano cambiare il loro fato una volta tornati nei rispettivi universi. Octavius viene curato con successo ma Osborn si rivela posseduto dall'identit\u00e0 del terribile Goblin e si rivolta contro Peter con la complicit\u00e0 di Electro, l'Uomo Sabbia e Lizard, che non vogliono rinunciare ai loro poteri. Goblin massacra Spider-Man in uno scontro e ferisce mortalmente May, che spira dopo aver ricordato al nipote che dal suo potere deriva la responsabilit\u00e0 di aiutare gli altri. Happy viene arrestato e Peter \u00e8 costretto a scappare dalla polizia che lo incrimina per l'esplosione del palazzo causata dal Goblin.\nMentre piange la perdita della zia May, Parker viene raggiunto e consolato da MJ e Ned, accompagnati dalle altre due versioni alternative di Peter Parker, alias Spider-Man, arrivati anche loro l\u00ec a causa dell'incantesimo andato storto: uno pi\u00f9 anziano che ha combattuto il Goblin, il Dottor Octopus e l'Uomo Sabba, e l'altro pi\u00f9 adolescente che ha combattuto Electro e Lizard, i quali hanno sofferto il suo stesso trauma della perdita di una persona cara. I tre Spider-Man architettano un piano per curare i supercriminali dopo averli attirati alla Statua della Libert\u00e0. Ad aiutarli intervengono Strange e Octavius e gran parte degli avversari viene guarita, ma Goblin distrugge la scatola che contiene l'incantesimo malfunzionante provocando una spaccatura nel Multiverso. Parker, in preda al dolore e alla rabbia, quasi uccide Goblin, ma viene fermato dalla sua versione alternativa pi\u00f9 anziana che alla fine riesce a mantenere l'equilibrio della collera. Anche Norman Osborn viene curato per ultimo e Peter capisce che l'unico modo per salvare il suo universo \u00e8 permettere al Dottor Strange di lanciare nuovamente l\u2019incantesimo affinch\u00e9 tutti si dimentichino chi sia Peter Parker. Il ragazzo saluta i suoi s\u00e9 stessi alternativi e promette a MJ e Ned di tornare da loro, dopo aver dato l'ultimo bacio appassionante della ragazza.\nQualche tempo dopo Peter cerca di ricongiungersi ai suoi amici, ma vedendoli entrambi felici nella loro nuova situazione e senza alcun ricordo di lui, cambia idea all'ultimo momento per tenerli al sicuro. Mentre si trova davanti alla tomba di May per renderle omaggio, ha una conversazione con Happy (senza che neanche lui si ricordi chi sia) che lo ispira a continuare la sua carriera da eroe in solitudine. Il ragazzo si trasferisce in un modesto appartamento, inizia a studiare per ottenere il GED e si fabbrica da solo un nuovo costume per riprendere a combattere contro il crimine.\nVarianti alternative.\n\"Spider-Man: No Way Home\".\nNel film \"\" appaiono due Peter Parker / Spider-Man alternativi provenienti da altri universi, giunti a causa di un incantesimo del Dottor Strange andato male.\nDifferenze dai fumetti.\nQuesta versione di Peter Parker differisce per numerosi aspetti dalla versione dei fumetti; nei film Peter inizia subito ad agire da eroe nei panni di Spider-Man, mentre nei fumetti inizialmente usa i suoi nuovi poteri a scopi egoistici, decidendo di cambiare quando il suo comportamento indifferente causa la morte di suo zio Ben Parker. Quest'ultimo gioca un ruolo molto meno significativo nelle pellicole: viene menzionato solo nella serie \"What if...?\" ed \u00e8 implicito che sia deceduto da prima che cominciasse la storia. Nell'MCU Peter viene seguito da diversi mentori quali Tony Stark, Happy Hogan, Quentin Beck (che in realt\u00e0 lo vuole manipolare) e May Parker. \u00c8 zia May ad essere un'importante figura genitoriale nella vita di Peter e a sostituire Ben Parker nella tradizionale storia di Spider-Man, in quanto gli insegna che \"da un grande potere derivano grandi responsabilit\u00e0\" ed \u00e8 la sua morte a segnare profondamente Peter, che si incolpa dell'accaduto.\nNumerosi rapporti di Peter sono diversi nei film rispetto ai fumetti: il suo migliore amico non \u00e8 Harry Osborne, ma Ned Leeds. Invece di Mary Jane Watson o Gwen Stacy ha una relazione prima con Liz Toomes (figlia dell'Avvoltoio) e poi con Michelle Jones Watson (\"MJ\"). Nelle pellicole tutte le persone vicine a Parker vengono a sapere che lui \u00e8 Spider-Man, finch\u00e9 il criminale Mysterio rivela la sua vera identit\u00e0 al mondo intero; nei fumetti \u00e8 Peter stesso a smascherarsi per dimostrare il suo sostegno agli Accordi di Sokovia. Nei film Peter si fa aiutare dal Dottor Strange per far dimenticare a tutti l'esistenza di Peter Parker cos\u00ec da proteggere le persone a lui vicine e impedire al suo universo di collassare, mentre nei fumetti fa dimenticare a tutti l'esistenza di Spider-Man tramite un accordo con Mefisto.\nRiconoscimenti.\nPer la sua interpretazione, Holland ha vinto numerosi premi: il Saturn Awards come miglior attore emergente (per \"Captain America: Civil War\"), il Teen Choice Awards come migliore attore in un film d\u2019estate e il Saturn Award come miglior attore emergente (per \"Spider-Man: Homecoming\"), il Teen Choice Award per miglior attore in un film d\u2019estate, il Saturn Award come miglior attore emergente e il People's Choice Award come star in un film d'azione (per \"Spider-Man: Far From Home\"), oltre a ricevere diverse candidature."}
{"id": "9265936", "revid": "1591878", "url": "https://it.wikipedia.org/wiki?curid=9265936", "title": "Palazzo Maestri", "text": "Palazzo Maestri \u00e8 un edificio secentesco, rimodellato in forme neoclassiche nel XIX secolo, di Pavia, in Lombardia.\nStoria.\nNel 1640 il palazzo era di propriet\u00e0 dei conti Gattinara, un ramo della omonima famiglia aristocratica vercellese insediato a Pavia dalla fine del XVI secolo e dai quali prende il nome la piazzetta posta a est dell\u2019edificio, i quali lo lasciarono in eredit\u00e0, nel 1690, al marchese Francesco Lonati che, nel 1738, per sanare i debiti ereditati (insieme al palazzo) da Cesare Mercurino Augusto Gattinara, cedette l\u2019immobile a Carlo Maestri. Pochi anni dopo, nel 1746, sempre per saldare alcuni debiti accumulati, Carlo Maestri vendette il palazzo al rettore dell\u2019universit\u00e0 di Pavia, il marchese Giuseppe Torelli, gi\u00e0 proprietario di altri immobili nel medesimo isolato dell\u2019immobile. Gli eredi del Torelli mantennero la propriet\u00e0 dell\u2019edificio fino al 1807 e il palazzo pass\u00f2 poi, dopo vari passaggi, nel 1900 ai Berzio-Cant\u00f9.\nDescrizione.\nIl palazzo presenta una pianta a \u201cU\u201d rovesciata, gi\u00e0 documentata nelle planimetrie del XVIII secolo (anche se verosimilmente dovrebbe essere pi\u00f9 antico), formata da tre corpi di fabbrica. Nella parte finale della corte interna, parzialmente dotata di portici su colonne in granito, si trova un piccolo giardino, recintato da alte mura. L\u2019edifico sub\u00ec pesanti interventi nel 1842 che ne modificarono non tanto la planimetria, ma l\u2019estetica, e in particolare nei prospetti, che vennero regolarizzati e risistemati in stile neoclassico. Lo scalone di rappresentanza settecentesco venne demolito e sostituito da un nuovo scalone posto per\u00f2 non pi\u00f9 sotto il portico, ma nell\u2019androne. Internamente, gran parte degli ambienti che, come riportato negli inventari settecenteschi, erano originariamente provvisti di soffitti a cassettoni lignei, vennero dotati di volte in muratura e molte sale furono affrescate con medaglioni a motivi naturalistici, spesso inseriti entro figure geometriche, cavalli alati, bighe e altri motivi di gusto neoclassico."}
{"id": "9265937", "revid": "149485", "url": "https://it.wikipedia.org/wiki?curid=9265937", "title": "Stefan Zach\u00e4us", "text": "Biografia.\nNato a Wurzen in Germania, viene allenato da Thomas Andreos e compete per il gruppo sportivo del L\u00ebtzebuerger Arm\u00e9i, l'esercito lussemburghese. Ha rappresentato il ai Giochi olimpici estivi di , classificandosi quarantaquattresimo nella prova individuale."}
{"id": "9265938", "revid": "149485", "url": "https://it.wikipedia.org/wiki?curid=9265938", "title": "Stefan Zachaus", "text": ""}
{"id": "9265940", "revid": "1505830", "url": "https://it.wikipedia.org/wiki?curid=9265940", "title": "CIMB", "text": "CIMB (abbreviazione di Commerce International Merchant Bankers) \u00e8 una banca d'investimento malaysiana con sede a Kuala Lumpur. \u00c8 uno degli istituti bancari pi\u00f9 importanti del sud-est asiatico, presente in 14 paesi dell'ASEAN.\nStoria.\nFondata a Kuala Lumpur nel 1974 dal raggruppamento di varie banche regionali, nel 2014 ha dato vita a un sodalizio con RHB Capital e Malaysia Building Society, andando a fondare il gruppo Maybank. Il gruppo ha oltre 40 000 impiegati in 18 paesi e vanta partnership con Principal Financial Group, Bank of Tokyo-Mitsubishi UFJ, Standard Bank e Daewoo Securities.\n\u00c8 lo sponsor ufficiale della Liga Super, la massima divisione del campionato malaysiano di calcio."}
{"id": "9265942", "revid": "923674", "url": "https://it.wikipedia.org/wiki?curid=9265942", "title": "Campionati europei di atletica leggera indoor 1988 - 800 metri piani maschili", "text": "I 800 metri piani si sono tenuti il 5 e il 6 marzo 1988 presso lo Sportcsarnok di Budapest, in Ungheria.\nRisultati.\nBatterie.\nQualificazione: i primi due di ogni batteria () e i 4 seguenti migliori tempi () vanno alle \"Semifinali\".\nBatteria 1.\nSabato 5 marzo 1988.\nSemifinali.\nQualificazione: i primi tre di ogni semifinale () vanno alla \"Finale\".\nSemifinale 1.\nSabato 5 marzo 1988.\nFinale.\nDomenica 6 marzo 1988."}
{"id": "9265945", "revid": "404449", "url": "https://it.wikipedia.org/wiki?curid=9265945", "title": "Paolo Telesforo", "text": "Biografia.\nNato a Foggia nel 1884, esercit\u00f2 la professione di farmacista presso la sua farmacia fondata nel 1908.\nUomo di destra, liberale e conservatore, ader\u00ec al Fronte dell'Uomo Qualunque e nel 1946 venne eletto nel primo consiglio comunale della citt\u00e0 di Foggia. Dal maggio 1948 al marzo 1950 fu sindaco della citt\u00e0, uno dei pochi sindaci eletti in un capoluogo di provincia italiano nella lista qualunquista, seguito da Vito Ciampoli nel 1950."}
{"id": "9265951", "revid": "2209462", "url": "https://it.wikipedia.org/wiki?curid=9265951", "title": "Giovanni Antonio Galli (ostetrico)", "text": "Suo grande merito fu quello di essersi interessato di ostetricia in un'epoca in cui tale disciplina in Italia era ancora trascurata dai chirurghi e lasciata essenzialmente alla pratica delle mammane. La sua attivit\u00e0 didattica e la creazione della Suppellettile ostetrica favorirono l'istituzione della prima Scuola pubblica di Ostetricia italiana e l'affermarsi di una maggiore consapevolezza della necessit\u00e0 di migliorare l'assistenza al parto.\nBiografia.\nEra figlio di Angelo Camillo e Maria Caterina Andreoli. Dell\u2019infanzia e del periodo di giovent\u00f9 del Galli si hanno scarse testimonianze, tuttavia sappiamo che fin da piccolo si avvicin\u00f2 con passione al mondo medico e gi\u00e0 in et\u00e0 tenera segu\u00ec gli insegnamenti di anatomia, medicina e chirurgia sotto la guida di maestri come Albertini, Doglioli, Stancari e Antonio Sebastiano Trombelli. Inoltre il Galli frequent\u00f2 l\u2019Accademia dell\u2019Istituto delle Scienze fin dall\u2019et\u00e0 di 17 anni e grazie alle sue doti gli si present\u00f2 subito l'occasione di tenere una lettura sulle propriet\u00e0 dell'acqua di Sperticano in sostituzione dell'Accademico Trombelli; impossibilitato per problemi personali, infatti, il maestro ripose la sua fiducia nell\u2019allievo che ,si presuppone, avesse guadagnato dando prova delle sue grandi capacit\u00e0.\nGiovanni Antonio Galli mor\u00ec il 13 febbraio 1782. Ebbe sepoltura nella Chiesa Parrocchiale di San Biagio.\nAttivit\u00e0 scientifica.\nLa sua carriera inizi\u00f2 ben presto, gi\u00e0 nel 1727, all\u2019et\u00e0 di soli 19 anni, ottenne l\u2019incarico di assistente presso l'Ospedale di S. Maria della Morte, dove effettu\u00f2 il tirocinio per ottenere la laurea in medicina. Il 12 dicembre 1731 si laure\u00f2 in filosofia e il giorno 20 dello stesso mese in Medicina. Si esercit\u00f2 nella pratica chirurgica con il celebre Molinelli e fin dall'inizio mostr\u00f2 un particolare interesse per l'Ostetricia.\nNel 1738 divenne Membro Onorario e nel 1745 Socio Benedettino dell'Accademia dell'Istituto delle Scienze di cui sarebbe stato eletto Presidente nel 1755 e nel 1771. Nel 1736 gli era stata assegnata la cattedra di Logica all'Universit\u00e0 e l'anno seguente quella di Chirurgia che tenne ininterrottamente fino alla morte. Oltre che l'ostetricia, il Galli continu\u00f2 per tutta la vita ad esercitare con ottimi risultati la chirurgia presso l'Ospedale S. Orsola, di cui divenne Sovrintendente, succedendo al Valsalva. \nMa l\u2019attivit\u00e0 scientifica del Galli \u00e8 documentata principalmente dalle dissertazioni tenute presso l'Accademia delle Scienze. Durante gli anni della sua carriera tratt\u00f2 una gravidanza extrauterina al nono mese ed effettu\u00f2 l\u2019esecuzione di un taglio cesareo in una gravida in fin di vita con incisione sul lato sinistro dell'addome. Durante il periodo di professione, il Galli torner\u00e0 sulla questione del cesareo, ritenendo fondamentale intervenire subito dopo la morte della madre per salvare il feto. Altro inconveniente che il medico dovette affrontare fu quello della manifestazione durante il parto di attacchi epilettici da parte di una paziente che aveva per\u00f2 compiuto una gravidanza a decorso regolare, grazie alla sua esperienza, per\u00f2, pur non giungendo ad attribuire le crisi ad eclampsia, il Galli intu\u00ec la necessit\u00e0 di una drastica riduzione della pressione sanguigna e pratic\u00f2 un salasso dalla vena giugulare che determin\u00f2 effettivamente la fine delle convulsioni. \nUn particolare aspetto delle convinzioni scientifiche del Galli viene fuori da una comunicazione fatta all'Istituto delle Scienze, inerente due feti mostruosi, l'uno acefalo e l'altro con una grave forma di labbro leporino. L\u2019autore sembra dar credito alla teoria degli \u201cImmaginari\u201d, i quali sostenevano che numerose anomalie del feto traevano origine da situazioni che impressionavano la madre durante la gravidanza. Inoltre, si interess\u00f2 anche di malattie veneree. \nLa fama del Galli durante gli anni della sua carriera doveva essere effettivamente grande se il suo intervento venne richiesto in luoghi distanti e da pazienti di alta nobilt\u00e0. Non a caso nella primavera del 1758 Giovanni Antonio Galli si rec\u00f2 nel Principato di Monaco per \"assistere come accoucheur quella Principessa nel suo primo parto\". \nInoltre sappiamo che il suo prestigio indusse gli Assunti di Studio a chiedergli un parere su un progetto che interessava i governanti cittadini: ossia l\u2019assegnazione a ciascuno dei quattro quartieri in cui era suddivisa Bologna di un chirurgo che assistesse gratuitamente le partorienti povere. Nella sua lettera di risposta il Galli espone alcune interessanti riflessioni, frutto della sua esperienza e carriera, consigliando di sottoporre il chirurgo ad un esame di idoneit\u00e0 da parte del professore di Ostetricia dell'Istituto prima di affidargli l\u2019incarico della durata di tre anni, rinnovabile solo in caso di giudizio positivo del suo operato. Ma aggiunge che dal suo punto di vista sarebbe meglio affidare a ciascuna partoriente un maggior numero di chirurgi, in modo tale che questa possa, a dire del Galli, \u201cscegliere quel chirurgo che le fosse pi\u00f9 comodo, pi\u00f9 geniale e di maggior confidenza\". Cos\u00ec facendo il medico prende in considerazione le gravi carenze dell\u2019assistenza ostetrica nelle campagne dovuto alla scarsa preparazione delle levatrici e si mostra favorevole a fornire loro un sussidio per due mesi di durata del corso, sono questi i primi segni della nascita di una vera e propria \u201cscuola\u201d per ostetriche.\nLa scuola di ostetricia.\nFin da prima del \u2018700 l\u2019esercizio dell\u2019ostetricia era stato riservato e destinato alle levatrici; nel corso del secolo, tuttavia, l\u2019arte del parto divenne sempre pi\u00f9 oggetto d\u2019insegnamento specialistico per chirurghi e mammane stesse. Il riconoscimento di questo progresso in ambito medico si deve certamente a Giovanni Antonio Galli che oltre all'insegnamento pubblico di Chirurgia, ne teneva uno privato di Ostetricia nella sua abitazione, un'antica tradizione dei Medici bolognesi. I corsi si basavano principalmente sull'assistenza al parto ed erano rivolti, oltre che a medici e studenti, anche alle levatrici, che all'epoca avevano una conoscenza fin troppo generica riguardo ai meccanismi del parto. Desideroso di insegnare a quanti pi\u00f9 possibili le migliori tecniche per il parto, oltre che con precetti teorici anche attraverso dimostrazioni pratiche, Il Galli ebbe l\u2019idea di creare una serie di preparati ostetrici che aiutassero gli allievi soprattutto nell'apprendimento delle manovre. Questo progetto fu favorito dall'esistenza a Bologna di una eccellente scuola di modellatori anatomici il cui pi\u00f9 importante rappresentate fu Ercole Lelli, non a caso la collezione fu completata nel 1750 e collocata in casa del Galli che le dette il nome di Supellex Obstetricia; alcuni preparati in c\u2019era furono realizzati da Giovanni Manzolini, collaboratore del Lelli, e da sua moglie Anna Morandi. Il Suppellettile consentiva al Galli di illustrare agli allievi, le fasi della gravidanza e quelle fisiologiche e patologiche del parto. Molti dei modellini in cera permettevano \u00a0di osservare le caratteristiche anatomiche della pelvi e dell\u2019apparato genitale della donna, oltre a permettere di apprezzare anche eventuali modificazioni nel post-gravidanza. Ma ci\u00f2 che rende ancora pi\u00f9 lampanti le volont\u00e0 di un chiaro insegnamento da parte del chirurgo bolognese fu l\u2019invenzione della macchina da parto, costituita da un bacino di legno con un utero di cristallo nel quale si potevano introdurre fantocci. Particolare di questa macchina era proprio la trasparenza del cristallo che consentiva al Maestro di controllare i movimenti della mano dell\u2019allievo, il cui compito era quello di eseguire le manovre di rivolgimento ed estrazione ma bendato.Ma il lavoro del medico e la grande fama raggiunta dalla Suppellettile giunsero anche all'attenzione del Pontefice Benedetto XIV che, molto sensibile al progresso delle scienze, decise di acquistarla per la somma di 1000 scudi romani. Il contratto d\u2019acquisto, stipulato il 14 novembre 1757 fra il Galli ed il senatore Malvezzi, stabiliva inoltre che il Museo ostetrico divenisse di propriet\u00e0 dell'Istituto delle Scienze. Per mezzo delle sollecitazioni dello stesso Papa Lambertini, il Senato bolognese istitu\u00ec, il 3 dicembre 1757, un insegnamento di Ostetricia nell'Istituto e il 17 dicembre dello stesso anno il Senato nomin\u00f2 Giovanni Antonio Galli docente di Ostetricia, assegnandogli per questo incarico 200 lire annue, e stabilendo che il corso di insegnamento comprendesse da \"55 a 60 lezioni annue da porsi nella stagione di Primavera\". Fu questo il primo insegnamento pubblico di Ostetricia istituito in Italia.\nIl museo ostetrico.\nGalli realizz\u00f2 grazie alla creazione nel Suppellettile un vero e proprio Museo nella sua abitazione. Questo divenne ben presto noto ed apprezzato oltre i confini di Bologna. Gi\u00e0 nel 1753 era ampiamente menzionato nella Storia Letteraria d'Italia del Padre Zaccaria, in cui \u00e8 scritto che il Museo era stato visitato da molti studiosi francesi ed inglesi, i quali ne erano rimasti ammirati a tal punto da suscitare nello Zaccaria il timore che potesse essere acquistato da qualche principe straniero. Il 14 novembre 1757 venne stipulato il rogito d\u2019acquisto fra il Galli e il senatore Malvezzi con il quale si stabil\u00ec che il Museo ostetrico divenisse di propriet\u00e0 dell\u2019Istituto delle Scienze. \nNel 1758 il Museo ostetrico fu trasferito dalla abitazione del Galli a Palazzo Poggi, sede dell'Istituto delle Scienze, e collocato in due stanze al piano terreno. Su una parete fu posta la seguente iscrizione tuttora esistente:SUPELLEX OBSTETRICIA \nANNO MDCCL\nPRIMUM INVENTA\nSCIENT. ET ART. INSTITUTO ADDITA\nANNO MDCCLVHI\nBENEDICTI XIV PONT. MAX\nBENEFICIO ET MUNEREIl museo costituiva un laboratorio sperimentale, considerato unico nell'Europa del XVIII secolo. Oggi rappresenta una concreta testimonianza dell\u2019ostetricia settecentesca.\nTrattati e opere.\nIn una lettera dell'11 marzo 1758 \u00e8 stata ritrovata testimonianza che il Galli, esortato dallo stesso Pontefice Benedetto XIV, aveva gi\u00e0 scritto gran parte di un trattato di ostetricia. Nella lettera il Galli si rammarica di non poter procedere all\u2019ultimazione dell'opera, ma lascia intendere di essere intenzionato a completarla in breve tempo. Purtroppo quest'opera non fu mai pubblicata e fino ad oggi non sono stati rinvenuti manoscritti o documenti. Tuttavia il lavoro del medico non \u00e8 stato dimenticato nei secoli, grazie anche a molte dissertazioni scritte di suo pugno riguardo numerosi interventi; come la comunicazione sul problema del taglio cesareo, risalente al 28 novembre 1771, in cui sostiene che se si vuole salvare il feto \u00e8 necessario intervenire subito dopo la morte della gravida e d\u00e0 indicazioni su come effettuare la sezione dell'addome e dell'utero. Infatti l'operazione cesarea effettuata nell'immediato periodo post-mortem non rientra per il Galli nei casi ordinari di sezione anatomica del cadavere in cui si dovevano attendere, secondo le leggi allora in vigore, almeno 24 ore. \nIn una dissertazione letta il 4 novembre del 1745, dal titolo \u201cDe nonimestri foetu extra uterum aucto, et mortuo per abdomen vivae matris extracto\u201c, egli tratta di una gravidanza extrauterina al nono mese e descrive la esecuzione di un taglio cesareo in una gravida in fin di vita con incisione sul lato sinistro dell'addome.\nDi un altro caso di gravidanza extrauterina durata venti mesi parla in una lettera a Francesco Ciardi, medico di Mirandola, e riferisce che in questo caso non fu possibile intervenire chirurgicamente per l'opposizione dei parenti della donna. Questo atteggiamento \u00e8 comprensibile, perch\u00e9 in quel periodo il taglio cesareo significava sicura morte per la donna. Spesso si ricorreva ad esso per le convinzioni religiose dell'epoca che esigevano il battesimo del feto, anche se morto, nel grembo materno. \nPosteri e onorificenze.\nSull'esempio del Galli numerosi docenti di Ostetricia commissionarono la costruzione di una Suppellettile ostetrica. Cos\u00ec il Calza, allievo del Galli, a Padova, il Galletti a Firenze, il Santimorosi a Macerata.\nPresso l\u2019Universit\u00e0 di Modena il professore di chirurgia ed Anatomia Antonio Scarpa, con il sostegno del duca Francesco III, istitu\u00ec, nel 1775, una \u201cScuola dell\u2019arte Ostetrica\u201d simile a quella realizzata dal professore Giovanni Antonio Galli a Bologna, che lo stesso Scarpa aveva frequentato. Nel gennaio del 1775 Scarpa inaugur\u00f2 anche il Teatro anatomico , costruito interamente in legno e da lui progettato. \nNel 1779 il Cardinale Francesco Saverio De Zelada affid\u00f2 a Carlo Mondini, anatomico presso l'Universit\u00e0 bolognese, l'allestimento di una Suppellettile simile a quella del Galli, destinata alla istruzione delle levatrici romane.\nLe idee e il lavoro di Giovanni Antonio Galli, lascia ai posteri molto da cui trarre vantaggio, basti pensare che anche grazie alla creazione della prima scuola di ostetricia una delle prime donne pot\u00e8 affacciarsi al mondo del lavoro in ambito medico, si tratta di Maria Nanni Dalle Donne alla quale, nel 1804, verr\u00e0 affidato il ruolo di direttrice e insegnante nella scuola per levatrici."}
{"id": "9265963", "revid": "404449", "url": "https://it.wikipedia.org/wiki?curid=9265963", "title": "Vito Ciampoli", "text": "Biografia.\nNato a San Vito Chietino nel 1890, consegu\u00ec la laurea in ingegneria civile ed esercit\u00f2 la professione di ingegnere e urbanista. Fu autore di significativi progetti edilizi e sistemazioni urbane a Foggia, tra i quali si ricordano in particolare lo \"sventramento\" del vecchio Borgo Scopari, previsto dal piano regolatore redatto da Cesare Albertini e approvato nel 1931.\nAlla fine della seconda guerra mondiale ader\u00ec al Fronte dell'Uomo Qualunque e nel 1946 venne eletto nel primo consiglio comunale della citt\u00e0 di Foggia. Dal marzo 1950 al marzo 1952 fu sindaco della citt\u00e0, uno dei pochi sindaci eletti in un capoluogo di provincia italiano nella lista qualunquista, il secondo a Lecce dopo il suo predecessore Paolo Telesforo.\nMor\u00ec a Foggia nel 1962."}
{"id": "9265968", "revid": "404449", "url": "https://it.wikipedia.org/wiki?curid=9265968", "title": "Girolamo Caggianelli", "text": "Biografia.\nNato a Volturino nel 1899, consegu\u00ec la laurea in giurisprudenza ed esercit\u00f2 in un primo momento la professione di avvocato. Ottenuta l'abilitazione di notaio, fu titolare di un proprio studio notarile nella citt\u00e0 di Foggia. Il 3 luglio 1956 fu eletto sindaco di Foggia.\nFu co-fondatore e primo presidente del Lyons Club Foggia (1959-1961).\nDeceduto a Foggia nel 1984, gli \u00e8 stata dedicata una via nel rione Martucci."}
{"id": "9265971", "revid": "22475", "url": "https://it.wikipedia.org/wiki?curid=9265971", "title": "La strada interrotta", "text": "La strada interrotta \u00e8 un libro di viaggio dell'autore britannico Patrick Leigh Fermor. Pubblicato postumo nel 2013 da John Murray, il libro, curato e introdotto dalla sua biografa Artemis Cooper e dallo scrittore di viaggi Colin Thubron, narra quasi tutta la sezione finale del viaggio dell'autore a piedi attraverso l'Europa da Hoek van Holland a Costantinopoli nel 1933 e 1934.\nIl primo libro, \"Tempo di regali\" (1977), narra il viaggio di Leigh Fermor fino a met\u00e0 Danubio. Il secondo volume, \"Fra i boschi e l'acqua\" (1986), inizia con l'autore che attraversa il ponte Maria Valeria dalla Cecoslovacchia all'Ungheria e termina quando raggiunge le Porte di Ferro, dove il Danubio formava il confine tra il Regno di Jugoslavia e la Romania. Il terzo volument non \u00e8 mai stato ultimato dall'autore, ma nel 2011 l'editore di Leigh Fermor, John Murray, annunci\u00f2 che avrebbe pubblicato il volume finale, attingendo dal suo diario dell'epoca e da una prima bozza che lo scrittore elabor\u00f2 negli anni '60, pubblicando poi il risultato finale nel settembre 2013.\nIl design della copertina \u00e8 di Ed Kluz. John Craxton, che disegn\u00f2 gli altri volumi, era a sua volta deceduto nel 2009."}
{"id": "9265972", "revid": "104265", "url": "https://it.wikipedia.org/wiki?curid=9265972", "title": "Heinrich Barnes", "text": "Biografia.\n\u00c8 stato campione continetale nei -66 kg per cinque volte, ai Giochi panafricani di Algeri 2007 e ai Campionati africani di Pretoria 2006, Il Cairo 2007, Tunisi 2008 e Dakar 2011.\nHa rappresentato il ai Giochi olimpici estivi di , dove \u00e8 stato estromesso dal torneo dei -66 kg dal mongolo Batzorig Buyanjav."}
{"id": "9265973", "revid": "404449", "url": "https://it.wikipedia.org/wiki?curid=9265973", "title": "Carmine Tavano", "text": "Biografia.\nNato a Manfredonia nel 1926, fu uno storico esponente della Democrazia Cristiana a Foggia, pi\u00f9 volte eletto consigliere comunale e provinciale.\nNel novembre 1981 venne nominato vicepresidente della provincia da Michele Protano. Dall'aprile 1988 all'agosto 1990 fu sindaco di Foggia.\nRicopr\u00ec per molti anni l'incarico di presidente dell'associazione culturale \"Amici del Museo\"."}
{"id": "9265978", "revid": "125320218", "url": "https://it.wikipedia.org/wiki?curid=9265978", "title": "Melania Dalla Costa", "text": "Biografia.\nMelania Dalla Costa nasce a Marostica, provincia di Vicenza, il 25 febbraio 1988.\n\u00c8 una ex atleta, ha praticato per dieci anni a livello agonistico lo sci nordico. Attualmente \u00e8 il produttore creativo di Magic Fair.\nInizia la sua formazione artistica nel 2011 presso l'Elf Teatro, diretto da Raul Manso. Nel 2012 continua a studiare recitazione presso il teatro Spazio Gedeone, diretto da Paolo Olgiati. La sua formazione artistica prosegue nel 2013 presso il Centro Teatro Attivo, dove studia recitazione e dizione sotto la direzione di Nicoletta Ramorino. Nel 2014 continua i suoi studi prima presso il Conservatorio Teatrale Diotaiuti, diretto da Giovanni Battista Diotaiuti, e poi, dal 2015 al 2018, con Ivana Chubbuck.\nDopo aver recitato in serie televisive e film, la svolta arriva nel 2014, quando recita nella fiction Un posto al sole nel ruolo di Francesca.\nL'anno dopo recita in Only When I'm Alone I Find Myself and I Often Check If I'm Lost, fashion film di Silvia Morani.\nDal 2016 al 2020 recita in numerosi film sia per il cinema che per la televisione. Tra di essi vi sono Immaturi di Rolando Ravello, Cotton Prince di Hasan Tolga Pulat, Stato di ebbrezza di Luca Biglione, Three di Alberto Bambini, I Sogni Sospesi di Manuela Tempesta, Chanel Beauty di Francesco Montefusco e Gli Ultimi Resti di Irene Cacciarini.\nIl film Stato di Ebbrezza \u00e8 stato presentato al Festival di Cannes ed \u00e8 stato selezionato anche al March\u00e9 del Festival, che si \u00e8 tenuto nella medesima cornice. Nel film Stato di Ebbrezza, Dalla Costa ricopriva la parte di protagonista insieme a Francesca Inaudi.\nL'esordio nel ruolo di sceneggiatrice \u00e8 stato nel 2018 con il film I Sogni Sospesi. Negli anni successivi, Dalla Costa ha fatto da sceneggiatrice anche per altre opere tra le quali Thebes, La Lupa, Medusa, The Golden Blood, The Northern Star, Bonecrackers e The Magnificent Rebels of Venice.\nTra il 2018 e il 2019 Melania Dalla Costa \u00e8 la protagonista e l\u2019unico soggetto della mostra \u201cCattura\u201d del fotografo internazionale premio oscar Giovanni Gastel esposta a Milano in via Della Spiga, la stampa la definisce la sua musa.\nDalla Costa \u00e8 anche un'attivista per i diritti delle donne. Nel 2019, infatti, \u00e8 stata testimonial della campagna contro la violenza sulle donne delle Nazioni Unite, tenutasi in occasione del 25 novembre, Giornata internazionale per l'eliminazione della violenza contro le donne\nNel 2020, appare sulla cover di dicembre di L'Officiel Italia n. 35 come \u201cDream Ladie\u201d e nel 2021 sulla copertina di Harper's Bazaar Serbia di gennaio e sulla copertina di Glamour Messico e America Latina di aprile.\nL'anno dopo, nel 2021, viene scelta come testimonial per la Mille Miglia 2021.\nLo stesso anno, il giornale Marie Claire Spagna sceglie Melania Dalla Costa, insieme a Eva Longoria, Alicia Keys, Isabeli Fontana, Maria Pineda, Marina Testino, Isabela Rangen Grutman, Martha Graeff, Nieves Zuberbuhler, Camila Guiribitey per il prezioso progetto Mujeres Empoderadas. Il progetto ha come soggetti donne internazionali che sono la voce della giustizia, dei diritti umani e dell\u2019uguaglianza."}
{"id": "9266002", "revid": "709565", "url": "https://it.wikipedia.org/wiki?curid=9266002", "title": "Chiesa dell'Immacolata Concezione (Via Nizza, Torino)", "text": "La Chiesa dell'Immacolata Concezione \u00e8 una chiesa Cattolica di Torino situata nel quartiere di San Salvario.\nStoria.\nL'abate teologo Filippo dei conti Giriodi di Monasterolo fu un benefattore torinese che si dedic\u00f2 all\u2019educazione delle ragazze povere e abbandonate. Giriodi comincia la sua attivit\u00e0 nel Borgo San Salvario e s'ispir\u00f2 all'attivit\u00e0 del teologo Gaspare Saccarelli, fondatore nel 1853 dell'Istituto della Sacra Famiglia nel Borgo San Donato. Nel 1854 Giriodi fond\u00f2 l'Istituto di ricovero per le ragazze povere intitolandolo alla Immacolata Concezione della Vergine, che all'inizio si trovava in via dei Fiore (oggi via Belfiore). Il 23 dicembre 1856 Monsignor Luigi Fransoni, arcivescovo di Torino, riconobbe con un decreto la personalit\u00e0 giuridica secondo il diritto canonico all'Istituto, con la concessione del privilegio dell'Oratorio per la celebrazione della Messa e le liturgie. Dato il numero crescente di ragazze accolte, nel 1860 Giriodi spost\u00f2 l'Istituto, comunemente detto \"Ritiro della Concezione\", ad occupare parte nell'isolato delimitato dalle vie Nizza, Pallamaglio, Valperga Caluso e Saluzzo. Nel 1868 l'istituto ospitava 110 ragazze. All'angolo di via Nizza e via Pallamaglio, l'Istituto ospitava una chiesetta dedicata all'Immacolata Concezione di Maria Vergine. L'abate Giriodi mor\u00ec il 25 luglio 1895 e venne sostituito dal sacerdote dottore Amato Vincenzo Scala (collaboratore di Giriodi fin dal 1873) che ne continu\u00f2 l'opera, finalizzata ad accogliere ed educare le giovani ragazze abbandonate.\nL\u2019attuale chiesa posta, intitolata all'\"Immacolata Concezione del S.S. Sacramento\", possiede una massiccia facciata con quattro colonne rosse sormontate da capitelli con decorazioni floreali. L'interno invece si presenta a pianta ellittica dagli ampi spazi chiari. Fu costruita all'inizio del '900 su progetto \u00e8 dell'architetto Enrico Mottura. Le campane della chiesa hanno i ceppi della nota fonderia veronese Cavadini e vengono suonate ancora tramite corda.\nFu danneggiata dai bombardamenti dell'8 dicembre 1943.\nAttualmente la chiesa non \u00e8 parrocchiale e ospita le Suore Sacramentine di Bergamo, e inoltre ospita la cappellania dell'America Latina."}
{"id": "9266009", "revid": "37401", "url": "https://it.wikipedia.org/wiki?curid=9266009", "title": "Teoforico", "text": ""}
{"id": "9266090", "revid": "124123", "url": "https://it.wikipedia.org/wiki?curid=9266090", "title": "Nati nell'891", "text": ""}
{"id": "9266093", "revid": "124123", "url": "https://it.wikipedia.org/wiki?curid=9266093", "title": "Morti nel 3 a.C.", "text": ""}
{"id": "9266113", "revid": "404338", "url": "https://it.wikipedia.org/wiki?curid=9266113", "title": "I Dischi Dello Zodiaco", "text": ""}
{"id": "9266127", "revid": "125209739", "url": "https://it.wikipedia.org/wiki?curid=9266127", "title": "Parentesi (Mara Sattei)", "text": "Parentesi \u00e8 un singolo della cantautrice italiana Mara Sattei, pubblicato il 14 gennaio 2022 come terzo estratto dal primo album in studio di Sattei \"Universo\".\nIl brano vede la partecipazione della cantautrice Giorgia.\nDescrizione.\nIl singolo \u00e8 stato scritto da Sara Mattei (nome all'anagrafe di Mara), Giorgia Todrani e Davide Mattei (fratello di Sara), che assume anche il ruolo di produttore. Parlando del significato del brano la cantante afferma:\u00ab\"Parentesi\" \u00e8 un brano che parla della bellezza di sentirsi liberi e leggeri a volte, anche nel mezzo del caos dei nostri pensieri. Tutte le parentesi pi\u00f9 importanti della nostra vita sono fatte di emozioni e ricordi che restano invariati nel tempo, mantenendo uno spazio tutto loro all\u2019interno dei nostri capitoli\u00bb.Sattei ha raccontato la scelta di collaborare con Giorgia in un'intervista per \"Il Fatto Quotidiano\":\u00abHo subito pensato a lei perch\u00e9 mentre scrivevo la canzone immaginavo Roma e Trastevere in inverno. [...] Ci siamo parlate e si \u00e8 rivelata solare, fantastica e mi ha trasmesso tante vibrazioni positive. Non ho realizzato subito che stavo per fare un brano con Giorgia, ma alla fine \u00e8 stata una esperienza unica, abbiamo creato sfumature molto belle per il brano\u00bb.\nPromozione.\nIl brano \u00e8 stato programmato per la trasmissione radiofonica il 14 gennaio 2022.\nIl 16 gennaio 2022 le cantanti si esibiscono con il brano ad \"Amici di Maria De Filippi\".\nVideo musicale.\nIl video, diretto da YouNuts!, \u00e8 stato pubblicato il 18 gennaio 2022 sul canale YouTube della cantautrice."}
{"id": "9266128", "revid": "1534511", "url": "https://it.wikipedia.org/wiki?curid=9266128", "title": "Giovanni Maria Verdizotti", "text": "Biografia.\nCome artista, Verdizotti \u00e8 principalmente ricordato per la sua amicizia con Tiziano, di cui fu allievo, e poi suo segretario dal 1556. Nessuna opera dipinta gli pu\u00f2 essere attribuita con certezza ma, a giudicare dalle stampe delle sue \"Cento favole morali\", la sua specialit\u00e0 erano i piccoli paesaggi con minuscole figure. C'\u00e8 un disegno a penna e inchiostro firmato da lui di \"Cefalo e Procri\" (Brunswick, Herzog Anton Ulrich-Museum), che ricorda lo stile grafico di Tiziano. Altri disegni attribuiti a Verdizotti sono \"Paesaggio con case\" a penna e inchiostro (Milano, Biblioteca Ambrosiana) e lo \"Studio di albero\" nello stile di Tiziano (Madrid, Real Academia de Bellas Artes de San Fernando). Probabilmente esegu\u00ec anche il disegno a penna e acquarello di \"Un orso che divora un coniglio in un paesaggio\" (Firenze, Galleria degli Uffizi), che ha come motto \"naturam ars vincit\", un'opera vicina nello stile alle xilografie che illustrano le sue favole. Allo stesso modo, il presunto ritratto a inchiostro di Tiziano (Haarlem, Museo Teylers) \u00e8 vicino a \"Cefalo e Procri\".\nL'opera poetica di Verdizotti comprende una traduzione in ottava rima del secondo libro dell'Eneide (1560) e un romanzo cavalleresco, \"Del L'Aspramonte\" (1594). La sua opera pi\u00f9 celebre furono le \"Cento favole morali\", apprezzate tanto per la bellezza delle sue xilografie quanto per i versi e l'interessante scelta dei soggetti. Secondo Ruth Mortimer fu probabilmente influenzato dalle \"Centum Fabulae\" (1563) di Gabriele Faerno, le cui incisioni sono considerate di Tiziano e che Verdizotti potrebbe aver visto in preparazione. Tra le favole di Verdizotti non compaiono 37 soggetti di Faerno, i testi rifiutati che trattano principalmente di uomini e d\u00e8i. La sua preferenza \u00e8 per le favole di animali ma ha anche aggiunto il biblico \"Gli alberi e il rovo\".\nNel 1597 Verdizotti pubblic\u00f2 una prosa di \"Vite de Santi Padri\" in cui menzionava di avere un canonico a Castelcucco, vicino a Treviso."}
{"id": "9266131", "revid": "1735670", "url": "https://it.wikipedia.org/wiki?curid=9266131", "title": "Sonar attivo", "text": ""}
{"id": "9266140", "revid": "1735670", "url": "https://it.wikipedia.org/wiki?curid=9266140", "title": "Sonar passivo", "text": ""}
{"id": "9266142", "revid": "1924342", "url": "https://it.wikipedia.org/wiki?curid=9266142", "title": "Ivana Raca", "text": "Biografia.\n\u00c8 la figlia dell'allenatore ed ex cestista Dragan Raca."}
{"id": "9266156", "revid": "1498232", "url": "https://it.wikipedia.org/wiki?curid=9266156", "title": "Twentyseven", "text": "Twentyseven, per esteso 27 Twentyseven, \u00e8 un canale televisivo italiano edito da Mediaset.\nStoria.\nIn seguito alla chiusura di Paramount Network e all'acquisizione da parte di Mediaset delle LCN precedentemente utilizzate da ViacomCBS Networks Italia, il 17 gennaio 2022 all'1:30 il canale viene lanciato in SD sul canale 27 del digitale terrestre e in HD ai canali 27 di Tiv\u00f9sat e 158 di Sky.\nTra gli speaker del canale ci sarebbero la doppiatrice Marcella Silvestri gi\u00e0 speaker di La5 e i doppiatori Mario Zucca speaker di Cine34 e Massimo Braccialarghe speaker del canale 20.\nDiffusione.\nTwentyseven trasmette 24 ore su 24 nelle seguenti modalit\u00e0 di trasmissione:\nPalinsesto.\nIl palinsesto della rete \u00e8 dedicato a film, serie TV internazionali (principalmente) commedie e blockbuster statunitensi."}
{"id": "9266161", "revid": "599013", "url": "https://it.wikipedia.org/wiki?curid=9266161", "title": "Kiana Williams", "text": "Carriera.\n\u00c8 stata selezionata dalle Seattle Storm al Draft WNBA 2021 con la 18\u00aa scelta assoluta."}
{"id": "9266162", "revid": "400694", "url": "https://it.wikipedia.org/wiki?curid=9266162", "title": "Living Dead Dolls", "text": "Living Dead Dolls \u00e8 una linea di bambole \"goth\" statunitense, inizialmente prodotta a mano da Ed Long e Damien Glonek nel 1998 e successivamente commercializzata dalla Mezco Toyz a parire dal 2000.\n\"Concept\".\nLe \"Living Dead Dolls\" sono bambole alte 10\" (25cm), ma esiste anche una linea \"Mini\" da 4\" (10cm), con il corpo in plastica e abbigliamento in tessuto, confezionate in una scatola a forma di bara completa di certificato di morte. Ogni bambola \u00e8 morta per una causa differente, che \u00e8 normalmente descritta in versi in stile \"Doggerel\" sul certificato. Mentre le bambole sono solo occasionalmente ispirate a persone reali, come ad esempio Lizzie Borden, vengono descritte esplicitamente come bambole, non rappresentazioni di persone vere, e sono destinate a un pubblico adulto, maggiore di 15 anni. In seguito sono state prodotte anche bambole ispirate a celebri film o \"franchise\", come ad esempio \"Arancia meccanica\" o \"La famiglia Addams\".\nStoria.\nOrigini.\nLe prime \"Living Dead Doll\" sono apparse in vendita negli Stati Uniti nel 1998. Erano originalmente concepite come bambole artistiche personalizzate a una a una da Ed Long o da Damien Glonek e descritte come \"fatte a mano\". Queste originali bambole fatte a mano venivano vendute in esclusiva per corrispondenza dalla compagnia di Glonek, la Unearthly Possessions, oltre che nelle convention horror della East Cost. A una di queste convention, Mike \"Mez\" Markowitz, il fondatore della Mezco Toyz, not\u00f2 le bambole e contatt\u00f2 Long e Glonek cos\u00ec da poterle produrre e distribuire industrialmente.\nAll'epoca della loro creazione nel 1998, le \"Living Dead Dolls\" seppero sfruttare la tendenza del mercato per \"una rivisitazione faceta di temi gotici per un pubblico di adolescenti e ventenni\" emerso dopo il successo della serie televisiva \"Buffy l'ammazzavampiri\" (\"Buffy the Vampire Slayer\", 1997-2003), che era stato trasmesso per la prima volta l'anno precedente. Un commentatore ha fatto notare che nel 2006 erano insolite tra i prodotti a tema gotico, in quanto non rientravano nel tema dell'abbigliamento e della merce che tipicamente definivano la merce destinata a questo mercato. Inoltre le bambole si distinguevano in quanto non erano collegate alla cultura popolare di saghe quali \"Buffy l'amazzavampiri\", \"Star Wars\" o \"Il Signore degli Anelli\", sebbene venissero vendute negli stessi reparti destinati ai prodotti per questi \"franchise\".\nProduzione industriale.\nLa prima serie industriale di \"Living Dead Dolls\", la Serie 1, venne commercializzata inizialmente nei soli Stati Uniti nel 2000, con la produzione iniziale di 40 000 pezzi, e una seconda edizione venne distribuita in Giappone. A parte la bambola Damien, basata sul personaggio de \"Il presagio\" e i suoi seguiti, o pochi altri personaggi, come Alex DeLarge di \"Arancia meccanica\", le bambole della linea sono tutte basate su disegni originali, come ad esempio Eggzorcist, una bambola con indosso un costume da coniglio originalmente realizzata per un'ex-fidanzata di Long. Dal 2001, dopo che l'inizio della produzione industriale, era comunque possibile richiedere bambole personalizzate fatte a mano direttamente dai loro creatori. Queste bambole personalizzate fatte a mano costavano inizialmente 666 dollari cadauna, pi\u00f9 tardi saliti a 800. Nel 2004 Long e Glonek annunciarono sulle bacheche della Mezco che non avrebbero accettato altre commissioni o realizzato altre bambole fatte amano, ma occasionalmente avrebbero messo all'asta bambole fatte a mano su eBay.\nFin dal loro lancio commerciale nel 2000, sono state prodotte variazioni sul tema quali una linea di \"Living Dead Dolls\" in miniatura, bambole di pezza e bambolotti, bambole di 18\" (45cm) in porcellana e \"fashion doll\" di 13\" (33cm) chiamate \"Fashion Victims\". Una linea separata chiamata \"Living Dead Dolls Presents\" presentava bambole basate su classici del cinema come \"Annabelle\" e il \"gill-man\" de \"Il mostro della laguna nera\". Oltre alle bambole, con il marchio \"Living Dead Dolls\" \u00e8 stato prodotto molto altro \"merchandise\" tra cui set di cancelleria, temperamatite e luci per feste.\nFin dal 2001 \u00e8 stata prodotta anche una vasta gamma di bambole esclusive in edizione speciale. Uno dei primi set \u00e8 stato quello degli \"sposi\" del 2001 chiamato \"Died and Doom\", realizzato in esclusiva per la Tower Records, mentre altri, come ad esempio \"Blue Eggzorcist\" del 2003, erano disponibili solamente alle \"convention\". Altre bambole sono state distribuite solamente in paesi specifici, come ad esempio l'esclusiva britannica \"Jack The Ripper\", o come \"Abigail Crane &amp; Mr. Green\", realizzate in esclusiva per i membri del club Mezco.\nNel 2021 per la linea \"Living Dead Dolls Presentes\", \u00e8 stata realizzata la famiglia Addams in una versione da 25cm, confezionata a coppie di personaggi. La prima coppia uscita sono stati Morticia e Gomez, mentre la seconda uscita, prevista tra aprile e giugno 2022, sar\u00e0 composta dallo Zio Fester e dal Cugino Itt.\nControversie.\nNel 2002 il governo greco ha vietato le bambole, rilasciando una dichiarazione che le descriveva come una \"seria minaccia alla regolare formazione e sviluppo della personalit\u00e0 e della salute mentale del bambino\". Due delle bambole individuate erano \"Inferno\", una bambola con ali di pipistrello e occhi infuocati, e \"Sybil\", che indossa collare e catene.\nIn risposta anche il governo irlandese ha esaminato la possibilit\u00e0 di vietare le bambole e il Ministro per l'Infanzia, Brian Lenihan, ha parlato di una questione di \"pubblica moralit\u00e0\". Le bambole sono state \"quasi bandite\" anche a Singapore."}
{"id": "9266163", "revid": "324090", "url": "https://it.wikipedia.org/wiki?curid=9266163", "title": "Scuola di Pavia", "text": "La scuola di Pavia fu un celebre centro di formazione di studi giuridici e arti liberali che fior\u00ec tra il X e l'XI secolo a Pavia, all'epoca capitale del \"Regnum Italiae\". Nell'825 il re carolingio Lotario I eman\u00f2 il capitolare olonese grazia al quale molti studenti di diritto affluirono verso la scuola da tutte le parti dell'Italia settentrionale. Il suo grande prestigio si deve anche alla presenza del tribunale supremo, detto \"palatinum\", dove si dibattevano le cause pi\u00f9 importanti del Regno alla presenza del re e, pertanto, tale scuola aveva il dovere di formare giuristi pi\u00f9 preparati rispetto alle altre affinch\u00e9 potessero affrontare tali procedimenti.\nLa scuola era ospitata nel palazzo Reale, complesso che si strutturava su un vasto insieme di edifici, che non solo ospitava la corte del sovrano, ma anche l'amministrazione del Regno. L'opera pi\u00f9 importante prodotta dalla scuola fu l'\"Expositio ad librum papiensem\", redatta intorno al 1070, nella quale viene commentata analiticamente tutta la legislazione fino all'imperatore Enrico II il Santo. L'opera riveste particolare importanza, innanzitutto perch\u00e9 testimonia che nella scuola lavorarono molti maestri, alcuni di essi definiti \u201cantichissimi\u201d, che, nel corso degli anni, hanno mutato le interpretazioni giuridiche riguardo a determinate norme. Vi \u00e8 poi una nuova, e innovativa, modalit\u00e0 di studio del diritto, interpretando e mettendo in relazione le diverse norme grazie a principi e meccanismi tecnici, quali l'idea di legge generale e speciale o di successione di leggi nel tempo. Inoltre, nell\"'Expositio\", vi \u00e8 un certo recupero del diritto romano, definito \"Lex generalis omnium\", e utilizzato come diritto sussidiario per ricavare principi per interpretare le leggi longobarde e franche e per colmare le loro lacune. "}
{"id": "9266169", "revid": "125123330", "url": "https://it.wikipedia.org/wiki?curid=9266169", "title": "Elissa Cunane", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo; \u00e8 stata anche inserita nel miglior quintetto della manifestazione."}
{"id": "9266172", "revid": "148107", "url": "https://it.wikipedia.org/wiki?curid=9266172", "title": "Metossido di litio", "text": "Il metossido di litio, chiamato anche metanoato di litio, \u00e8 un composto chimico con formula CH3LiO ed \u00e8 il sale di litio del metanolo. A differenza degli alcossidi di litio derivati dagli alcoli pi\u00f9 pesanti, il metossido di litio \u00e8 in gran parte ionico nel suo legame. La sua solubilit\u00e0 nei comuni solventi aprotici polari come il tetraidrofurano \u00e8 bassa; tuttavia \u00e8 solubile in metanolo ed \u00e8 disponibile in commercio come soluzione al 10%."}
{"id": "9266174", "revid": "125123540", "url": "https://it.wikipedia.org/wiki?curid=9266174", "title": "Rhyne Howard", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo; \u00e8 stata nominata MVP e inserita nel miglior quintetto della manifestazione."}
{"id": "9266176", "revid": "125125581", "url": "https://it.wikipedia.org/wiki?curid=9266176", "title": "Rino Erler", "text": " Prest\u00f2 servizio con la Regia Marina durante la seconda guerra mondiale e fu comandante dei sommergibilisti. Gli furono conferite tre medaglia d'argento al valor militare e quattro di bronzo.\nBiografia.\nLa carriera anteguerra.\nNel 1940 \u00e8 al comando del sommergibile Zoea. \nLa seconda guerra mondiale.\nNel 1941 \u00e8 stato il comandante del sommergibile Tito Speri.\nIl 3 novembre 1942 con il grado di tenente di vascello assunse il comando del sommergibile Ascianghi.\nLa prima missione del tenente Erler, all'inizio di novembre 1942, consistette nel trasporto di 20 t. di munizioni da Messina a Tobruk. Durante il trasferimento, il 3, l'equipaggio avvist\u00f2 e raccolse 20 relitti: si trattava di militari tedeschi il cui aereo era stato abbattuto.\nPochi giorni dopo, tra l'11 e il 16 novembre, l'Ascianghi era di nuovo in pattuglia lungo la costa algerina. Il 15 alle 03:39, mentre conduceva un'incursione nella baia di Bougie, il sottomarino del Capitano Elder avvist\u00f2 e attacc\u00f2 un piccolo gruppo navale che si credeva includesse un incrociatore e due cacciatorpediniere. I primi due siluri mancarono il bersaglio, ma i successivi, lanciati intorno alle 03:46, colpirono la terza nave del gruppo tra centro nave e prua, facendola affondare rapidamente. La nave in questione era il veloce dragamine Algerine da 1.040 t. Confermato l'esito del varo, il sommergibile si disimpegn\u00f2 immergendosi ed evitando la caccia alle altre unit\u00e0 nemiche.\nPochi mesi dopo, la notte del 2 marzo 1943, durante un pattugliamento nel Golfo della Sirte, avvistarono e attaccarono una grossa formazione. Dopo il rilascio dei siluri, per evitare di essere speronati da una delle unit\u00e0, la barca fu costretta a tuffarsi immediatamente, non potendo quindi verificare l'esito dell'attacco. Dopo alcuni secondi si udirono chiaramente due forti esplosioni che davano l'impressione di un colpo, ma la documentazione britannica del dopoguerra non conferma nulla.\nDopo questa missione, la barca si ferm\u00f2 per un lungo periodo di riparazioni presso un cantiere navale e il comando fu trasferito dal tenente Erler al sottotenente Mario Fiorini. Il nuovo, giovane comandante degli Ascianghi lasci\u00f2 Napoli il 16 luglio 1943 per trasferirsi, insieme ad altre due barche, a sud della Sicilia nell'ultimo tentativo di fermare lo sbarco alleato gi\u00e0 in corso. Successivamente sar\u00e0 il comandante nel 1944 da gennaio ad aprile del sommergibile Ruggiero Settimo ed in seguito del sommergibile Ammiraglio Cagni.\nRiconoscimenti.\nNel 2008 ad Oderzo \u00e8 stata dedicata una Calle in suo onore."}
{"id": "9266178", "revid": "148107", "url": "https://it.wikipedia.org/wiki?curid=9266178", "title": "Metanoato di litio", "text": ""}
{"id": "9266181", "revid": "148107", "url": "https://it.wikipedia.org/wiki?curid=9266181", "title": "CH3LiO", "text": ""}
{"id": "9266184", "revid": "125123575", "url": "https://it.wikipedia.org/wiki?curid=9266184", "title": "Ashley Owusu", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo."}
{"id": "9266188", "revid": "125123614", "url": "https://it.wikipedia.org/wiki?curid=9266188", "title": "Sedona Prince", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo."}
{"id": "9266208", "revid": "125123676", "url": "https://it.wikipedia.org/wiki?curid=9266208", "title": "Aliyah Boston", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo."}
{"id": "9266209", "revid": "125123707", "url": "https://it.wikipedia.org/wiki?curid=9266209", "title": "Haley Jones", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo."}
{"id": "9266210", "revid": "177966", "url": "https://it.wikipedia.org/wiki?curid=9266210", "title": "Caserma Catena", "text": "La caserma Catena, durante l'occupazione austriaca chiamata caserma erariale Catena o Aerarialcaserne Catena, \u00e8 stata una caserma di fanteria situata ai limiti del centro storico di Verona, in prossimit\u00e0 della cinta magistrale e del mezzo bastione della Catena Superiore, il cui nucleo originario fu edificato dalla Repubblica di Venezia, poi ampliato pi\u00f9 volte nel corso dei secoli.\nStoria e descrizione.\nLa caserma venne edificata tra il 1644 e il 1645 su commissione del provveditore delle Repubblica Veneta, il marchese Spinetta Malaspina. La struttura era composta da un unico corpo rettilineo, corrispondente all'attuale ala nord, che si sviluppava su due livelli, con le stanze del primo piano disimpegnate da un ballatoio coperto.\nUna planimetria redatta dal Filosi nel 1737 documenta che, tra la seconda met\u00e0 del Seicento e la prima met\u00e0 del Settecento, vi fu gi\u00e0 un primo ampliamento, in quanto vi si possono osservare due nuove ali (est e ovest) che si dispongono attorno alla corte rettangolare, mentre il fronte sud risulta ancora aperto. Il successivo ampliamento del 1761, ricordato da una lapide posta all\u2019interno del cortile, fu progettato dall'architetto Adriano Cristofali e dall'ingegnere Antonio Pasetti e previde l\u2019innalzamento di un piano della struttura e la parziale chiusura del fronte sud con due semi-ali contenenti le scale, distaccate nel mezzo per il passaggio d'ingresso al cortile. Con questi ulteriori lavori il grande fabbricato raggiunse la capienza complessiva di uomini.\nL'aspetto definitivo della caserma veneta era quello di un complesso su impianto quadrato, formato da due corpi principali disposti sui lati lunghi della corte rettangolare (est e ovest), legati da due corpi secondari di minore sezione (nord e sud). Quello settentrionale, pi\u00f9 lungo, sporgeva dalla linea dei fianchi, mentre quello meridionale era aperto sull'ingresso, nel tratto centrale. Inoltre, altre due corti recintate erano annesse all'esterno dei corpi laterali. Nel suo assetto, per la compiuta razionalit\u00e0 d'insieme, la critica la riconosce come un ragguardevole modello di architettura militare settecentesca.\nTra il 1828 e il 1830 il complesso fu ristrutturato e ampliato dalla \"k.k. Genie-Direktion Verona\", in quel momento diretta dall'ingegner Johann von Hlavaty. L'edificio venne trasformato per renderlo idoneo all'acquartieramento di 975 soldati di fanteria, in camerate comuni, e 6 ufficiali, in alloggi singoli: il varco sul lato meridionale venne chiuso e l'impianto distributivo completamente ridisegnato. In particolare, per rendere pi\u00f9 funzionali i collegamenti orizzontali e verticali, furono aggiunti corridoi loggiati sui lati esterni dei due corpi principali, che facevano capo a scale; queste logge, con robuste archeggiature su tre ordini, conferirono un carattere originale ai prospetti. \nInoltre, innestata a baionetta sull\u2019asse del loggiato orientale, fu aggiunta una nuova ala su tre livelli, con i primi due con struttura a volta in muratura e l'ultimo a solaio ligneo. Questo fabbricato riprende in pianta lo schema della caserma a corpo lineare, sia per il corridoio laterale a disimpegno delle stanze in successione, sia per la posizione centrale del vano scala. I servizi igienici furono concentrati nella testata meridionale, in prossimit\u00e0 dell'intersezione col pi\u00f9 antico corpo di fabbrica.\nDal 1847 al 1859, durante la costruzione del nuovo ospedale di guarnigione di Santo Spirito, la caserma venne adattata provvisoriamente all\u2019uso di ospedale militare, con una capienza di 292 uomini, tornando poi alla funzione originaria di caserma. Sotto l'amministrazione Italiana la caserma venne ulteriormente ampliata con altri fabbricati, e venne usata fino alla seconda guerra mondiale come caserma per i bersaglieri con il nome di caserma \"Alberto Riva di Villasanta\". Successivamente, con l'aggiunta di numerosi capannoni, il compendio annesso fu adibito a officina per la riparazione degli automezzi militari. Il grande complesso demaniale, di cui fanno parte anche il sanmicheliano bastione di Spagna e la polveriera absburgica, \u00e8 andata poi in disuso, venendo col tempo definitivamente abbandonato."}
{"id": "9266211", "revid": "767487", "url": "https://it.wikipedia.org/wiki?curid=9266211", "title": "Le Bar de la Fourche", "text": "Le Bar de la Fourche \u00e8 un film del 1972 diretto da Alain Levent.\nTrama.\nNel 1916 Vincent van Horst lascia l'Europa per tornare nella sua terra natale canadese. Vincent, ricerca Maria che, si rifiuta di vederlo. Vincent poi si innamora di Annie, una donna pi\u00f9 giovane di lui."}
{"id": "9266212", "revid": "599013", "url": "https://it.wikipedia.org/wiki?curid=9266212", "title": "Destanni Henderson", "text": "Carriera.\nNazionale.\nCon la nazionale statunitense ha disputato i Campionati americani del 2021, conclusi con la vittoria del torneo."}
{"id": "9266213", "revid": "125936864", "url": "https://it.wikipedia.org/wiki?curid=9266213", "title": "Krista Kosonen", "text": "Biografia.\n\u00c8 nota per le sue apparizioni in film come Jade Warrior (2006), Princess (2010), per il ruolo di protagonista nella black comedy erotica Dogs don\u2019t wear pants (2019) e la serie norvegese della HBO Beforeigners (2019, 2021). \u00c8 anche apparsa nello sketch comico televisivo finlandese Putous. Kosonen \u00e8 stata selezionata come migliore attrice allo Shanghai International Film Festival del 2015 per la sua interpretazione in Wildeye. Ha anche vinto due Jussi Awards. \nKrista Kosonen \u00e8 sposata dal 2014 con il regista finlandese Antti J. Jokinen con la quale ha avuto una figlia nata nel 2015."}
{"id": "9266215", "revid": "6923", "url": "https://it.wikipedia.org/wiki?curid=9266215", "title": "Complesso forestale di Dong Phayayen-Khao Yai", "text": "Il complesso forestale di Dong Phayayen-Khao Yai \u00e8 un sito patrimonio dell'umanit\u00e0 dell'UNESCO in Thailandia. Copre le aree di cinque aree protette nelle montagne Dong Phaya Yen e nella catena del Sankamphaeng, vale a dire i parchi nazionali di Khao Yai, Thap Lan, Pang Sida e Ta Phraya e il Santuario della fauna selvatica di Dong Yai. Il sito \u00e8 stato iscritto nel 2005.\nStoria.\nDopo l'inserimento nella lista dei patrimoni dell'umanit\u00e0, il continuo disboscamento illegale di palissandro siamese e l'espansione stradale in corso, che rischiano l'invasione all'interno della riserva, hanno visto il Comitato del Patrimonio Mondiale avvertire per un potenziale declassamento del complesso alla \"Lista del patrimonio mondiale in pericolo\". Nella sua 41a sessione, nel luglio 2017, il Comitato ha elogiato la Thailandia per i suoi sforzi volti a far cessare il diboscamento illegale e il commercio di palissandro siamese, ma ha notato che erano ancora allo studio diversi progetti infrastrutturali che avrebbero potuto avere un impatto negativo sul sito. Anche se al momento rimane nella lista del patrimonio dell'umanit\u00e0, il Comitato intende riesaminare gli sforzi di conservazione dello stato nella sua 44a sessione nel 2020.\nNel marzo 2017, all'interno della riserva \u00e8 stata confermata la seconda popolazione riproduttiva conosciuta al mondo di tigri indocinesi."}
{"id": "9266219", "revid": "125123852", "url": "https://it.wikipedia.org/wiki?curid=9266219", "title": "Olivia Nelson-Ododa", "text": "Carriera.\nNazionale.\nCon la nazionale statunitense ha disputato i Campionati americani del 2019, conclusi con la vittoria del torneo."}
{"id": "9266240", "revid": "219355", "url": "https://it.wikipedia.org/wiki?curid=9266240", "title": "Chiesa di Santa Maria Assunta (Viareggio)", "text": "La chiesa di Santa Maria Assunta o chiesina di Santa Maria Assunta \u00e8 un edificio di culto cattolico sito nel quartiere Migliarina di Viareggio, sede di parrocchia fino al 2007 e successivamente chiesa sussidiaria.\nStoria.\nDurante la Seconda Guerra Mondiale, a seguito dello sfollamento di Viareggio, i capanni agricoli del quartiere Migliarina servirono da rifugio ai viareggini. I sacerdoti di San Paolino svolgevano le funzioni in una baracca sita via della Migliarina.\nTerminata la guerra, la popolazione chiese di poter mantenere il presidio religioso e tra il 1950 e il 1954 fu realizzata una chiesa in via della Gronda, intitolata a \"Santa Maria Assunta\" che divent\u00f2 parrocchia nel 1965. \nDescrizione.\nL\u2019edificio in pietra e mattoni a capanna, molto semplice, ricorda la sua provenienza agricola. Al di sopra del portare d'ingresso si trova una lunetta dipinta. \nCollegamenti esterni.\n "}
{"id": "9266241", "revid": "219355", "url": "https://it.wikipedia.org/wiki?curid=9266241", "title": "Chiesina di Santa Maria Assunta", "text": ""}
{"id": "9266242", "revid": "1762097", "url": "https://it.wikipedia.org/wiki?curid=9266242", "title": "Tobias Matthay", "text": ""}
{"id": "9266247", "revid": "583609", "url": "https://it.wikipedia.org/wiki?curid=9266247", "title": "Ludmila Pagliero", "text": "Biografia.\nLudmila Pagliero \u00e8 nata a Buenos Aires, figlia di un elettricista e di una massaggiatrice. Ha iniziato a danzare all'et\u00e0 di otto anni e a dieci \u00e8 stata ammessa alla scuola del Teatro Col\u00f3n. Sei anni pi\u00f9 tardi \u00e8 stata scritturata dal Balletto di Santiago, dove \u00e8 stata promossa al rango di solista nel 2002. \nDopo un anno con l'American Ballet Theatre, nel 2005 \u00e8 stata ingaggiata dal balletto dell'Op\u00e9ra di Parigi e nel 2009 \u00e8 stata promossa a \"premi\u00e8re danseus\"e. Nel marzo del 2012 ha sostituito all'ultimo momento Doroth\u00e9e Gilber ne \"La Bayad\u00e8re\" con le coreografie di Rudol'f Nureev e, al termine della rappresentazione, il direttore artistico Brigitte Lef\u00e8vre l'ha nominata \"danseuse \u00e9toile\" della compagnia. Nel 2017 ha vinto il Prix Benois de la Danse.\nAll'Op\u00e9ra di Parigi Pagliero ha danzato tutti i maggiori ruoli femminili del repertorio della compagnia, tra cui Odette e Odille ne \"Il lago dei cigni\", Kitri in \"Don Chisciotte\", Esmeralda in \"Notre Dame de Paris\", Tatiana in \"Onegin\", l'eponima protagonista di \"Giselle,\" \"La Sylphide\" e \"Paquita\", Aurora ne \"La bella addormentata\", Diamanti in \"Jewels\", Polimnia nell\"'Apollon musag\u00e8te\", Clara ne \"Lo schiaccianoci\", Manon ne \"L'histoire de Manon\", Giulietta in \"Romeo e Giulietta\" e il cigno ne \"La morte del cigno\". Ha danzato come ospite con il Balletto Bol'\u0161oj e il Balletto Mariinskij."}
{"id": "9266257", "revid": "640277", "url": "https://it.wikipedia.org/wiki?curid=9266257", "title": "Chiesa di Maria Santissima Assunta (Viareggio)", "text": "La chiesa di Maria Santissima Assunta \u00e8 un edificio di culto cattolico sito nel quartiere Migliarina di Viareggio, gi\u00e0 sede dell'omonima parrocchia, accorpata a quella del quartiere Terminetto dal 2012.\nStoria.\nIl quartiere Migliarina conobbe un rapido sviluppo edilizio, che rese la chiesina di Santa Maria Assunta insufficiente dopo pochi decenni dalla sua edificazione. Nel 2005 si decise quindi di realizzare una nuova chiesa parrocchiale. \nDescrizione.\nL\u2019edificio \u00e8 composto da un\u2019aula definita ad andamento curvilineo, pressoch\u00e9 ellittica, nella quale si intersecano i due volumi minori di impianto ottagonale. La facciata \u00e8 composta da blocchetti di cemento di color ocra al cui centro si innesta un parallelepipedo in cemento armato, che accoglie il portale d\u2019ingresso. Al disopra di esso si apre una vetrata a V. Il volume ottagonale, all'interno del quale si trova la cappella feriale, si differenzia dal corpo centrale sia per il colore rosa dei blocchetti di cemento, sia per le pareti rettilinee. La chiesa \u00e8 munita di un campanile inglobato negli edifici del complesso parrocchiale. \nLo stile dell'edificio si ispira all\u2019opera dell\u2019architetto Louis Kahn.\nCollegamenti esterni.\n "}
{"id": "9266264", "revid": "93436", "url": "https://it.wikipedia.org/wiki?curid=9266264", "title": "Ranillug", "text": ""}
{"id": "9266284", "revid": "93436", "url": "https://it.wikipedia.org/wiki?curid=9266284", "title": "Kllokot", "text": ""}
{"id": "9266287", "revid": "93436", "url": "https://it.wikipedia.org/wiki?curid=9266287", "title": "Gra\u00e7anic\u00eb", "text": ""}
{"id": "9266289", "revid": "439868", "url": "https://it.wikipedia.org/wiki?curid=9266289", "title": "Ballona", "text": ""}
{"id": "9266294", "revid": "125142128", "url": "https://it.wikipedia.org/wiki?curid=9266294", "title": "Suite di danze", "text": "La Suite di danze \u00e8 una composizione per orchestra di B\u00e9la Bart\u00f3k del 1923.\nStoria della composizione.\nGli anni terribili della prima guerra mondiale videro l\u2019Ungheria strettamente legata al destino dell\u2019Austria ; in quel periodo, Bart\u00f3k compose i due balletti per il teatro: Il Principe di legno op. 13 in un atto su scene di B\u00e9la Bal\u00e1zs (1914-1916) e la pantomima Il mandarino meraviglioso op. 19 basato su un racconto di Melchior Lengyel (1918-1919) . Con la fine della guerra si conclude il periodo della Casa d'Asburgo ma gli anni successivi non sono affatto facili per l\u2019Ungheria. Dopo un assai breve governatorato del conte Mih\u00e1ly K\u00e1roly, sale al potere B\u00e9la Kun, uomo di formazione intellettuale marxista e amico di Lenin, che cerca di attuare una politica culturale analoga a quella dell\u2019Unione Sovietica. Viene cos\u00ec costituito un Commissariato per la musica, comprendente una speciale sezione dedicata espressamente alla musica nazionale ungherese. Sia Bart\u00f3k che Kod\u00e1ly sono chiamati alla direzione di tale sezione ed entrambi ripongono grandi speranze in tale incarico, che permetterebbe loro di ampliare l\u2019attivit\u00e0 di ricerca etnofonica popolare magiara. Ma il governo comunista ungherese dura solo pochi mesi e l\u2019attivit\u00e0 musicale non riesce ad avere anche solo inizio; il governo autoritario dell\u2019ammiraglio Horthy prende severi provvedimenti di censura contro i due compositori, accusati di simpatie comuniste. \nNel 1923, Bart\u00f3k sposa la sua allieva Ditta P\u00e1sztory, pianista di notevole talento che eseguir\u00e0 numerose opere del marito, quando il governo ungherese decide di celebrare il cinquantenario della fusione di Buda con Pest, invitando i maggiori compositori ungheresi del momento (Bart\u00f3k, Kod\u00e1ly e Ern\u0151 Dohn\u00e1nyi) a comporre musiche per celebrare degnamente l\u2019evento. Pur con la sua ferrea dignit\u00e0 e adamantina intransigenza, Bart\u00f3k accetta di accogliere l\u2019invito . \nDa parte del governo Horthy, si tratt\u00f2 di un tentativo di riconciliazione, un modo di mettere una pietra sopra il passato. Bart\u00f3k si mise alacremente al lavoro della sua composizione: la \"Suite di danze\", portata a termine nel mese di agosto a \u010csiliz-Radv\u00e1ny (Slovacchia). Sarebbe stata la prima opera d\u2019ispirazione popolare pienamente matura del compositore .\nStruttura della composizione.\nUna delle caratteristiche maggiormente rilevanti della Suite di danze \u00e8 data dal fatto che per essa Bart\u00f3k abbia fatto riferimento all\u2019autentica musica popolare ungherese. Si tratta, osserva Eduardo Rescigno, di un elemento fortemente caratterizzante, che distingue la Suite dalle Danze di Gal\u00e1nta di Kod\u00e1ly, in quanto il fatto di utilizzare materiale popolare autenticamente ungherese, anzi, contadino, richiede un differente modo di impiego. Mentre i motivi tzigani sono usati da Kod\u00e1ly come una fonte di melodie, di timbri e di ritmi da cui trarre ispirazione per conferire colore esotico e brillantezza alla musica secondo i dettami della musica colta , Bart\u00f3k utilizza la musica contadina magiara lasciandola sostanzialmente immutata, \u00abcome un\u2019organica struttura linguistica complessivamente organizzata nei suoi elementi melodici, ritmici, timbrici, e d\u2019altra parte tanto estranea al linguaggio colto tradizionale da offrirsi come un materiale strutturale caratteristicamente nazionale e popolare, per realizzare da questo punto di vista quel rinnovamento linguistico che su scala europea andava compiendosi nel senso dell\u2019atonalit\u00e0, della dodecafonia stessa, della formulazione comunque di inedite forme musicali di comunicazione, sotto la spinta delle mutate esigenze di significazione sociale e culturale della musica\u00bb . \nIl contrasto tra melodia e veste orchestrale, che tanto fascino conferisce alle Danze di Gal\u00e1nta, viene totalmente a mancare nella Suite di danze, dove l\u2019elemento popolare \u00e8 presente in ogni singola parte della composizione e investe l\u2019intera costruzione. Per conseguenza, il materiale tematico che Kod\u00e1ly lascia pressoch\u00e9 integro nel suo dato originario onde mantenere un valore del tutto naturalistico, in Bart\u00f3k viene continuamente sottoposto a una trasformazione ai fini dell\u2019assimilazione al linguaggio sinfonico, che a sua volta ne risulta ristrutturato .\nLa Suite di danze si presenta in un unico blocco, nel quale tuttavia si possono riconoscere cinque differenti sezioni, corrispondenti a diversi motivi di danza. \nLa prima sezione in tempo \"Moderato\" inizia con un motivo in note staccate eseguito in un primo momento dal fagotto, con l\u2019accompagnamento degli archi e del pianoforte. Da qui si dipartono alcuni frammenti tematici ad opera dei fiati (corno, corno inglese, oboe), anch\u2019essi secondo la rigida quadratura ritmica dell\u2019introduzione, seppure con costanti oscillazioni nella dinamica. Una volta raggiunto il massimo dell\u2019intensit\u00e0, si ha il ritorno al motivo iniziale, suddiviso questa volta fra tuba, trombone e fagotto in forma ellittica. \nUn glissando dell\u2019arpa introduce un ritornello in funzione di chiusura di ciascuna sezione; da Allegretto la musica passa ad un \"Allegro molto\" con cui si apre la seconda sezione, la quale richiama Il mandarino meraviglioso; il movimento melodico si amplia rispetto alla prima sezione, dove domina la seconda maggiore, mentre qui a emergere \u00e8 la terza minore. \u00c8 ben vero che \u00e8 il tema principale a fungere da pietra miliare dell'intero movimento, ma accanto vediamo profilarsi una parte centrale che si basa su materiale musicale inverso . Questa seconda danza \u00e8 contrassegnata dai frequenti cambiamenti di metro (2/4, 3/4, 5/8, 3/8, 7/8), poi, nella parte conclusiva, secondo uno schema frequente in questa suite, si ha il ritorno del tema nello stato iniziale, soltanto \"Pi\u00f9 mosso\". Un lento e progressivo \"allargando\" introduce, per mezzo del glissando dell\u2019arpa al ritornello, questa volta maggiormente sviluppato dal clarinetto, dal primo violino e dall\u2019oboe. \nLa terza sezione \u00e8 un \"Allegro vivace\" in cui domina una grande animazione che richiama talune vivacissime danze tzigane. Il tema viene presentato inizialmente dal fagotto e successivamente sottoposto a varianti dinamiche, mentre gli strumenti di accompagnamento danno vita ai pi\u00f9 diversi ritmi, con particolare insistenza per lo spostamento dell\u2019accento ritmico della battuta da un tempo forte a un tempo debole. Per tre volte, il discorso musicale passa da una progressiva animazione a un sonoro trillo dell\u2019orchestra, per riprendere (dopo una breve pausa) con un differente ritmo. Nelle battute conclusive si ha la riapparizione del ritornello da parte di flauto e ottavino; poi, nella conclusione si ode ancora il tema della danza, con quattro battute in tempo \"Vivacissimo\", due \"allargando molto\" e poi due ancora \"Vivacissimo\".\nUna breve pausa precede la quarta sezione \"Molto tranquillo\", il cui tema a un tempo pastorale e di grande semplicit\u00e0 \u00e8 presentato e sviluppato da corno inglese e clarinetto basso, ai quali si aggiungono successivamente gli altri legni, e che viene di continuo interrotto dalle armonie di archi, arpa e gli altri fiati. Si tratta di un brano dove emerge la maestria dell\u2019elaborazione timbrica, che affianca una tecnica musicale di raffinata impronta francese a una ruvida solidit\u00e0 contadina magiara, rinvenibile anche nel ritornello eseguito dai violini con la celesta. \nLa quinta ed ultima sezione \"Comodo\" \u00e8 la pi\u00f9 breve di tutte e si presenta come una sorta di marcia armonizzata pesantemente per quarte; anche l\u2019inizio del finale \"Allegro\" si caratterizza per l\u2019intervallo di quarta, con lo stesso tema della sezione precedente che viene eseguito in nove entrate successive poste con detto intervallo. Il finale si presenta come una sorta di breve riepilogo dei temi ed elementi ritmici precedentemente esposti e sviluppati, con un vorticoso andamento sostenuto da un discorso sinfonico condotto con mano maestra . \nSi pu\u00f2 affermare che la Suite di danze rappresenti nell\u2019arte di Bart\u00f3k una svolta decisiva, per quanto riguarda l\u2019attivit\u00e0 creativa e la visione del mondo. I brani del periodo creativo precedente erano caratterizzati da un rifiuto della concezione romantica, dallo stravolgimento dell\u2019ordine tradizionale dei movimenti e dalle strutture formali aperte. Nelle composizioni risalenti agli inizi degli anni Venti, si assiste al ritorno dell\u2019equilibrio armonico dei movimenti e della composizione di opere caratterizzate dall\u2019ordine formale. A conclusione della serie di movimenti di opere cicliche, Bart\u00f3k utilizza nuovamente il finale rapido e dinamico ."}
{"id": "9266295", "revid": "300279", "url": "https://it.wikipedia.org/wiki?curid=9266295", "title": "Riccardo Guasco", "text": "Biografia.\nHa frequentato e si \u00e8 formato presso l\u2019Accademia Albertina di Torino.\nNei suoi lavori traspare evidente il gusto per la cartellonistica storica del Novecento, con citazioni volute o casuali di grandi cartellonisti quali Marcello Dudovich, passando per linee dal sapore futuristico e sconfinando a volte, a titolo di omaggio, al grande pittore di terra alessandrina, Pietro Morando. Affronta i pi\u00f9 svariati temi di attualit\u00e0 disegnando con linee semplici e utilizzando una tavolozza con pochi colori, cercando la leggerezza della forma.\nIl manifesto pubblicitario \u00e8 il mezzo di comunicazione prediletto e proprio nella cartellonistica Guasco ricerca un giusto connubio tra immagine e parola. Nei suoi bozzetti su carta, su tela e digitali unisce poesia, arte e ironia, cercando spesso il modo di far sorridere o ancor meglio di far riflettere. Molto attento ai problemi globali non disdegna di affrontare temi come il riscaldamento globale, l\u2019energia sostenibile, la difesa dell\u2019ambiente. Crea illustrazioni sempre visivamente godibili, dalle linee gentili e dal tratto semplice e sicuro. Pochi tratti di penna che arrivano dritte al cuore dell\u2019osservatore.\nFin dall\u2019inizio della carriera di disegnatore lavora nell\u2019ambito di campagne pubblicitarie di livello nazionale e internazionale e nell\u2019editoria, creando tavole per giornali, riviste, libri e bozzetti per francobolli come la serie per la Serenissima Repubblica di San Marino. Guasco spazia fra i pi\u00f9 svariati argomenti, offrendo il proprio contributo per articoli sportivi, prodotti della natura, con qualche preferenza per i generi alimentari, o accessori quali i cappelli e le biciclette, che sono tra i preferiti forse anche come segno di omaggio alla sua citt\u00e0, importante per i Cicli Maino e per i cappelli Borsalino. Ha realizzato l\u2019opera murale L\u2019ultimo chilometro, di 450 metri quadrati in omaggio a Fausto Coppi, sulla strada che porta a Castellania, citt\u00e0 del \"Campionissimo\".\n\u00c8 tra i fondatori di Inchiostro Festival, evento culturale che si svolge ogni anno, il primo fine settimana di giugno, ad Alessandria all'interno del chiostro della chiesa di Santa Maria di Castello. Il convegno ospita per tre giorni, illustratori, calligrafi e stampatori d\u2019arte, che propongono ai visitatori la genesi delle loro creazioni.\nHa collaborato con The New Yorker, Eni, TIM, Diesel, Rizzoli, Baldini+Castoldi, Poste Italiane, Campo Viejo, Giunti Editore, Moleskine, Rapha, Thames &amp; Hudson, De Agostini, Il Sole 24 Ore, Emergency, Greenpeace, Rai, L'Espresso. L'elefante \u00e8 il suo primo albo illustrato."}
{"id": "9266296", "revid": "439868", "url": "https://it.wikipedia.org/wiki?curid=9266296", "title": "Dasso (disambigua)", "text": ""}
{"id": "9266297", "revid": "599013", "url": "https://it.wikipedia.org/wiki?curid=9266297", "title": "Chelsea Dungee", "text": "Carriera.\n\u00c8 stata selezionata dalle Dallas Wings al Draft WNBA 2021 con la 5\u00aa scelta assoluta."}
{"id": "9266298", "revid": "93436", "url": "https://it.wikipedia.org/wiki?curid=9266298", "title": "Mamush\u00eb", "text": ""}
{"id": "9266300", "revid": "93436", "url": "https://it.wikipedia.org/wiki?curid=9266300", "title": "Partesh", "text": ""}
{"id": "9266304", "revid": "439868", "url": "https://it.wikipedia.org/wiki?curid=9266304", "title": "Cubillas", "text": ""}
{"id": "9266308", "revid": "599013", "url": "https://it.wikipedia.org/wiki?curid=9266308", "title": "Natasha Mack", "text": "Carriera.\n\u00c8 stata selezionata dalle Chicago Sky al Draft WNBA 2021 con la 16\u00aa scelta assoluta."}
{"id": "9266310", "revid": "93436", "url": "https://it.wikipedia.org/wiki?curid=9266310", "title": "De\u00e7an", "text": ""}
{"id": "9266312", "revid": "2161050", "url": "https://it.wikipedia.org/wiki?curid=9266312", "title": "Vincent Leotaud", "text": ""}
{"id": "9266314", "revid": "1022840", "url": "https://it.wikipedia.org/wiki?curid=9266314", "title": "2019 Kids' Choice Sports", "text": "La 6\u00aa edizione dei Kids' Choice Sports si \u00e8 tenuta l'11 luglio 2019 nella struttura di \"Barker Hangar\" (a Santa Monica, Stati Uniti) ed \u00e8 stata trasmessa in differita sulle reti statunitensi di Nickelodeon il 10 agosto 2019.\nQuesta edizione ha visto l'esibizione canora di Ciara e la conduzione del giocatore di football americano Michael Strahan, per la seconda volta, dopo l'edizione del 2014.\nNella giuria, oltre ai giurati presenti nelle precedenti edizioni, sono state presenti anche la politica Condoleezza Rice e la scrittrice Harper Lee, autrice del romanzo Il buio oltre la siepe.\nVincitori e candidature.\nQui di seguito sono indicati i candidati e in vincitori (in grassetto) per ciascuna categoria."}
{"id": "9266317", "revid": "2149408", "url": "https://it.wikipedia.org/wiki?curid=9266317", "title": "Campionato FIA di Formula Regional Asia 2021", "text": ""}
{"id": "9266318", "revid": "2149408", "url": "https://it.wikipedia.org/wiki?curid=9266318", "title": "Campionato FIA di Formula 3 asiatica 2022", "text": ""}
{"id": "9266319", "revid": "2149408", "url": "https://it.wikipedia.org/wiki?curid=9266319", "title": "Formula Regional Asian Championship", "text": ""}
{"id": "9266324", "revid": "8660", "url": "https://it.wikipedia.org/wiki?curid=9266324", "title": "I Liga Gallega de F\u00fatbol Americano", "text": "La I Liga Gallega de F\u00fatbol Americano \u00e8 stata la 1\u00aa edizione del campionato di football americano, organizzato dalla AGFA.\nStagione regolare.\nClassifica.\nLa classifica della regular season \u00e8 la seguente:"}
{"id": "9266325", "revid": "661526", "url": "https://it.wikipedia.org/wiki?curid=9266325", "title": "Fast Animals &amp; Slow Kids", "text": ""}
{"id": "9266326", "revid": "1654832", "url": "https://it.wikipedia.org/wiki?curid=9266326", "title": "Organizzazione internazionale per il legname tropicale", "text": "LOrganizzazione internazionale per il legname tropicale (\"International Tropical Timber Organization\", sigla ITTO, \u00e8 un'organizzazione intergovernativa che promuove la gestione sostenibile e la conservazione delle foreste tropicali e l'espansione e la diversificazione del commercio internazionale di legname tropicale proveniente da foreste gestite in modo sostenibile e raccolto nel rispetto della legalit\u00e0.\nStoria.\nIl 18 novembre 1983, a Ginevra, con il patrocinio della Conferenza delle Nazioni Unite sul commercio e lo sviluppo (UNCTAD), 69 paesi delle Nazioni Unite (36 produttori e 33 consumatori) hanno sottoscritto l'Accordo internazionale per il legname tropicale (\"International Tropical Timber Agreement\", ITTA) con il quale si stabiliva la costituzione dell'Organizzazione internazionale per i boschi tropicali (art. 3 dell'Accordo), in vigore dal 1\u00ba aprile 1985 (art. 37, comma 3 dell'Accordo).\nIl 26 aprile 1994 la conferenza indetta dall'UNCTAD ha approvato il testo di un nuovo Accordo, sostituito dal definitivo Accordo del 2006.\nAree di intervento.\nL'Organizzazione internazionale per il legname tropicale formula politiche pertinenti ai suoi obiettivi e assiste i membri nell'attuazione di tali politiche attraverso i suoi programmi tematici e un portafoglio di progetti e altre attivit\u00e0. La maggior parte dei progetti e delle attivit\u00e0 sono attuati da organizzazioni a livello nazionale e locale, compresi il governo, la societ\u00e0 civile e il settore privato. Il Segretariato supervisiona, monitora e valuta il programma sul campo sotto la direzione del Consiglio internazionale per il legname tropicale.\nL'Organizzazione ha sei principali aree di intervento:\nL'Organizzazione internazionale per il legname tropicale pubblica, con una propria redazione, il Tropical Forest Update con cadenza trimestrale, e un Rapporto annuale. \nMembri.\nPaesi produttori.\nAfrica\nAsia e Pacifico\nAmerica latina\nOrganizzazione.\nIl Consiglio dell'ITTO \u00e8 l'organo decisionale che riunisce i paesi membri, una volta all'anno, per sviluppare politiche relative alle foreste e approvare e finanziare progetti da realizzare sul campo.\nIl Consiglio \u00e8 assistito da quattro comitati: il Comitato per l'economia, le statistiche e i mercati; il Comitato per il rimboschimento e la gestione forestale; il Comitato per l'industria forestale; il Comitato per le finanze e l'amministrazione. Di solito i comitati si riuniscono durante le sessioni del Consiglio.\nIl Segretariato, diretto dal Direttore esecutivo, \u00e8 composto da tre divisioni: Divisione gestione delle foreste, Divisione commercio e industria, Divisione operativit\u00e0."}
{"id": "9266327", "revid": "93436", "url": "https://it.wikipedia.org/wiki?curid=9266327", "title": "Gespensterj\u00e4ger - Auf eisiger Spur", "text": ""}
{"id": "9266328", "revid": "1513836", "url": "https://it.wikipedia.org/wiki?curid=9266328", "title": "Eurosong 2022", "text": "La quindicesima edizione di Eurosong si \u00e8 svolta il 4 febbraio 2022, in una puntata speciale del talk show \"The Late Late Show\", e ha selezionato il rappresentante dell'Irlanda all'Eurovision Song Contest 2022 a Torino.\nLa vincitrice \u00e8 stata Brooke con \"That's Rich\".\nOrganizzazione.\nIl 6 settembre 2021 l'emittente Raidi\u00f3 Teilif\u00eds \u00c9ireann (RT\u00c9) ha confermato la partecipazione dell'Irlanda all'Eurovision Song Contest 2022. La ricerca del rappresentante nazionale \u00e8 iniziata dieci giorni dopo: fino al successivo 22 ottobre, gli artisti interessati hanno avuto la possibilit\u00e0 di inviare le loro proposte all'emittente, che una giuria composti da professionisti del settore e fan dell'Eurovision ha poi valutato. Per la prima volta dal 2015, RT\u00c9 ha optato per una selezione pubblica del rappresentante nazionale, portando al ritorno di Eurosong, show televisivo utilizzato dal 1987 al 2001 e dal 2006 al 2015 per questo scopo, questa volta proposto come episodio speciale del \"Late Late Show\".\nPartecipanti.\nRT\u00c9 ha selezionato i 6 partecipanti fra le 320 proposte ricevute, annunciati ciclicamente durante il \"Ryan Tubridy Show\" su RT\u00c9 Radio 1 dal 17 fino al 21 gennaio 2022.\nFinale.\nLa finale si \u00e8 tenuta il 4 febbraio 2022 presso lo Studio 4 dei centri televisivi RT\u00c9 di Dublino, durate il \"Late Late Show: Eurovision Special\"."}
{"id": "9266333", "revid": "446353", "url": "https://it.wikipedia.org/wiki?curid=9266333", "title": "Volta esapartita", "text": "La volta esapartita \u00e8 una tipologia di volta a crociera che prende lo spazio di due campate. La chiave di volta si trova al centro dell'intersezione tra le due campate e da essa partono tre coppie di nervature, due diagonali e una trasversale. Le volte esapartite si susseguono separate da nervature trasversali.\nUn esempio di questa copertura architettonica si ritrova nella navata centrale dell'abbaziale di Saint Etienne a Caen, in Normandia."}
{"id": "9266339", "revid": "76963", "url": "https://it.wikipedia.org/wiki?curid=9266339", "title": "Francesco Valguarnera Arrighetti", "text": "Biografia.\nNacque verso la seconda met\u00e0 del XVII secolo da Giuseppe, II principe di Valguarnera, e dalla di lui consorte la nobildonna Vittoria Arrighetti Castelnuovo, di cui era il primo di tre figli. Succedette al padre, morto nel 1655, nei titoli di Principe di Valguarnera e Conte di Assoro, di cui ebbe investitura il 22 settembre dello stesso anno.\nIntraprese l'attivit\u00e0 militare, e nel 1674 gli venne affidata la carica di vicario generale nella Val Demone per la rivolta scoppiata a Messina. In detta funzione restitu\u00ec alla regia ubbidienza la terra di Motta, e fece espugnare le fortezze di Taormina consegnate ai Francesi. Due anni pi\u00f9 tardi, nel 1676, ebbe la carica di capitano di galera delle squadre del Regno di Sicilia, con cui resse la battaglia navale tra Francesi e Spagnoli combattuta nei pressi di Palermo.\nGentiluomo di camera del re Carlo II di Spagna, fu capitano di giustizia di Palermo (1680), e pretore nella medesima citt\u00e0 (1686).\nMatrimoni e discendenza.\nFrancesco Valguarnera Arrighetti, III principe di Valguarnera, spos\u00f2 Antonia Grifeo Grimaldi, figlia di Francesco, principe di Gangi. Detta unione fece pervenire in casa Valguarnera il Principato di Gangi e il Marchesato di Regiovanni, e gener\u00f2 un solo figlio, Giuseppe, V principe di Gangi (\u2020 1700), il quale gli premor\u00ec, e pertanto gli succedette nel possesso dei beni feudali il nipote Francesco Saverio, IV principe di Valguarnera (\u2020 1739)."}
{"id": "9266342", "revid": "594360", "url": "https://it.wikipedia.org/wiki?curid=9266342", "title": "Bungeoppang", "text": "Il bungeoppang () \u00e8 un dolce coreano a forma di pesce, ripieno di confettura di fagioli rossi, derivato dal taiyaki giapponese.\nPreparazione.\nNonostante il nome, il bungeoppang non contiene pesce. Si prepara versando della pastella fatta con farina di grano, lievito in polvere, acqua e sale su una piastra oliata a forma di pesce simile alla macchina per waffle, dopodich\u00e9 si appoggia il ripieno al centro, si versa dell'altra pastella a ricoprirlo e si chiude la piastra, che viene voltata da una parte all'altra fino alla doratura di entrambi i lati. Il ripieno tradizionale \u00e8 composto da confettura di fagioli rossi, talvolta aromatizzata da sale e vaniglia. Forma, sapore e colore cambiano in base alla quantit\u00e0 degli ingredienti utilizzati.\nConsumo.\n\u00c8 uno dei cibi di strada invernali pi\u00f9 popolari in Corea del Sud, dov'\u00e8 comunemente venduto alle bancarelle e consumato croccante una volta freddo. \u00c8 un dolce economico: il prezzo medio per tre bungeoppang nel 2012 era di mille won. Esistono anche bungeoppang da asporto o gi\u00e0 pronti, da riscaldare al microonde.\nVarianti.\n\u00c8 possibile trovare bungeoppang con diversi ripieni come crema pasticcera, patate dolci, castagne, o anche al gusto di pizza, curry, kimchi, prosciutto e formaggio, bacon e salsiccia. Grazie alla televisione hanno acquisito popolarit\u00e0 quelli al formaggio spalmabile e quelli al cioccolato, mentre varianti pi\u00f9 radicali prevedono pasta sfoglia ripiena di mango al posto della tradizionale pastella. Esistono anche bungeoppang pi\u00f9 allungati, oppure in formato mini, poco pi\u00f9 grandi di una moneta da 500 won.\nL'ingeoppang () \u00e8 un tipo di bungeoppang pi\u00f9 oleoso, con una consistenza gommosa a causa dell'aggiunta di riso glutinoso e burro alla pastella, e un involucro semitrasparente che lascia intravedere il ripieno. Pu\u00f2 contenere confettura di fagioli rossi, verdure o crema, ed \u00e8 mediamente pi\u00f9 costoso.\nStoria.\nSecondo il libro del 2011 \"Bungeoppang Has a Family Tree\" di Yoon Deok-no, il bungeoppang \u00e8 una fusione tra i waffle occidentali e i ravioli orientali. Deve la sua origine al taiyaki giapponese, introdotto negli anni 1930 durante l'occupazione, ma con alcune differenze: in Corea ha adottato la forma di un carassio, pesce pi\u00f9 noto nella penisola rispetto all'orata originale, e dimensioni pi\u00f9 piccole; \u00e8 inoltre pi\u00f9 dritto e sottile, con il ripieno posto solo al centro e non lungo tutto il corpo del dolce. Si \u00e8 affermato negli anni 1950 con l'importazione di grandi quantit\u00e0 di grano dagli Stati Uniti, venendo venduto anche rotondo (\"pulppang\") o a forma di crisantemo (\"gukhwapang\"). Con il boom economico degli anni 1970 e 1980 \u00e8 quasi scomparso, per ricomparire negli anni 1990 con il ritorno in auge dello stile retr\u00f2. Sul finire degli anni 2010, l'aumento dei prezzi delle materie prime ha portato alla diminuzione del numero di venditori di bungeoppang e il contemporaneo lancio di una mappa di Google Maps per tracciare le bancarelle ancora aperte."}
{"id": "9266344", "revid": "736476", "url": "https://it.wikipedia.org/wiki?curid=9266344", "title": "Llanddaniel Fab", "text": "Llanddaniel Fab o Llanddaniel-fab \u00e8 un villaggio con \"status\" di comunit\u00e0 (\"community\") del Galles nord-occidentale, situato nell'isola e contea di Anglesey. L'intera \"community\" conta una popolazione di circa 800 abitanti.\nGeografia fisica.\nLlanddaniel Fab si trova nella parte meridionale dell'isola di Anglesey, a sud del villaggio di Llangefni. La parte meridionale della community si affaccia sullo stretto di Menai, mentre il villaggio principale si trova un po' pi\u00f9 all'interno.\nL'intera \"community\" occupa una superficie di 13,49 km\u00b2.\nStoria.\nNel corso del VII secolo venne fondata una chiesa in loco dedicata a San Deiniol.\nMonumenti e luoghi d'interesse.\nArchitetture religiose.\nChiesa di San Deiniol.\nPrincipale edificio religioso di Llanddaniel Fab \u00e8 la chiesa dedicata a San Deniol, realizzata nella forma attuale nel corso della met\u00e0 del XIX secolo nel luogo in cui sorgeva la chiesa del VII secolo.\nArchitetture civili.\nPlas Newydd.\nAltro edificio d'interesse di Llanddaniel Fab \u00e8 Plas Newydd, una residenza in stile neogotico realizzata alla fine del XVIII secolo da Joseph Potter (che segu\u00ec un progetto di James Wyatt) e per volere di Henry, IX barone Paget e che incorpor\u00f2 un preesistente edificio medievale.\nPlas Coch.\nAltro edificio d'interesse di Llandaniel Fab \u00e8 Plas Coch (\"palazzo rosso\"), una residenza realizzata nel 1569 da Hugh James e ampliata alla fine del XVI secolo e in seguito trasformata in albergo di lusso.\nSiti archeologici.\nBryn Celli Ddu.\nNei pressi di Llanddaniel Fab si trova inoltre uno dei monumenti megalitici pi\u00f9 celebri del Galles, il Bryn Celli Ddu, una camera sepolcrale risalente al 4000 a.C. ca.\nCamere sepolcrali di Plas Newydd.\nAttorno alla residenza di Plas Newydd si trova inoltre altre due camere sepolcrali: la meglio conservata dell due \u00e8 la tomba settentrionale.\nBryn Yr Hen Bobl.\nAltro monumento megalitico della \"community\" di Llandaniel Fab \u00e8 il Bryn Yr Hen Bobl (letteralmente \"collina dei vecchi\"), risalente al Neolitico. \nSociet\u00e0.\nEvoluzione demografica.\nNel 2020, la comunit\u00e0 di Llanddaniel Fab era stimata 803 abitanti, in maggioranza (408) di sesso femminile.\nLa popolazione al di sotto dei 18 anni era stimata in 177 unit\u00e0 (di cui 100 erano i bambini al di sotto dei 10 anni), mentre la popolazione dai 65 anni in su era stimata in 169 unit\u00e0 (di cui 58 erano le persone dagli 80 anni in su).\nLa \"community\" ha conosciuto un incremento demografico rispetto al 2011 e al 2001, quando la popolazione censita era pari a 776 e 699 unit\u00e0."}
{"id": "9266346", "revid": "594360", "url": "https://it.wikipedia.org/wiki?curid=9266346", "title": "Bungeo-ppang", "text": ""}
{"id": "9266347", "revid": "1979849", "url": "https://it.wikipedia.org/wiki?curid=9266347", "title": "Steve Forsyth", "text": "Biografia.\nPer intraprendere la carriera cinematografica, Steve Forsyth si trasferisce in Italia, a met\u00e0 degli anni Sessanta. Ottiene ruoli secondari per alcuni spaghetti western ed eurospy. Nel 1968 Valerio Zurlini lo scrittura nel suo film \"Seduto alla sua destra\". Abbandona definitivamente la settima arte con \"Il rosso segno della follia\", diretto da Mario Bava. \nParallelamente alla sua attivit\u00e0 attoriale, incide un singolo pop, sotto l'etichetta CAR Juke Box. \nA met\u00e0 degli anni Settanta ritorna in Canada, dedicandosi alla fotografia. Alcune sue opere sono esposte presso il Museum of Modern Art. "}
{"id": "9266348", "revid": "465169", "url": "https://it.wikipedia.org/wiki?curid=9266348", "title": "La estinzione naturale di tutte le cose", "text": "La estinzione naturale di tutte le cose \u00e8 il quarto album in studio del gruppo musicale italiano Valentina Dorme."}
{"id": "9266349", "revid": "144796", "url": "https://it.wikipedia.org/wiki?curid=9266349", "title": "\u1e24ussein Ali Bey", "text": ""}
{"id": "9266354", "revid": "2210194", "url": "https://it.wikipedia.org/wiki?curid=9266354", "title": "Paperino e la banda dei segugi", "text": "Paperino e la banda dei segugi (Terror of the Beagle Boys) \u00e8 una storia a fumetti scritta e disegnata da Carl Barks, pubblicata per la prima volta negli USA nel 1951. \nIn questa storia comparve per la prima volta il deposito di Paperone e la Banda Bassotti, gruppo di personaggi che diventer\u00e0 particolarmente noto nel tempo come antagonista di Paperon de' Paperoni.\nStoria editoriale.\nLa storia venne pubblicata per la prima volta negli USA nel novembre del 1951 nella collana \"Walt Disney's Comics and Stories\" (n. 134)\".\" Successivamente venne pubblicata tradotta anche in diversi paesi europei e sudamericani. In Italia venne pubblicato per la prima volta nel 1952 nella collana \"Albi d'Oro\"."}
{"id": "9266355", "revid": "1684799", "url": "https://it.wikipedia.org/wiki?curid=9266355", "title": "Timofey Skatov", "text": ""}
{"id": "9266363", "revid": "88740", "url": "https://it.wikipedia.org/wiki?curid=9266363", "title": "Ischiazza", "text": "Ischiazza era una frazione del comune di Valfloriana, in provincia di Trento, abbandonata dopo essere stata gravemente danneggiata da un'alluvione nel 1966.\nGeografia fisica.\nIl paese era la pi\u00f9 bassa e la pi\u00f9 orientale delle frazioni di Valfloriana, situata su un pianoro lungo il corso del torrente Avisio; il nome stesso, anticamente anche \"Ischiacia\", deriva da \"ischia\", termine assai comune in Trentino, indicante un deposito di sabbia e detriti depositati da un torrente, su cui \u00e8 cresciuta una vegetazione incolta.\nStoria.\nLe informazioni storiche sul centro abitato sono scarse; appare gi\u00e0 su una carta geografica del 1734. Nel 1867 venne edificata la chiesetta, dedicata all'Esaltazione della Santa Croce, che venne benedetta nel 1869 o nel 1870; oltre ad essa, in paese esistavano anche una calcara e un forno per il pane (i cui ruderi sono visibili lungo la mulattiera che scende al paese). Nel 1909 venne istituita, in locali privati, anche una scuola (prima i bambini dovevano recarsi a Casatta, sede municipale del comune), rimasta attiva fino all'anno scolastico 1946-47. Prima dello sfollamento, le famiglie portavano tutte il cognome Tonini. \nIl paese venne devastato dalle piogge torrenziali che colpirono tutto il Trentino a novembre 1966; dopo un'iniziale frana che travolse alcune case, la popolazione evacu\u00f2 spontaneamente in tutta fretta, soprattutto per il timore che potesse cedere la diga di Stramentizzo, situata appena mezzo chilometro pi\u00f9 a monte. Ci\u00f2 non avvenne, ma comunque acqua e detriti tracimarono dallo sbarramento e nella notte di venerd\u00ec 4 novembre l'Avisio in piena invest\u00ec il villaggio. Non si registr\u00f2 alcuna vittima, tuttavia il paese venne giudicato irrecuperabile e anche nel resto del territorio i danni furono consistenti; sorte analoga a Ischiazza fu quella di Maso, altra frazione di Valfloriana, che venne dissestata dal rio Barcatta. In seguito, la chiesetta venne spogliata degli arredi sacri, che vennero portati in processione nella parrocchiale di San Floriano di Casatta.\nIl disastro venne documentato fotograficamente da Flavio Faganello e attir\u00f2 l'attenzione a livello nazionale dopo che il comune venne visitato anche dall'allora presidente del consiglio Aldo Moro. Per gli sfollati di Ischiazza e di Maso venne costruito, da parte della Croce Rossa Svizzera e con il contributo del Comune e della Regione, un nuovo insediamento permanente tra le frazioni di Barcatta e Casanova, detto \"villaggio italo-svizzero\", che corrisponde all'odierna frazione di Villaggio."}
{"id": "9266372", "revid": "635893", "url": "https://it.wikipedia.org/wiki?curid=9266372", "title": "Coppa dei Campioni 1995-1996 (pallavolo maschile)", "text": "La Coppa dei Campioni 1995-1996 si \u00e8 svolta dal 13 ottobre 1995 al 2 marzo 1996: al torneo hanno partecipato 37 squadre di club europee e la vittoria finale \u00e8 andata per la seconda volta al .\nRegolamento.\nFormula.\nLe squadre hanno disputato una fase preliminare con incontri di andata e ritorno, seguita da una fase a gironi con formula del girone all'italiana con gare di andata e ritorno; al termine della prima fase le prime due classificate di ogni girone hanno disputato semifinali e finali con la formula della gara unica.\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "9266382", "revid": "661526", "url": "https://it.wikipedia.org/wiki?curid=9266382", "title": "Onda Rock", "text": ""}
{"id": "9266390", "revid": "76963", "url": "https://it.wikipedia.org/wiki?curid=9266390", "title": "Alain Levent", "text": "Biografia.\nLevent ha lavorato a 80 film tra il 1960 e il 2007. Il suo film del 1972 \"Le Bar de la Fourche\" \u00e8 stato inserito nel 22\u00b0 Festival internazionale del cinema di Berlino."}
{"id": "9266391", "revid": "1318658", "url": "https://it.wikipedia.org/wiki?curid=9266391", "title": "Convenzione sulle sostanze psicotrope", "text": "La Convenzione sulle sostanze psicotrope (CSP) \u00e8 il trattato internazionale dell'Organizzazione delle Nazioni Unite firmato nel 1971, il cui obiettivo principale era controllare e rendere disponibili solo per la ricerca e produzione di farmaci sostanze stimolanti di tipo anfetaminico, barbiturici , benzodiazepine e sostanze psichedeliche che non erano contemplate dalla Convenzione unica sugli stupefacenti (CUSS) del 1961.\nL'aggettivo \u00abpsicotropo\u00bb \u00e8 sinonimo di \u00abpsicoattivo\u00bb ma con la Convenzione, specie in ambito legale, viene destinato specificatamente alle sostanze psicoattive non stupefacenti la cui produzione, commercio e possesso \u00e8 soggetta a controlli e restrizioni legali. \nLa Convenzione \u00e8 stata firmata il 21 febbraio 1971, durante una conferenza plenipotenziaria a Vienna, ed \u00e8 entrata in vigore il 16 agosto 1976. \nInsieme alla Convenzione unica sugli stupefacenti del 1961 e alla Convenzione delle Nazioni Unite contro il traffico illecito di stupefacenti e di sostanze psicotrope del 1988 , la Convenzione del 1971 costituisce l'attuale sistema internazionale di controllo delle cosiddette droghe.\nL'esistenza parallela della CUSS del 1961 della CSP del 1971 ha portato ad alcuni effetti illogici come il fatto che la pianta (cannabis) contenente al massimo il 3% di delta-9-tetraidrocannabinolo (THC) \u00e8 trattata pi\u00f9 severamente del THC puro al 100% .\nStoria.\nDurante gli anni '60 del XX\u00b0 secolo varie sostanze psicotrope divennero ampiamente disponibili per uso ricreativo. Le autorit\u00e0 governative si opposero per numerosi motivi, sostenendo che insieme agli effetti negativi sulla salute, l'uso di queste sostanze, genericamente chiamate \"droghe\", portava a standard morali inferiori. Non essendo contemplate dalla CUSS la maggioranza degli stati non aveva leggi che regolassero e limitassero la commercializzazione ed il possesso di tali sostanze. La conferenza si tenne l'11 gennaio 1971. Le nazioni si divisero in due fazioni in base a diversi interessi. Secondo un rapporto del Senato del Canada, \"Un gruppo comprendeva principalmente nazioni sviluppate con potenti industrie farmaceutiche e mercati di tali sostanze... L'altro gruppo era costituito da stati in via di sviluppo ... con pochi impianti di produzione di sostanze psicotrope\". \u00a0I paesi produttori di cannabis, coca e oppio affermavano che avevano sofferto economicamente delle restrizioni della CUSS, spingevano per normative severe sulle sostanze psicotrope. Gli stati con industrie farmaceutiche produttrici di farmaci basati su sostanze psicotrope si sono opposti a tali restrizioni. Il compromesso trovato alla chiusura della conferenza il 21 febbraio ha introdotto restrizioni considerevolmente pi\u00f9 deboli di quelle della CSS con restrizioni all'importazione e all'esportazione e altre regole volte a limitare l'uso di sostanze psicotrope a scopi scientifici e medici. La convenzione \u00e8 entrata in vigore il 16 agosto 1976. Gi\u00e0 negli anni 70\u00b0 del XX\u00b0 secolo molti paesi avevano iniziato ad approvare leggi per attuare il progetto di trattato. Una caratteristica comune condivisa dalla maggior parte delle legislazioni di attuazione \u00e8 l'istituzione di pi\u00f9 classi o elenchi di sostanze controllate, analogamente alla CUSS e alla CSP, in modo che il rispetto del diritto internazionale possa essere assicurato semplicemente inserendo una sostanza nell'apposito elenco .\nNel 2020, 184 Stati sono parti del trattato. \nLe disposizioni per porre fine al traffico internazionale di stupefacenti contemplate dalla CSP sono state poi riprese nella Convenzione delle Nazioni Unite contro il traffico illecito di stupefacenti e di sostanze psicotrope del 1988. \nClassificazione delle sostanze psicotrope.\nLa CSP classifica le sostanze psicotrope in quattro classi: Allegato I, Allegato II, Allegato III e Allegato IV. L'ordine di severit\u00e0 delle restrizioni dal pi\u00f9 severo al meno severo \u00e8:\nAllegato I &gt; Allegato II &gt; Allegato III &gt; Allegato IV.\nGli elenchi sono aggiornati con il voto della \"Commissione delle Nazioni Unite sugli stupefacenti\" su proposta del \"Comitato di esperti sulle tossicodipendenze\" dell'Organizzazione mondiale della sanit\u00e0 . L'International Narcotics \"Control Board\" ( INCB) \u00e8 responsabile della pubblicazione della \"Green List\", che contiene una versione aggiornata delle sostanze psicotrope oggetto della CSP. \nElenchi di sostanze controllate.\nLa \"Green list\" contiene quattro tabelle di sostanze controllate. Le sostanze pi\u00f9 rigorosamente regolamentate sono elencate nella tabella I. Il livello di controllo diminuisce gradualmente man mano che le tabelle avanzano. Un elenco di sostanze psicotrope e tabelle corrispondenti sono state aggiunte al trattato del 1971.\nSecondo un rapporto del 1999 dell'Ufficio delle Nazioni Unite contro la droga e il crimine , la tabella I \u00e8 chiaramente distinguibile dalle altre tre tabelle. Mentre la tabella I elenca principalmente le sostanze prodotte illegalmente come l'LSD, le altre tre tabelle includono principalmente le sostanze psicotrope prodotte legalmente. Secondo il rapporto dell'UNODC, i controlli sulle sostanze della tabella I sono pi\u00f9 severi di quanto originariamente previsto nell'accordo unico. Tuttavia, questa affermazione \u00e8 stata contraddetta dai rapporti del Senato canadese nel 2002 e del Parlamento europeo.\nPaesi firmatari.\nNel suo rapporto del 2020, l'\"International Narcotics Control Board\" riporta che \"La Convenzione del 1971 ha 184 Stati parti. Gli Stati che non vi hanno ancora aderito sono Guinea Equatoriale, Haiti, Isole Cook, Isole Salomone, Kiribati, Liberia, Nauru, Niue, Samoa, Sudan del Sud, Timor Est, Tuvalu e Vanuatu\". "}
{"id": "9266400", "revid": "585241", "url": "https://it.wikipedia.org/wiki?curid=9266400", "title": "Quinta domenica di Quaresima", "text": ""}
{"id": "9266404", "revid": "125154024", "url": "https://it.wikipedia.org/wiki?curid=9266404", "title": "Episodi di After Life (terza stagione)", "text": "La terza stagione della serie televisiva After Life \u00e8 stata interamente pubblicata su Netflix il 14 gennaio 2022. In italiano \u00e8 stata resa disponibile lo stesso giorno.\nEpisodio 1.\nTrama.\nTony si frequenta con Emma, ma mantiene con lei un certo distacco; una sera accetta con riluttanza di andare a casa di Matt per un giro di drink con la stessa Emma e la nuova compagna di Matt, ma la serata si rivela un disastro."}
{"id": "9266433", "revid": "933835", "url": "https://it.wikipedia.org/wiki?curid=9266433", "title": "Terremoto del Centro Italia del 2016 e del 2017", "text": ""}
{"id": "9266443", "revid": "125979173", "url": "https://it.wikipedia.org/wiki?curid=9266443", "title": "Il paese sbagliato", "text": "Il paese sbagliato. Diario di un'esperienza didattica \u00e8 un saggio del maestro elementare e scrittore italiano Mario Lodi (1922-2014), pubblicato per la prima volta nel 1970.\nContenuto.\nCome indica il sottotitolo, quest'opera \u00e8 il resoconto diaristico di una \"esperienza didattica\" intrapresa dall'autore, maestro elementare, con i suoi alunni e alunne. La struttura del diario segue la medesima classe dal primo anno scolastico 1964-1965 al quinto 1968-1969. La scuola \u00e8 quella del paese di Vho, oggi una frazione di Piadena, paese della bassa pianura padana tra Mantova e Cremona. In questo resoconto di ampiezza quinquennale, a ciascun anno \u00e8 dedicato un capitolo, e all'interno di ogni capitolo sono raccolti episodi della vita in classe, che sono di vario genere: non solamente gli esiti di un\u2019esperienza didattica, ma anche talvolta la reazione dei bambini ai fatti eclatanti della cronaca (come nel caso dell\u2019alluvione di Firenze del 4 novembre 1966, durante l\u2019anno scolastico della terza).\nRilevanza dell'opera.\nQuando l'opera fu pubblicata nel 1970, la scuola elementare italiana era ancora restia ad accogliere le innovazioni del mondo didattico. In generale, la funzione della scuola elementare tendeva ed essere equiparata all'esigenza di insegnare a bambini e bambine la lettura, la scrittura e la capacit\u00e0 di compiere le operazioni aritmetiche. Non era ancora molto presente, quindi, una visione pi\u00f9 \"progressista\" dell'istruzione elementare: cio\u00e8 una visione che volesse mettere in primo piano l'educazione della persona, intesa come l'affinamento degli strumenti (non solo conoscitivi ma anche emotivi) con cui il bambino prende coscienza del suo mondo e della sua collettivit\u00e0 di riferimento, e impara a rappresentare questa coscienza a s\u00e9 stesso e agli altri. In questo avanzamento \"progressista\" del mondo educativo anche italiano verso una concezione pi\u00f9 ampia di didattica e di scuola, di cui Mario Lodi non \u00e8 certamente l'unico rappresentante, il successo editoriale de \"Il paese sbagliato\" rappresent\u00f2 quindi una tappa significativa."}
{"id": "9266450", "revid": "666668", "url": "https://it.wikipedia.org/wiki?curid=9266450", "title": "Chimel Vita", "text": "Carriera.\nOriginario dello Zaire, Vita si \u00e8 trasferito in Francia nel 1994, dove \u00e8 cresciuto. Ha iniziato a praticare il calcio a 5 nel 2001 in alcune societ\u00e0 di Issy-les-Moulineaux. Vita ha legato buona parte della sua carriera al , con cui ha giocato, sebbene non continuativamente, nove stagioni sportive. Con i \"bianconeri\" ha vinto tre campionati francesi e altrettante coppe nazionali. Vita \u00e8 stato inoltre capocannoniere dell'edizione Coppa UEFA, nella quale ha realizzato 16 reti in cinque partite (delle quali otto agli svedesi del )."}
{"id": "9266451", "revid": "1336824", "url": "https://it.wikipedia.org/wiki?curid=9266451", "title": "Conflitto di frontiera sino-sovietico", "text": "Con l'espressione conflitto di confine sino-sovietico si indicano una serie di scontri armati e diplomatici intercorsi senza formale dichiarazione di guerra tra Cina e Unione Sovietica tra marzo e settembre 1969 lungo in confine sino-sovietico.\nContesto storico.\nIn seguito al trattato di Aigun del 1858 e alla Convenzione di Pechino del 1860 l'Impero russo acquis\u00ec i territori cinesi a est dei fiumi Ussuri e Amur corrispondenti alla Manciuria Esterna, ponendo il confine in corrispondenza dei due corsi d'acqua. L'Impero russo considerava il confine sulla riva cinese, mentre l'Impero cinese lo poneva sul talweg.\nDurante la sua ascesa, il Partito Comunista Cinese ricevette notevole supporto da Stalin sia durante durante la lotta contro l'occupazione giapponese sia durante la rivoluzione comunista. Il 14 febbraio 1950 Unione Sovietica e Cina firmarono il Trattato dell'amicizia, alleanza e mutua assistenza nel quale le parti si impegnavano a consultarsi su questioni internazionali rilevanti, a sviluppare e rafforzare legami economici e culturali e a fornirsi assistenza nel caso una delle nazioni venisse attaccata dal Giappone o un suo alleato. Negli anni successivi migliaia di specialisti sovietici inviati in Cina, ai tempi un paese prevalentemente agricolo, posero le basi della nuova industria locale. L'Unione Sovietica forn\u00ec un prestito da 300 milioni di dollari alla Repubblica Popolare Cinese, invi\u00f2 istruttori militari e addestr\u00f2 militari cinesi nelle proprie strutture e, a partire dal 1957, forn\u00ec assistenza nello sviluppo del programma nucleare cinese.\nDeterioramento delle relazioni sino-sovietiche.\nIn seguito alla morte di Stalin avvenuta nel 1953 e dell'avvio del processo di destalinizzazione promosso da Nikita Chru\u0161\u010d\u00ebv, della coesistenza pacifica e delle critiche mosse al grande balzo in avanti, le relazioni tra Cina e URSS si deteriorarono rapidamente, con la prima che accus\u00f2 la seconda di essere revisionista e socialimperialista e la seconda che accus\u00f2 la prima di essere nazionalista e antimarxista. Nel 1958 l'Unione Sovietica si rifiut\u00f2 di fornire assistenza nello sviluppo di una nuova classe di sottomarini proponendo alla Cina di attivare una flotta congiunta e nel 1959 ritir\u00f2 l'assistenza al programma nucleare; il 18 luglio 1960 il governo sovietico inform\u00f2 Pechino che tutti i propri specialisti sarebbero stati ritirati dalla Cina; entro la fine di agosto tutto il personale civile e militare aveva lasciato la Repubblica Popolare Cinese.\nA fine febbraio 1964 una delegazione sovietica si rec\u00f2 a Pechino per avviare una negoziazione sul confine, nella quale le parti si accordarono di stabilire univocamente il confine sul talweg, portando la Cina ad acquisire oltre 400 isole tra cui Zh\u0113nb\u01ceo, conosciuta anche con il nome russo di Damansky, ma l'accordo non venne firmato in quanto l'Unione Sovietica richiedeva di definire anche una situazione analoga nei pressi di Chabarovsk. Le negoziazioni si interruppero nel luglio dello stesso anno.\nUn'altra minaccia percepita dalla Cina risiedeva nella dottrina Bre\u017enev, che dichiarava il diritto dell'Unione Sovietica e dei suoi alleati di intervenire in paesi socialisti per rovesciare qualunque governo divergesse dalle posizioni del Cremlino e con la quale venne giustificata l'invasione della Cecoslovacchia da parte del Patto di Varsavia: Mao vedeva questa politica come giustificazione per un intervento militare in Cina e per questo lanci\u00f2 una massiccia campagna di propaganda condannando l'invasione, seppur egli stesso defin\u00ec \"revisionista\" la primavera di Praga. Il 23 agosto 1968 il primo ministro cinese Zhou Enlai defin\u00ec, in un intervento presso l'ambasciata rumena, \u201cfasciste\u201d le politiche intraprese dall'Unione Sovietica.\nIl conflitto.\nAntefatti.\nNel 1969 l'Unione Sovietica poteva disporre di almeno 27 divisioni, di cui la met\u00e0 pronta ad entrare in combattimento, in prossimit\u00e0 del confine cinese contro le 14, di cui solo 2 immediatamente mobilitabili, di cui disponeva nel 1965. La Repubblica Popolare Cinese disponeva di 59 divisioni non motorizzate e dotate esclusivamente di armi leggere; al contrario, le forze sovietiche disponevano di un gran numero di veicoli trasporto truppe e carri armati, artiglieria superiore, aerei ed elicotteri. Sin dal suo insediamento, Mao enfatizz\u00f2 la superiorit\u00e0 degli uomini contro le armi, reclamando che gli armamenti non erano un fattore tanto decisivo quanto la superiorit\u00e0 numerica.\nEpisodi di violazione del confine sino-sovietico erano comuni e si risolvevano prevalentemente disperdendo le pattuglie tramite l'uso di di bastoni o idranti; il 5 gennaio 1968 quattro cinesi persero la vita travolti da veicoli sovietici sull'isola di Qiliqin (Kirkinsky in russo) in uno di questi episodi. In seguito a questo incidente le forze armate cinesi ricevettero istruzione di pianificare un attacco che si sarebbe dovuto tenere presso l'isola di Zh\u0113nb\u01ceo, che si trovava in posizione strategica rispetto ad altri isolotti circostanti: si trova infatti a circa 400 metri dalla riva sovietica e circa 100 dalla riva cinese, che gode di elevazione maggiore rispetto al territorio russo, ed era pi\u00f9 vicina ad un posto di guardia cinese rispetto a uno sovietico; inoltre l'isola era stata assegnata alla Cina nei colloqui del 1964 che tuttavia non concretizzarono la delineazione del confine.\nScontri sul confine.\nLa notte tra l'1 e il 2 marzo 1969 circa 300 truppe cinesi si accamparono davanti a Zh\u0113nb\u01ceo. Intorno alle 11 del 2 marzo un gruppo di 20-30 guardie di frontiera cinesi attravers\u00f2 l'Ussuri ghiacciato, e un gruppo di guardie di frontiera sovietiche comandato dal tenente anziano Ivan Strelnikov venne inviato a respingere i cinesi, che aprirono il fuoco contro i sovietici. Nelle due ore di combattimento che seguirono i sovietici, che vennero rinforzati da uomini e APC provenienti da posti di guardia vicini, subirono 32 morti e 14 feriti a fronte di 248 morti cinesi, che vennero accerchiati dagli uomini e dai blindati del tenente Bubenin giunti in aiuto.\nIn seguito allo scontro a fuoco entrambe le parti accusarono l'avversario di avere dato luogo a una grave provocazione; sia in Cina che in Unione Sovietica sfociarono proteste, localizzate in particolare davanti alle rispettive ambasciate; la stampa cinese riport\u00f2 che i manifestanti a Mosca assaltarono e aggredirono personale dell'ambasciata cinese.\nIl 15 marzo avvenne un altro scontro con un massiccio dispiegamento di uomini e armi pesanti: circa cinesi affrontarono due distaccamenti di guardie di frontiera sovietiche che vennero supportati da almeno 50 tra APC e carri armati, tra cui 4 T-62 e 11 BTR-60, e da fuoco di artiglieria; per la prima volta il BM-21 venne impiegato in azioni di combattimento. I sovietici disponevano di nove T-62 ma a causa della mancata regolazione della frequenza delle radio solo quattro raggiunsero la zona dei combattimenti mentre gli altri cinque rimasero distanti in attesa di ordini. Il T-62 che apriva la colonna venne colpito sul lato sinistro da RPG-2 cinesi e venne messo fuori combattimento causando la morte del colonnello Leonov, comandante del 57\u00ba distaccamento delle guardie di frontiera, che si trovava a bordo. Intorno alle ore 17 i sovietici compirono un bombardamento di artiglieria oltre il confine cinese. Quando la notte tra il 15 e il 16 marzo ricognitori sovietici si recarono sull'isola per recuperare i corpi dei caduti e sabotare il T-62 rilevarono che i cinesi avevano prelevato parte del suo sistema di puntamento e alcune munizioni, che all'epoca erano coperti da segreto militare. Altri tentativi di distruzione o recupero del T-62 vennero ostacolati dai cinesi.\nIn questi scontri i sovietici persero 58 uomini, 32 il 2 marzo e 26 il 15 marzo, di cui 49 guardie di frontiera e 9 dell'esercito, e registrarono 94 feriti. Il numero di vittime e feriti cinesi \u00e8 ignoto: fonti sovietiche riportano 248 cinesi morti il 2 marzo e tra 500 e il migliaio complessivamente, mentre fonti cinesi riportano 68 morti. L'attacco cinese del 2 marzo venne pensato come deterrente contro la minaccia sovietica, che dopo le tensioni crescenti lungo il confine e l'invasione della Cecoslovacchia inizi\u00f2 ad ammassare reparti in prossimit\u00e0 del confine sino-sovietico. Con un attacco localizzato Mao intendeva mostrare il coraggio e la forza della Cina lasciando intendere che qualunque aggressione sarebbe stata contrastata.\nRelazioni diplomatiche.\nIl 17 marzo 1969 Bre\u017enev convoc\u00f2 una seduta di emergenza del Patto di Varsavia con lo scopo di condannare all'unanimit\u00e0 le azioni della Cina. Ceau\u0219escu tuttavia rifiut\u00f2 di sottoscrivere questa condanna in quanto la Romania nutriva buone relazioni con la Repubblica Popolare Cinese mentre quelle con l'Unione Sovietica si deteriorarono a partire dall'invasione della Cecoslovacchia. Il giorno seguente, ad un incontro con le delegazioni di 66 partiti comunisti da tutto il pianeta, una mozione sovietica di condanna delle azioni cinesi fu respinta, oltre che dalla Romania, dai delegati di Austria, Svizzera, Spagna e India che supportavano la tesi secondo la quale l'attacco fu lanciato dall'URSS.\nIl 21 marzo il premier sovietico Aleksej Kosygin prov\u00f2 a telefonare a Mao per aprire dei colloqui sul cessate il fuoco ma l'operatore cinese rifiut\u00f2 di inoltrare la chiamata apostrofando Kosygin come \u201celemento revisionista\u201d; Kosygin contatt\u00f2 l'ambasciata sovietica a Pechino istruendola di contattare il ministero degli esteri ma il governo cinese rifiut\u00f2 i contatti. Il 29 marzo, con una nota ufficiale, l'Unione Sovietica chiese a Pechino di riaprire i colloqui sulla determinazione del confine iniziati nel 1964 senza per\u00f2 ricevere risposta e un'altra richiesta dell'11 aprile ricevette risposta dopo due settimane.\nAllo stesso tempo Mosca inizi\u00f2 a rimarcare le proprie capacit\u00e0 nucleari sia nelle comunicazioni inviate a Pechino sia nella propaganda, che in patria elogiava le forze missilistiche sovietiche e la potenza e affidabilit\u00e0 del proprio equipaggiamento mentre in Cina venivano trasmessi messaggi radio in mandarino nel quale si reclamava che la Cina non disponeva di mezzi adatti a sostenere una guerra nucleare; effettivamente la Repubblica Popolare Cinese lanci\u00f2 la sua prima bomba atomica nel 1964 ma disponeva di un numero limitato di missili in grado di trasportare testate nucleari e gli unici aerei in grado di trasportare armi atomiche erano quelli le cui licenze furono vendute dall'Unione Sovietica alla Cina negli anni '50.\nIn una risposta cinese fatta pervenire il 24 maggio, un mese dopo la fine del IX Congresso nazionale del Partito Comunista Cinese che si apr\u00ec il 1\u00ba aprile, il governo cinese si manifest\u00f2 interessato ad avviare colloqui di pace alla condizione che l'Unione Sovietica riconoscesse come iniqui tutti i trattati che regolavano il confine sino-sovietico. Diverse settimane dopo l'Unione Sovietica rispose che le condizioni non erano favorevoli per creare un'atmosfera di dialogo.\nIn seguito a due mesi di relativa tranquillit\u00e0, i sovietici accusarono la Cina di avere violato per altre 488 volte il confine tra giugno e agosto 1969 mentre i cinesi accusarono i sovietici di 429 incidenti lungo la frontiera in giugno e luglio. L'incidente pi\u00f9 grave occorse sul confine occidentale tra Cina e RSS Kazaka quando il 13 agosto un gruppo di soldati cinesi in procinto di violare il confine venne attaccato da guardie di frontiera sovietiche con APC ed elicotteri, lasciando sul campo 28 cinesi e 2 sovietici morti.\nIl 27 agosto Richard Helms, direttore della CIA, rifer\u00ec alla stampa di un possibile piano del Patto di Varsavia per attaccare e neutralizzare le installazioni del programma nucleare cinese. I cinesi, gi\u00e0 consapevoli di una minaccia sovietica ma messi in allarme dalle dichiarazioni rilasciate dalla CIA, organizzarono un piano di evacuazione di massa e di dispersione delle industrie strategiche fuori dalle grandi citt\u00e0 e istruirono la popolazione delle citt\u00e0 principali di preparare rifugi antiaerei. Secondo la CIA la Repubblica Popolare Cinese disponeva al tempo di meno di 10 missili a medio raggio DF-2 e di pochi bombardieri strategici e l'intero arsenale nucleare sarebbe stato distrutto facilmente da un nemico preparato a causa della scarsit\u00e0 di risorse e infrastrutture a disposizione. Se i cinesi temevano seriamente un attacco nucleare, i sovietici erano preoccupati dalla superiorit\u00e0 numerica cinese: secondo Arkady \u0160ev\u010denko, capo della missione sovietica al Consiglio di sicurezza delle Nazioni Unite che nel 1978 disert\u00f2 rifugiandosi negli Stati Uniti, un'incursione di massa cinese avrebbe minacciato centri strategici come Vladivostok, Chabarovsk e Blagove\u0161\u010densk.\nAl funerale di Ho Chi Min tenutosi il 6 settembre ad Hanoi Kosygin chiese alle autorit\u00e0 nordvietnamite di fare da intermediari per proporre al governo cinese di avviare dei colloqui per risolvere la disputa. Il 10 settembre, mentre Kosygin si trovava in India di ritorno da Hanoi dal momento che al suo aereo fu negato l'accesso allo spazio aereo cinese, Mao rispose positivamente alle proposte sovietiche e l'11 Kosygin e Zhou si incontrarono nell'aeroporto di Pechino, accordandosi di cessare le provocazioni reciproche e promettendo che le proprie forze armate non avrebbero aperto il fuoco contro le altre. Il 18 settembre Zhou invi\u00f2 una lettera nella quale recepiva quanto concordato una settimana prima. Il 26 settembre Kosygin rispose a Zhou proponendo di avviare negoziati formali in ottobre. La settimana prima dei negoziati, previsti per il 20 ottobre, Mao ordin\u00f2 ai massimi esponenti politici, militari e civili di abbandonare Pechino nel timore di un possibile attacco nucleare sovietico nei giorni immediatamente precedenti all'avvio dei negoziati; Lin Biao, ministro della difesa, ordin\u00f2 di disperdere e proteggere gli armamenti pesanti nelle regioni del nord e di velocizzare la produzione di armi anticarro; inoltre mise in allarme le forze strategiche, mettendo in allerta per la prima e unica volta gli armamenti nucleari cinesi. Con l'incontro del 20 ottobre si raggiunse l'accordo di rivedere la localizzazione del confine.\nLa posizione degli Stati Uniti.\nGli Stati Uniti rimasero neutrali fino al punto in cui la minaccia nucleare sovietica si fece concreta. A partire dalla de-escalation del 1968 nella guerra del Vietnam la Cina inizi\u00f2 a considerare gli Stati Uniti come non interessati all'espansione in Asia e a ritenere pi\u00f9 pericolosa la minaccia sovietica, avviando quindi un processo di distensione con gli USA. La posizione americana cambi\u00f2 quando in ottobre la minaccia nucleare increment\u00f2 a tal punto da costringere Nixon a minacciare rappresaglie contro 130 citt\u00e0 sovietiche nel caso di un eventuale attacco nucleare. Nixon, che vedeva nell'Unione Sovietica la principale minaccia, temeva anche che gli effetti di una guerra nucleare si sarebbero ripercossi sulle proprie truppe impiegate nel sud-est asiatico.\nLe conseguenze.\nIl 23 settembre 1969 la Cina condusse il suo primo test nucleare sotterraneo seguito da un secondo il 29, entrambi annunciati solo ad ottobre.\nIl 16 maggio 1991 Cina e Unione Sovietica firmarono un accordo che demarcava quasi completamente, ad eccezione delle isole Bol'\u0161oj Ussurijskij e Tarabarov nell'Amur, Abagaitu nell'Argun' e circa 40 isole nell'Ussuri, i km di confine posizionando il confine in corrispondenza del talweg e che riconosceva la giurisdizione della Cina sull'isola di Zh\u0113nb\u01ceo. Secondo lo storico russo Tka\u010denko, con gli accordi del 1991, la Cina guadagn\u00f2 il controllo 720 km\u00b2 e 700 isole.\nIl 3 settembre 1994 un accordo relativo al confine occidentale riordin\u00f2 55 km di confine precedentemente contesi tra Cina, Russia e Kazakistan.\nCon un ulteriore accordo firmato nel 2004 la Russia cedette alla Cina le isole Tarabarov, Abagaitu e altri isolotti adiacenti e la parte occidentale di Bol'\u0161oj Ussurijskij. La cessione venne ratificata nel 2008 dopo che gli anni precedenti vennero trascorsi delimitando con esattezza il nuovo confine.\nIl T-62 messo fuori servizio venne recuperato dai cinesi semiaffondato in aprile dopo che diversi tentativi sovietici di recuperarlo o distruggerlo vennero respinti; il mezzo venne utilizzato per lo sviluppo del Type 69 e del prototipo WZ-122A, un tentativo cinese di produrre localmente il T-62. In seguito alla perdita del veicolo venne deliberato dall'Unione Sovietica di esportare il mezzo in Medio Oriente: la decisione dipese anche dal fatto che alcuni funzionari sovietici vedevano il T-62 come veicolo di transizione in attesa dell'immissione in servizio di un numero cospicuo di T-64, le cui consegne erano in ritardo rispetto al previsto, e in seguito all'acquisizione cinese di segreti militari ritenevano necessario focalizzarsi sul T-72 per modernizzare il parco corazzato sovietico. I primi T-62 ad essere esportati furono venduti all'Egitto nel 1971 e il mezzo catturato a Zh\u0113nb\u01ceo \u00e8 tuttora esposto al Museo Militare della Rivoluzione Popolare Cinese di Pechino."}
{"id": "9266452", "revid": "228587", "url": "https://it.wikipedia.org/wiki?curid=9266452", "title": "Ducato di Zi\u0119bice", "text": ""}
{"id": "9266455", "revid": "767487", "url": "https://it.wikipedia.org/wiki?curid=9266455", "title": "Il piacere della disonest\u00e0", "text": "Il piacere della disonest\u00e0 (\"Mr. Topaze\") \u00e8 un film comico britannico del 1961 diretto ed interpretato da Peter Sellers al debutto come regista.\nNegli Stati Uniti d'America il film venne distribuito con il titolo \"I Like Money\".\nIl film si basa sulla commedia teatrale \"Topaze\" di Marcel Pagnol.\nTrama.\nIl signor Topaze \u00e8 un insegnante di scuola senza pretese in una piccola citt\u00e0 francese che \u00e8 onesto fino al midollo. Viene licenziato quando si rifiuta di dare un voto positivo a un pessimo studente, nipote di una ricca baronessa. Castel Benac, un funzionario del governo che gestisce un'attivit\u00e0 finanziaria disonesta, viene convinto dalla sua amante, Suzy, un'attricetta di commedie musicali, ad assumere Mr. Topaze come \"prestanome\" per i suoi loschi affari. A poco a poco, Topaze diventa un rapace finanziere che sacrifica la sua onest\u00e0 per il successo e, in un ultimo colpo di spavalderia negli affari, licenzia Benac e acquisisce Suzy nell'accordo. Un vecchio amico e collega, Tamise lo interroga e dice a Topaze che ci\u00f2 che dice e pratica ora indica che non ci sono pi\u00f9 uomini onesti ormai.\nAccoglienza.\nIn una recensione apparsa sul \"New York Times\", Bosley Crowther scrisse: \"Per la maggior parte, Mr. Sellers recita troppo rigidamente, e la colpa \u00e8 sua, perch\u00e9 \u00e8 anche il tipo che ha diretto il film. Evita le opportunit\u00e0 comiche, prende il ruolo troppo sul serio\", concludendo poi: \"Di conseguenza, \u00e8 solo un po' noioso, e questa \u00e8 la morte per un personaggio di Sellers.\""}
{"id": "9266460", "revid": "666668", "url": "https://it.wikipedia.org/wiki?curid=9266460", "title": "Chimel Vita Nzaka", "text": ""}
{"id": "9266463", "revid": "125127524", "url": "https://it.wikipedia.org/wiki?curid=9266463", "title": "Guerra di confine sino-sovietica", "text": ""}
{"id": "9266465", "revid": "2124879", "url": "https://it.wikipedia.org/wiki?curid=9266465", "title": "Centrale idroelettrica di Alanno", "text": ""}
{"id": "9266487", "revid": "228587", "url": "https://it.wikipedia.org/wiki?curid=9266487", "title": "Norbert L\u00fcdecke", "text": "Biografia.\nL\u00fcdecke ha studiato teologia cattolica, germanistica e storia all'Universit\u00e0 di Bonn dal 1977 al 1983, nella stessa universit\u00e0 ha conseguito il dottorato nel 1989. Dal 1986 al 1991 ha studiato diritto canonico all'Universit\u00e0 di Strasburgo, conseguendo la licenza. L\u00fcdecke \u00e8 stato impegnato nel tribunale diocesano e nel 1996 ha conseguito l'abilitazione per la docenza di diritto canonico all'Universit\u00e0 di W\u00fcrzburg.\nDal 1996 \u00e8 professore onorario di diritto canonico e di diritto ecclesiastico all'Universit\u00e0 di Francoforte. Ha avuto la cattedra di diritto canonico dell'Universit\u00e0 di Bonn dal 1998. Nella stessa universit\u00e0 fu prodecano per gli affari generali dal 2013 al 2020. Dal 1996 al 2009 \u00e8 stato professore di diritto canonico all'Universit\u00e0 di M\u00fcnster.\nPosizioni e ricezione.\nNorbert L\u00fcdecke \u00e8 considerato dai canonisti un sostenitore del positivismo giuridico, posizione che, secondo Myriam Wijlens e Christoph B\u00f6ttigheimer, non \u00e8 recepita all'estero e trova poco seguito in Germania, dove alcuni la respingono esplicitamente.\nPaul Schneider spiega che, secondo L\u00fcdecke, il sistema giuridico canonico, mentre non attribuisce i diritti dei fedeli all'essere uomini, riconosce certi loro diritti che sono basati non sulla volont\u00e0 dell'autorit\u00e0 ecclesiastica, ma sull'essere battezzati.\nL\u00fcdecke \u00e8 citato pi\u00f9 volte, in relazione alla sua opinione sul positivismo giuridico, in opere di non tedeschi."}
{"id": "9266490", "revid": "1391549", "url": "https://it.wikipedia.org/wiki?curid=9266490", "title": "Sierra de Ju\u00e1rez", "text": "La Sierra de Ju\u00e1rez, conosciuta anche come Sierra Juarez, \u00e8 una catena montuosa situata nel comune di Tecate e nella parte settentrionale del comune di Ensenada, all'interno dello Stato della Bassa California, nel Messico nordoccidentale.\n\u00c8 una delle principali catene montuose del gruppo principale delle catene montuose peninsulari, che si estende dalla California meridionale lungo la penisola della Bassa California nello Stato della Bassa California del Sud."}
{"id": "9266495", "revid": "439868", "url": "https://it.wikipedia.org/wiki?curid=9266495", "title": "Corzo", "text": ""}
{"id": "9266496", "revid": "827882", "url": "https://it.wikipedia.org/wiki?curid=9266496", "title": "Morte di Mary Rogers", "text": "La morte di Mary Rogers fu un caso di cronaca avvenuto nel 1841.\nRogers era una giovane donna che lavorava in una tabaccheria di New York, e la cui bellezza cattur\u00f2 l'attenzione di molti uomini dell'alta societ\u00e0. Quando il suo corpo venne ritrovato nel fiume Hudson, si presumette inizialmente che lei fosse stata uccisa da un gruppo di uomini. Tuttavia, stando ad altre testimonianze, lei sarebbe morta in seguito ad un tentativo di aborto fallito. Si suppone anche che il compagno di lei fosse in qualche modo complice dell'omicidio, come lascia intendere un messaggio di scuse che egli scrisse poco prima di morire ove si dichiar\u00f2 responsabile dell'accaduto.\nIl presunto omicidio di Rogers sal\u00ec ai vertici della cronaca dell'epoca, e ispir\u00f2 la trama dell'influente romanzo poliziesco \"Il mistero di Marie Roget\" (1842-3) di Edgar Allan Poe.\nLa vittima.\nPrimi anni di vita.\nBench\u00e9 i documenti di nascita di non siano stati rinvenuti, Mary Cecilia Rogers nacque probabilmente nel 1820 a Lyme, nel Connecticut, ed era l'unica figlia di Phoebe Rogers e James Rogers, che mor\u00ec durante un grave incidente avvenuto su un battello a vapore quando la giovane aveva cinque anni. All'et\u00e0 di vent'anni, Mary viveva nella pensione gestita da sua madre, e inizi\u00f2 a lavorare in una tabaccheria che era di propriet\u00e0 di John Anderson. Rogers era molto avvenente, il che le permetteva di attrarre molti clienti, e il suo datore di lavoro le dava un lauto stipendio. Un cliente di Rogers dichiar\u00f2 di aver trascorso un intero pomeriggio con la giovane solo per rivolgerle delle \"occhiate provocatorie\", mentre un altro ammiratore pubblic\u00f2 una poesia sul \"New York Herald\" in cui si allude al suo \"sorriso paradisiaco\" e ai suoi \"occhi di stella\". Fra le pi\u00f9 note personalit\u00e0 letterarie che andarono nella tabaccheria di Rogers vi furono James Fenimore Cooper, Washington Irving e Fitz-Greene Halleck.\nPrima scomparsa.\nIl 5 ottobre 1838, il quotidiano \"The Sun\" rifer\u00ec che Mary Rogers era scomparsa. Sua madre asser\u00ec di aver trovato un biglietto d'addio che, stando all'analisi del medico legale locale, rivelava il bisogno di Rogers di \"autodistruggersi con determinazione e in modo inalterabile\". Il giorno successivo, tuttavia, il \"Times and Commercial Intelligence\" riport\u00f2 che la scomparsa era in realt\u00e0 una beffa, e che Rogers sarebbe in realt\u00e0 andata a trovare un amico a Brooklyn senza ripresentarsi al lavoro. Il \"Sun\", che aveva precedentemente pubblicato la controversa serie di racconti \"Great Moon Hoax\" (1835), fu accusato di aver inventato la storia soltanto per esigenze commerciali. Quando Rogers riprese a lavorare in tabaccheria, un altro giornale sostenne che l'accaduto fosse stato tutto una trovata pubblicitaria gestita dallo stesso Anderson.\nL'omicidio.\nIl 25 luglio 1841, Rogers disse al fidanzato Daniel Payne che sarebbe andata a trovare sua zia e altri familiari. Tre giorni dopo, il 28 luglio, la polizia trov\u00f2 il suo cadavere nel fiume Hudson presso Hoboken (New Jersey).\nSecondo alcuni, la responsabile della morte della ragazza fu l'ostetrica Madame Restell, che l'avrebbe uccisa o, secondo altre ipotesi, gettato il suo corpo nel fiume in seguito ad un aborto fallimentare che le sarebbe costato la vita. Anche Frederica Loss, durante il mese di novembre del 1842, afferm\u00f2 che la morte di Rogers era il risultato di un tentativo di aborto fallito. Nonostante ci\u00f2, la polizia si rifiut\u00f2 di crederle.\nMesi dopo la morte della sigaraia, quando l'inchiesta era ancora in corso, il fidanzato Payne, che aveva avuto dei problemi di alcolismo, si tolse la vita ingerendo un'eccessiva quantit\u00e0 di laudano. Venne anche ritrovata una lettera presso la Sybil's Cave, ove lui era deceduto, in cui si dichiarava colpevole della morte della compagna.\nAltre piste dichiarano che i fautori del delitto Rogers fossero in realt\u00e0 una banda di sei uomini.\nNell'arco di nove settimane, la morte di Mary Rogers divenne un caso nazionale, e suscito l'interesse della stampa tutta, che definiva la vittima \"Beautiful Cigar Girl\".\nLa vicenda funse anche come mezzo di denuncia nei confronti del sistema di governo e di giustizia di New York, accusato di essere corrotto e inefficiente: all'epoca, la popolazione di New York contava 320.000 abitanti, e la sicurezza cittadina poteva contare su una sola persona che faceva la guardia notturna, cento marescialli cittadini, trentuno poliziotti e cinquantuno agenti di polizia.\nA partire dal mese di novembre del 1842, i quotidiani iniziarono a focalizzarsi su un altro celebre evento di cronaca: quello della morte di John C. Colt.\nNella cultura di massa.\nLa storia di Rogers venne romanzata da Edgar Allan Poe nel suo \"Il mistero di Marie Roget\". A differenza di ci\u00f2 che avvenne realmente, per\u00f2, la storia \u00e8 ambientata a Parigi, e il cadavere della vittima viene ritrovato nella Senna. L'opera sarebbe un seguito di \"I delitti della Rue Morgue\" (1841), e anche in esso fa la sua comparsa il personaggio di Auguste Dupin. In una sua lettera, Poe riport\u00f2 di voler approfondire il mistero dell'assassinio di Marie ed approfondire \"rigorosamente la vera tragedia avvenuta a New York\". In \"Il mistero di Marie Roget\", il protagonista suggerisce diverse possibili soluzioni su chi \u00e8 l'assassino, ma non lo nomina mai."}
{"id": "9266498", "revid": "574302", "url": "https://it.wikipedia.org/wiki?curid=9266498", "title": "Atat\u0101", "text": "Atat\u0101 \u00e8 un isola dell'arcipelago di Tonga, situata nell'Oceano Pacifico. Si trova direttamente a nord dell'isola principale delle Tonga, Tongatapu, ed \u00e8 vicina alla capitale Nuku\u02bbalofa.\nHa una popolazione di 106 abitanti. Amministrativamente appartiene alla divisione Tongatapu nel distretto di Kolovai.\nL'isola \u00e8 stata sommersa dall'acqua a seguito dell'eruzione dell'Hunga Tonga del 2022 e gli edifici hanno subito ingenti danni."}
{"id": "9266499", "revid": "2210194", "url": "https://it.wikipedia.org/wiki?curid=9266499", "title": "Boris Bro\u017eovskij", "text": " \nBiografia.\nFiglio del regista Leonid Bro\u017eovskij e di sua moglie Lydia,nel 1959 si diploma alla VGIK e nel 1960 inizia a lavorare presso lo studio cinematografico Mosfilm. Ha girato il suo primo film nel 1967, \"Tainstvennaja stena\", diventato un cult della fantascienza, seguito da \"Sport, sport, sport\", di Elem Klimov, \"Konec Ljubavinych\", \"Vozvrata net\" con Dvor\u017eeckij e Mordjukova, \"Almazy dlja Marii\", con Nina Popova, \"Komedija davno minuv\u0161ich dnej\". L'ultimo lavoro \u00e8 stata una commedia con Leonid Jakubovi\u010d e Ljubov Poli\u0161\u010duk, \"Ubit' karpa\" nel 2005.\nNel 1989 ha vinto il Premio di Stato dell'URSS per il film \"Cholodnoe leto pat'desjat tret'ego...\" e nel 2000 \u00e8 stato nominato Artista emerito della Federazione Russa.\nBro\u017eovskij \u00e8 stato sposato con l'attrice Nina Popova, nota per il ruolo di \u017denja nella serie TV sovietica \"Giorno per giorno\" (\u0414\u0435\u043d\u044c \u0437\u0430 \u0434\u043d\u0451\u043c). \u00c8 morto il 14 gennaio 2022, all'et\u00e0 di 86 anni."}
{"id": "9266500", "revid": "92723", "url": "https://it.wikipedia.org/wiki?curid=9266500", "title": "Norbert Ludecke", "text": ""}
{"id": "9266501", "revid": "827882", "url": "https://it.wikipedia.org/wiki?curid=9266501", "title": "Mary Rogers (vittima)", "text": ""}
{"id": "9266502", "revid": "827882", "url": "https://it.wikipedia.org/wiki?curid=9266502", "title": "Mary Cecilia Rogers", "text": ""}
{"id": "9266511", "revid": "767487", "url": "https://it.wikipedia.org/wiki?curid=9266511", "title": "Tataynic", "text": "Tataynic \u00e8 un film del 1998 diretto da Ben Feleo, con protagonista Dolphy.\nIl titolo \u00e8 una parodia della pellicola \"Titanic\" di James Cameron, uscita l'anno precedente, nonch\u00e9 unione delle parole \"tatay\" (padre in tagalog) e \"Nic\" (da Nicarpio, protagonista del film).\nTrama.\nNicarpio de Carpio, padre di famiglia ingenuo e goffo ma allo stesso tempo premuroso, decide di concedersi una crociera per allontanarsi dagli impegni della vita quotidiana. In mare, tuttavia, si ritrova a vivere una serie di disavventure assieme ai membri della propria famiglia e al personale della nave.\nProduzione.\nLe riprese del film si sono svolte nella citt\u00e0 di Cebu, a bordo della MV SuperFerry 12 (di propriet\u00e0 della compagnia di navigazione William, Gothong &amp; Aboitiz o WG&amp;A).\nSi tratta di una delle pellicole del sodalizio artistico tra Dolphy e la cantante nonch\u00e9 compagna Zsa Zsa Padilla, protagonisti di altri noti film comici a cavallo tra la fine degli anni novanta e gli anni duemila. Come per altri film del veterano comico filippino, \"Tataynic\" vide la partecipazione di diversi suoi figli in ruoli minori.\n\u00c8 inoltre l'ultimo film della carriera di Babalu, tra i pi\u00f9 importanti e apprezzati attori comici filippini e spesso spalla di Dolphy in numerose sue produzioni di successo.\nDistribuzione.\nIl film \u00e8 stato distribuito nel circuito cinematografico filippino il 27 maggio 1998."}
{"id": "9266515", "revid": "439868", "url": "https://it.wikipedia.org/wiki?curid=9266515", "title": "Chavarri", "text": ""}
{"id": "9266518", "revid": "125165825", "url": "https://it.wikipedia.org/wiki?curid=9266518", "title": "Jean Babil\u00e9e", "text": "Biografia.\nJean Babil\u00e9e nacque a Parigi nel 1923 e studi\u00f2 alla scuola del balletto dell'Op\u00e9ra di Parigi tra il 1936 e il 1940. Lo scoppio della seconda guerra mondiale ostacol\u00f2 i primi anni della sua carriera: il padre di Babil\u00e9e era ebreo e il ballerino fugg\u00ec da Parigi nel 1940 mentre la Wehrmacht avanzava verso la capitale. Due anni pi\u00f9 tardi torn\u00f2 a danzare al balletto dell'Op\u00e9ra di Parigi, ma dovette nuovamente nascondersi dopo essere sfuggito al rastrellamento del Velodromo d'Inverno. Trascorse il resto della guerra nella resistenza francese, combattendo coi Maquis a Touraine.\nDopo la guerra, Babil\u00e9e torn\u00f2 a danzare a Parigi con Les Ballet des Champs Elys\u00e9es, di cui fu primo ballerino dal 1945 al 1950. All'interno della compagnia divenne il primo interprete di balletti originali come \"Jeu de cartes\", \"Le Jeune Homme et la Mort\" di Jean Cocteau, \"L'Amour et son amour\" e \"Till Eulenspiegel\". Babil\u00e9e era particolarmente apprezzato per le sue grandi doti fisiche e tecniche, tanto che i suoi jet\u00e9 venivano considerati i migliori dai tempi di Ni\u017einskij. Nel 1953 fu nominato Danseur \u00c9toile del balletto dell'Op\u00e9ra di Parigi, ma abbandon\u00f2 la compagnia nove mesi dopo per fondarne una propria.\nNegli anni cinquanta danz\u00f2 con il balletto dell'Op\u00e9ra di Parigi, l'American Ballet Theatre e il corpo di ballo del Teatro alla Scala, in ruoli quali la rosa ne Le Spectre de la rose, Albrecht in \"Giselle\" e un allestimento di \"Mario e il mago\" diretto da Luchino Visconti e coreografato L\u00e9onide Massine alla Scala; successivamente ha fondato la sua compagnia, Les Ballets Jean Babil\u00e9e. Nel 1972 e nel 1973 fu direttore artistico del balletto dell'Op\u00e9ra national du Rhin di Strasburgo. Continu\u00f2 a danzare fino oltre ai sessant'anni di et\u00e0, dando l'addio alle scene nel 1984 con \"Le Jeune Homme et la Mort\" con il balletto di Marsiglia. All'attivit\u00e0 di ballerino e coreografo affianc\u00f2 anche quella di attore teatrale, televisivo e cinematografico."}
{"id": "9266530", "revid": "125852046", "url": "https://it.wikipedia.org/wiki?curid=9266530", "title": "Emanuela Giovannini", "text": "Biografia.\nDopo essersi laureata in Lettere, ha studiato all'Accademia Nazionale d'Arte Drammatica \"Silvio D'Amico\", specializzandosi sulla pedagogia teatrale. Come regista si \u00e8 dedicata, soprattutto, al teatro civile, rivolgendo per anni il suo impegno alle fasce pi\u00f9 fragili della societ\u00e0. \nDal 1998 al 2019 ha, infatti, condotto un Laboratorio Teatrale permanente con i detenuti minorenni del Carcere Casal del Marmo di Roma, con l'associazione Adynaton di cui \u00e8 stata fondatrice e presidente. Il suo lavoro nelle carceri, svolto fino al 2010 insieme al regista Giorgio Spaziani, \u00e8 oggetto di studi ed \u00e8 stato documentato in saggi, convegni universitari e tesi di laurea. Lei stessa \u00e8 autrice del libro \"E lo muto disse\", un manuale di teatro con adolescenti coinvolti in procedimenti penali, pubblicato da Edizioni Corsare.\nFra i suoi allestimenti sono noti: \"Oh happy day!\" scritto da G. Spaziani, con il quale ha vinto, nel 2007, la Sezione Nuove Sensibilit\u00e0 del Napoli Teatro Festival e ha partecipato al Festival Internazionale di Andria Castel dei Mondi; \"La notte pi\u00f9 lunga\", di cui \u00e8 autrice, con protagonista Gino La Monica; e l'ultimo \"Nell'Officina delle Parole\", con il quale per la prima volta si rivolge al Teatro Ragazzi. \nSono, poi, numerosi gli spettacoli realizzati con la Compagnia dei ragazzi del carcere di Casal del Marmo, fra cui \"Vox Populi\", \"E lo muto disse\" presentato all'Auditorium Conciliazione, \"Pinocchio Reloaded\", \"T'Immagini\", \"Nella vita contano i fatti\", \"Il Classico dei classici\" e \"A mano libera\". Il lavoro con i detenuti \u00e8 stato promosso e patrocinato negli anni dal Comune di Roma, dalla Regione Lazio, dalla Provincia di Roma e dal Ministero della Giustizia. \nDal 2012, si dedica ai dialoghi cinematografici e televisivi. Fra i suoi lavori: Il Metodo Kominsky, The Last Kingdom, Archer, Sex Education, Brave and Beautiful.\nVita privata.\n\u00c8 sposata con l'attore e doppiatore Gino La Monica ed \u00e8 madre della piccola doppiatrice Carolina La Monica.\nCronologia opere.\nSpettacoli.\n2005 E lo muto disse - Auditorium Conciliazione - Compagnia Casal del Marmo (CdM)\n2005 Segreti Sussurrati Dappertutto - Teatro Eleonora Duse - Accademia Arte Drammatica - Compagnia CdM \n2007 Vox populi - Teatro Ghione - Compagnia Cdm\n2008 Oh Happy Day! - Teatro Nuovo, Napoli, Teatro Italia, Macerata - Spazio Mil, Milano - Auditorium Comunale di Cagliari \n2009 Il classico dei classici - Compagnia CdM \n2014 La notte pi\u00f9 lunga - Teatro Cometa Off e Teatro Tordinona con Gino La Monica \n2015 Pinocchio Reloaded - Compagnia Officina di Teatro Sociale \n2016 T'Immagini - Compagnia Officina di Teatro Sociale \n2018 A Mano Libera - Compagnia Cdm \n2021 Nell'Officina delle Parole - Compagnia Piccolo Teatro Blu - Teatro Greco \nProduzioni video.\n2012 La cicala - IPM Casal del Marmo \n2013 Una impresa impossibile - IPM Casal del Marmo\n2014 Mo sto bene - Officina di Teatro Sociale - presentato al Roma Fringe Festival - Roma\nConvegni e Studi sul Teatro Sociale.\n2009 Convegno \"Le parole narrate\" - Villa Caprile - Pesaro \n2014 \"Made in Jail\" - Festival del Teatro Penitenziario - Teatro Palladium - Universit\u00e0 degli studi Roma 3\n2015 \"Tentativi di dare sostanza al caos - 15 anni di lavoro con i minori\" - Convegno La vocazione teatrale - Casa dei Teatri, Roma\n2018 \"Un'altra storia\" - Festival dell'Impegno Civile - promosso dal Teatro di Roma, Teatro India\n2018 \"Destini Incrociati\" - Rassegna Nazionale - Coordinamento Nazionale Teatro e Carcere - Lastra a Signa Firenze\n2019 \"Vagabondi delle stelle\" - Convegno \"Per fare il Teatro che ho sognato\" - Universit\u00e0 La Sapienza Roma\nBibliografia.\nAA.VV. - EDUCARTE \u2013 1\u00b0 catalogo sull\u2019Archivio Multimediale della Giustizia Minorile in Italia \u2013 Roma - Gangemi Editore - 2011 - ISBN 9788849220483 \nAA.VV - SLAVIA \u2013 Rivista Universitaria \u2013 a cura del prof. Nicola Siciliani De Cumis \u2013 Universit\u00e0 La Sapienza - Roma 2009\nAA. VV. - Storia sociale dell\u2019educazione \u2013 Collana diretta da Carmela Covato e Simonetta Ulivieri - Edizioni Unicopli - 2010 \nEmanuela Giovannini - E lo muto disse - Libro - Edizioni Corsare - Facciamo teatro - ISBN 9788887938388\nVoci correlate.\nAssociazione Italiana Dialoghisti Adattatori Cinetelevisivi\nDoppiaggio\nCollegamenti esterni.\nEmanuela Giovannini su ildoppiaggio.it \nEmanuela Giovannini su The Heroine Journey\nEmanuela Giovannini su Il resto del Carlino\nEmanuela Giovannini su La Repubblica\nSito dell'Associazione Italiana Dialogisti Adattatori Cinetelevisivi"}
{"id": "9266532", "revid": "1993636", "url": "https://it.wikipedia.org/wiki?curid=9266532", "title": "Haramba\u0161a", "text": "Haramba\u0161a () era il grado di comandante anziano di una banda di \"aiduchi\" (o \"hajduk\", bande di briganti).\nEtimologia.\nDeriva dalla parola turca \"haramiba\u015f\u0131\" (capo bandito), dall'unione delle parole \"haram\" (\"bandito\") e \"ba\u015f\", (\"testa\"), ed era adottato, come vari altri titoli turchi ottomani, nelle milizie irregolari dei ribelli montenegrini, serbi e croati (\"bimba\u0161a\", \"serdar\", \"buljuba\u0161a\").\nIn italiano \u00e8 anche trascritto come \"arambassa\", \"carambasci\u00e0\", \"arambasci\u00e0\" e talvolta associato al grado di capitano."}
{"id": "9266538", "revid": "798140", "url": "https://it.wikipedia.org/wiki?curid=9266538", "title": "Andr\u00e9e De Jongh", "text": "Biografia.\nAndr\u00e9e nasce a Schaerbeek, un anno dopo sua sorella Suzanne. Suo padre, Fr\u00e9d\u00e9ric De Jongh, era il preside della scuola elementare della rue Gaucheret a Schaerbeek, che ora porta il suo nome. Sua madre, Alice Decarpentrie, era insegnante. La famiglia era molto patriottica e il padre aveva una grande ammirazione per Gabrielle Petit, fucilata dai tedeschi nel 1916 per aver trasmesso informazioni agli inglesi, e Edith Cavell, l'infermiera inglese che, lavorando in Belgio durante la prima guerra mondiale, riusc\u00ec a fare rimpatriare numerosi soldati alleati.\nIl padre le consiglia di sviluppare le sue doti artistiche e nel 1937 Andr\u00e9e si diploma all'Istituto superiore di arti decorative de La Cambre, un istituto molto prestigioso in Belgio, creato da Henry van de Velde nel 1927. Per motivi di lavoro si trasferisce a Malmedy. Il 10 maggio 1940, quando i tedeschi invadono il Belgio, si trova a soli pochi kilomteri dalla frontiera e riesce a rientrare a casa con grande difficolt\u00e0. La dichiarazione di resa annunciata dal re Leopoldo III viene vissuta male dalla famiglia De Jongh e D\u00e9d\u00e9e, come era soprannominata in casa, con il suo diploma di soccorritrice decide di rendersi a Bruges per rendersi utile presso la Croce Rossa. Inizia a lavorare presso l'ospedale Saint Jean, trasformato in ospedale militare. Durante la sua attivit\u00e0 presso l'ospedale, che va dal 28 maggio al 15 settembre, partecipa ai tentativi di salvataggio dei pazienti, organizzando delle fughe. \nRientrata a casa, suo primo obiettivo \u00e8 di collaborare con la resistenza. Molti soldati alleati non erano riusciti a evacuare dopo la Battaglia di Dunkerque ed erano nascosti dalla popolazione belga. Andr\u00e9e s'implica sempre di pi\u00f9 nella resistenza, e nell'aprile del 1941 incontra Arnold Depp\u00e9. Con lui organizza una rete per far rientrare i soldati in Gran Bretagna passando da Anglet e facendoli attraversare la Spagna fino a raggiungere Gibilterra. Il primo convoglio, finanziato con la vendita dei gioielli di Andr\u00e9e, parte da Bruxelles il 15 luglio 1941 I fuggitivi sono catturati dalla polizia spagnola e consegnati a i tedeschi. Il secondo viaggio, che avviene ad agosto, viene bloccato gi\u00e0 alla frontiera franco belga e viene arrestato anche Arnold Depp\u00e9. Andr\u00e9e, con altri tre fuggitivi, avendo optato per un altro percorso, riesce a salvare se stessa e i suoi protetti. Raggiunta la Spagna, decide di contattare direttamente il console britannico di Bilbao per facilitare il trasferimento dei fuggiaschi in Spagna. Ormai identificata dai tedeschi non pu\u00f2 pi\u00f9 rientrare in Belgio ma la rete dei contatti \u00e8 organizzata. Andr\u00e9e decide di operarare dalla Francia. Gli alleati le fanno fiducia e la rete da lei creata viene prima chiamata \"R\u00e9seau Ded\u00e9e\" e poi R\u00e9seau Com\u00e8te.\nIl R\u00e9seau Com\u00e8te salv\u00f2 pi\u00f9 di 950 persone. Il 15 gennaio 1943 viene catturata in una fattoria dove si era rifugiata con tre piloti, per attraversare la frontiera. Il tradimento fu causato da un semplice garzone della fattoria. Incarcerata prima a Bayonne, poi al Forte di H\u00e2 a Bordeaux, viene interrogata energicamente, anche se non viene veramente torturata, per farle rivelare i nomi dei collaboratori e il nascondiglio del padre, considerato erroneamente il capo della rete. Fr\u00e9d\u00e9ric De Jongh viene arrestato nel giugno del 1943 e fucilato il 28 marzo 1944 a Mont-Val\u00e9rien vicino a Suresnes. Nel luglio 1943 Andr\u00e9e \u00e8 inviata in Germania, prima viene internata in semplici prigioni e poi nel Campo di concentramento di Ravensbr\u00fcck e poi nel Campo di concentramento di Mauthausen dal quale sar\u00e0 liberata il 22 aprile 1945.\nAlla fine della guerra inizia gli studi per diventare infermiera. Nel 1954 si reca nel Congo belga per curare i lebbrosi, poi nel 1961 si reca in Camerun, nel 1967 si trasferisce in Etiopia e nel 1980 passa in Senegal. Nel 1981, all'et\u00e0 di 65 anni, dopo una vita dedicata agli altri rientra a Bruxelles. Nel 1985 il re Baldovino, che aveva incontrato Mbandaka, la nomina contessa.\nMuore il 13 ottobre 2007 presso la Clinica universitaria Saint Luc di Woluwe-Saint-Lambert. La salma viene tumulata nel Cimitero di Schaerbeek il 19 giorno del suo funerale."}
{"id": "9266557", "revid": "1391549", "url": "https://it.wikipedia.org/wiki?curid=9266557", "title": "Parco nazionale della Costituzione del 1857", "text": "Il parco nazionale della Costituzione del 1857 (in spagnolo \"Parque Nacional Constituci\u00f3n de 1857\") \u00e8 un parco nazionale situato lungo la catena montuosa della Sierra de Ju\u00e1rez, nella zona settentrionale dello Stato messicano della Bassa California. \u00c8 un'importante riserva per molti animali selvatici autoctoni come le pecore delle Montagne Rocciose e il cervo mulo. Inoltre nel parco sono presenti variet\u00e0 di conifere.\nStoria.\nIl parco \u00e8 stato creato con decreto del governo federale messicano il 27 aprile 1962. Il suo obiettivo era quello di creare un'area protetta per preservare la foresta e l'ecosistema locale. Il parco \u00e8 molto apprezzato per la sua bellezza e per l'esistenza di laghetti. Il parco prende il nome dalla Costituzione del Messico del 1857."}
{"id": "9266568", "revid": "125617884", "url": "https://it.wikipedia.org/wiki?curid=9266568", "title": "Basketball Africa League 2021", "text": "La Basketball Africa League 2021 \u00e8 stata la prima edizione della Basketball Africa League. Il campionato \u00e8 stato organizzato dalla NBA in collaborazione con la FIBA. La BAL ha rimpiazzato la FIBA Africa Basketball League come prima competizione africana. A causa della pandemia di COVID-19 in Africa, la competizione \u00e8 stata spostata dal 2020 al 2021, spostando tutte le gare alla Kigali Arena di Kigali, Ruanda.\nTra ottobre e dicembre 2019, i campioni nazionali di ogni paese africano si sono affrontati nelle qualificazioni per ottenere uno dei sei posti disponibili per la fase finale del torneo. Gli altri sei posti sono stati direttamente assegnati a sei squadre che hanno vinto i campionati nazionali di Angola, Egitto, Marocco, Nigeria, Senegal e Tunisia.\nLo Zamalek si \u00e8 laureato campione vincendo la finale contro l'US Monastir con il punteggio di 63-76.\nPanoramica.\nIl 1\u00b0 agosto 2019 vengono annunciate le sette citt\u00e0 che ospiteranno la fase iniziale del torneo. Inoltre viene scelta la Kigali Arena, palazzetto di Kigali, capitale del Ruanda, come sede delle prime Final Four.\nIl 16 febbraio 2020, nella notte dell'NBA All-Star Game, il presidente della BAL, Amadou Gallo Fall, annuncia che il torneo inizier\u00e0 il 13 marzo 2020.\nIl 20 febbraio 2020, le dodici squadre sono state divise in due conference, chiamate rispettivamente Sahara e Nile Conference.\nEffetti della pandemia di COVID-19.\nIl 3 marzo 2020, la BAL annuncia che la stagione verr\u00e0 posticipata a causa della pandemia di COVID-19. La decisione \u00e8 stata presa in seguito alle raccomandazioni del governo senegalese.\nA novembre dello stesso anno, il torneo viene nuovamente posticipato direttamente al 2021. Il 29 marzo 2021 viene annunciato che il torneo inizier\u00e0 il 16 maggio; tutta la competizione si terr\u00e0 alla Kigali Arena, mentre le squadre verranno divise in tre gruppi da quattro squadre ciascuno. Viene infatti creata una \"bolla\" per tutte le squadre, dove ogni giocatore viene testato regolarmente contro il COVID-19.\nQualificazioni.\nTutte le squadre vincitrici di ogni campionato nazionale africano, hanno partecipato alle qualificazioni per ottenere uno dei dodici posti a disposizione. Dei dodici posti, sei sono stati assegnati di ufficio alle squadre vincitrici del campionato angolano, egiziano, marocchino, nigeriano, senegalese e tunisino. Le altre sei squadre si sono invece qualificate tramite il torneo di qualificazione.\nQualificazione diretta.\nLa FIBA ha annunciato che le sei squadre delle nazioni ospitanti, si sono qualificate direttamente al torneo; la stessa sorte non \u00e8 per\u00f2 capitata alla squadra ruandese, nazione ospitante delle Final Four.\nTornei di qualificazione.\nTutti i membri della FIBA Africa hanno potuto scegliere una squadra da iscrivere ai tornei di qualificazione per questa edizione. Un totale di 31 squadre hanno partecipato al primo turno di qualificazione, il quale era diviso in sei gironi con sei diverse citt\u00e0 ospitanti. I tornei di qualificazione si sono svolti dal 16 ottobre al 21 dicembre 2019.\nSquadre partecipanti.\nGiocatori stranieri.\nAd ogni squadra partecipante \u00e8 stato permesso di avere quattro giocatori stranieri nel suo roster, di cui solo due non africani.\nSedi.\nIl 1\u00b0 agosto, la NBA annuncia quali saranno le sette citt\u00e0 che ospiteranno la regular season del torneo. Sei citt\u00e0 in sei diverse nazioni ospiteranno le gare della fase iniziale, rispettivamente tre citt\u00e0 per ogni conference. La Kigali Arena di Kigali viene invece scelta come sede delle Final Four. A causa della pandemia di COVID-19, viene successivamente deciso che tutto il torneo si svolger\u00e0 nella bolla della Kigali Arena.\nFase a gironi.\nLa fase a gironi ha avuto inizio il 16 maggio e si \u00e8 conclusa il 24 maggio 2021. Inizialmente la fase a gironi era divisa in due conference di sei squadre ognuna. Ogni squadra avrebbe giocato cinque partite, una contro ognuna delle altre formazioni, le prime tre squadre di ogni girone si sarebbero qualificate per le Super 6.\nIl format della competizione \u00e8 stato per\u00f2 cambiato a causa della pandemia di COVID-19. Le dodici compagini, sono state divise in tre gruppi formati da quattro squadre ciascuno; le prime due classificate di ogni gironi e le due migliori terze classificate, si qualificano per i play-off.\nPlay-off.\nIn base ai risultati della fase a gironi, le otto squadre qualificate sono state inserite nel tabellone dei play-off. Tutte le partite si sono giocate in gare ad eliminazione diretta.\nI play-off hanno avuto inizio il 26 maggio e si sono concludi il 30 maggio con la finale.\nStatistiche.\n\"Statistiche aggiornate al termine della competizione.\""}
{"id": "9266570", "revid": "767487", "url": "https://it.wikipedia.org/wiki?curid=9266570", "title": "The Case of the Mukkinese Battle Horn", "text": "The Case of the Mukkinese Battle-Horn \u00e8 un cortometraggio comico del 1956 diretto da Joseph Sterling.\nIl film venne girato nel novembre 1955 e distribuito nel 1956. In Italia \u00e8 inedito.\nTrama.\nUn paio di detective di Scotland Yard indagano sulla sparizione del \"corno da battaglia Mukkinese\", un prezioso artefatto del IX secolo, dal Metropolitan Museum.\nProduzione.\nQuesto tentativo di adattare l'umorismo del \"The Goon Show\" per il grande schermo fu scritto da Harry Booth, Jon Penington e Larry Stephens, da un'idea originale di Stephens, con la collaborazione di Sellers e Milligan. \nDistribuzione.\nIl film non fu in grado di ottenere la distribuzione negli Stati Uniti, ma venne ampiamente proiettato come cortometraggio di supporto nei cinema britannici. "}
{"id": "9266571", "revid": "1318658", "url": "https://it.wikipedia.org/wiki?curid=9266571", "title": "Coppa di Francia (calcio a 5)", "text": "La Coppa di Francia (in francese Coupe de France) \u00e8 la coppa nazionale di calcio a 5 francese. Assegnata dalla F\u00e9d\u00e9ration Fran\u00e7aise de Football, la competizione \u00e8 aperta a tutte le societ\u00e0 francesi affiliate alla federazione.\nStoria.\nLa Coppa di Francia \u00e8 la pi\u00f9 longeva competizione francese di calcio a 5: la prima edizione fu disputata nella stagione 1994-95, dodici anni prima del campionato nazionale."}
{"id": "9266572", "revid": "1702319", "url": "https://it.wikipedia.org/wiki?curid=9266572", "title": "Florina (disambigua)", "text": ""}
{"id": "9266573", "revid": "1702319", "url": "https://it.wikipedia.org/wiki?curid=9266573", "title": "Chiesa di Sant'Eusebio (Berzo Demo)", "text": "La chiesa di sant'Eusebio \u00e8 la parrocchiale di Berzo, frazione-capoluogo del comune sparso di Berzo Demo, in provincia e diocesi di Brescia; fa parte della zona pastorale dell'Alta Val Camonica.\nStoria.\nLa primitiva cappella di Berzo \u00e8 attestata a partire dal Trecento ed era all'origine filiale della pieve di San Siro di Cemmo.\nNel 1580, durante la sua visita pastorale, l'arcivescovo di Milano Carlo Borromeo ordin\u00f2 che la cappella venisse ricostruita; cos\u00ec, nel XVII secolo la chiesa fu interessata da un intervento di rifacimento grazie all'interessamento del vescovo di Brescia Marino Zorzi.\nL'edificio venne poi restaurato nel Settecento; negli anni sessanta, in ossequio alle norme postconciliari, si provvide a collocare nel presbiterio il nuovo altare postconciliare rivolto verso l'assemblea e l'ambone.\nDescrizione.\nEsterno.\nLa facciata a capanna della chiesa, rivolta a ponente e suddivisa in due ordini da una cornice marcapiano, presenta al centro il portale d'ingresso in pietra di Sarnico, costruito nel 1691, mentre sopra si apre una finestra; a coronare il prospetto v'\u00e8 un timpano mistilineo, in cui si legge la scritta \"DOM\".\nAnnesso alla parrocchiale \u00e8 il campanile a base quadrata, la cui cella presenta su ogni lato una monofora ed \u00e8 coperta dal tetto a quattro falde.\nInterno.\nL'interno dell'edificio si compone di un'unica navata, sulla quale si affacciano le cappelle laterali e le cui parete sono scandite da lesene, sorreggenti il cornicione aggettante, sopra cui si imposta la volta; al termine dell'aula si sviluppa il presbiterio di forma rettangolare.\nQui sono conservate numerose opere di pregio, tra le quali due portaletti di scuola fantoniana, la statua con soggetto \"Sant'Eusebio\", l'altare maggiore, costruito da Pietro Ramus, e un'ancona realizzata da Giovanni Battista Zotti."}
{"id": "9266576", "revid": "365417", "url": "https://it.wikipedia.org/wiki?curid=9266576", "title": "Teodorico II d'Autun", "text": "Origine.\nNato in Borgogna, secondo la \"Critique des deux chartes de foundation de l'abbaye de Saint-Guillem-du-D\u00e9sert\", in cui Guglielmo d'Aquitania, attesta che Teodorico assieme a Alleaume (o Adalelmo) e Teodoen o Teudoin \u00e8 suo fratello (fratre meo Teodoino et Teoderico et Adalelmo) e i suoi genitori erano Teodorico e Aldana (\"genitore meo Theuderico et genitrice mea Aldana\") Alleaume o Adalelmo era figlio del Conte di Autun, Teodorico I (prima met\u00e0 secolo VIII \u2013 ca. 793) di antica famiglia Merovingia e di Alda o Audana (?-\u2020 751), che secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era figlia di Carlo Martello e di Rotrude di Treviri.\n&lt;br&gt;Di Teodorico I d'Autun non si conoscono gli ascendenti, ma, gi\u00e0 nel 736, secondo la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", era uno dei fedeli alleati di Carlo Martello, quando quest'ultimo intervenne in Borgogna, e poi secondo gli \"Einhardi Annales\" lo fu anche di Carlo Magno. \nDato che nella prima versione del documento di fondazione del monastero benedettino di Gellona, l'attuale abbazia di Saint-Guilhem-le-D\u00e9sert, Guglielmo d'Aquitania, elenca solo due fratelli, Alleaume (o Adalelmo) e Teodoen o Teudoin (fratribus meis Theudoino et Adalelmo), Teodorico, come confermano sia la \"Histoire du Duch\u00e9 de Bourgogne du VIII\u00e8me au XIV\u00e8me si\u00e8cle\", che \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\" era figlio del conte di Autun, Teodoen o Teudoin (figlio del Conte di Autun, Teodorico I e di Alda o Audana), e della moglie, Ne, di cui non si conoscono gli ascendenti.\nBiografia.\nDella vita di Teodorico II non si hanno molte informazioni. \nSuo padre o suo nonno, Teodorico I, mor\u00ec, verso il 793 e Teodoen (o Teudoin) gli succedette, come ci viene confermato, sia da \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\", che da la \"Histoire du Duch\u00e9 de Bourgogne, du VIII\u00e8me au XIV\u00e8me si\u00e8cle\".\nSempre secondo sia da \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\", che da la \"Histoire du Duch\u00e9 de Bourgogne, du VIII\u00e8me au XIV\u00e8me si\u00e8cle\" Teodoen (o Teudoin) govern\u00f2 la contea per circa quattro anni e venne sostituito da Childebrando III.\nNell'804, Teodorico II, secondo la \"Critique des deux chartes de foundation de l'abbaye de Saint-Guillem-du-D\u00e9sert\", era presente alla fondazione del monastero benedettino di Gellona, l'attuale abbazia di Saint-Guilhem-le-D\u00e9sert, avvenimento riportato anche nella \"Ex vita Sancti Willelmi\".\nAncora secondo sia da \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\", che da la \"Histoire du Duch\u00e9 de Bourgogne, du VIII\u00e8me au XIV\u00e8me si\u00e8cle\" Teodorico II govern\u00f2 la contea per circa sei anni, essendo subentrato a Childebrando III, nell'815 ed essendo succeduto dal nipote o cugino, Teodorico III, nell'821.\nTre documenti del \"Recueil des chartes de l'abbaye de Saint-Beno\u00eet-sur-Loire\", citano Teodorico II col titolo di conte di Autun:\nNon si conosce l'anno esatto della sua morte, che avvenne nell'821, secondo \"LES FAMILLES NOBLES DU ROYAUME, DU DUCH\u00c9 ET DU COMT\u00c9 DE BOURGOGNE ET DE FRANCHE-COMT\u00c9 : LES COMTES D'AUTUN\" o, nell'826, secondo \"Foundation for Medieval Genealogy\".\nMatrimonio e discendenza.\nDi Teodorico non si conosce il nome di una eventuale moglie e di lui non si conosce alcuna discendenza."}
{"id": "9266578", "revid": "844563", "url": "https://it.wikipedia.org/wiki?curid=9266578", "title": "Prvi razred 1933-1934", "text": "La Prvi razred 1933./34. (in lingua italiana \"prima classe 1933-34\"), in cirillico \u041f\u0440\u0432\u0438 \u0440\u0430\u0437\u0440\u0435\u0434 1933./34., fu la quindicesima edizione della massima divisione delle varie sottofederazioni (\"podsaveze\") in cui era diviso il sistema calcistico del Regno di Jugoslavia.\nLe migliori squadre avrebbero dovuto accedere alle qualificazioni per il Dr\u017eavno prvenstvo 1933-1934 (\"campionato nazionale\") per designare la squadra campione.\nSottofederazioni.\n I campionati delle sottofederazioni (che fungono da qualificazioni al campionato nazionale) sono iniziati nell'autunno 1932, ma \u2013 a tornei in corso \u2013 la federazione decide di cambiare formula: 11 squadre (3 ciascuna dalle sottofederazioni di Zagabria e Belgrado, pi\u00f9 1 ciascuna da quelle di Spalato, Lubiana, Sarajevo, Osijek e Novi Sad) passano direttamente al campionato nazionale. Le squadre rimaste nelle sottofederazioni continuano senza di loro. L'Hajduk Spalato non ha disputato il campionato della sottofederazione. Per designare la rappresentante di Lubiana \u00e8 stato disputato uno spareggio fra Primorje ed Ilirija.\n Le squadre ammesse alle qualificazioni per il Dr\u017eavno prvenstvo 1933-1934 vengono divise in due gruppi: \"Ovest\" (rappresentanti di Lubiana, Zagabria, Subotica, Osijek e Spalato) ed \"Est\" (rappresentanti di Novi Sad, Veliki Be\u010dkerek, Belgrado, Sarajevo, Kragujevac, Ni\u0161 e Skopje). Le due vincitrici ottengono la qualificazione al torneo.\nLubiana.\n La federazione ha espulso il Rapid dalla competizione.\nVeliki Be\u010dkerek.\nPrima fase.\n BE\u010cKERE\u010cKA LIGA:\n \u017dSK 14 (30:14), Obili\u0107 14 (30:16), \u0160vebi\u0161e 13, RSK Borac 10, Vojvodina 5, Radni\u010dki 4 punti.\n Lo \u017dSK va alle qualificazioni per il Dr\u017eavno prvenstvo 1934-1935. Obili\u0107 e \u0160vebi\u0161e vanno alle finali per il titolo sottofederale.\nBelgrado.\n Poco dopo l'inizio del torneo, lo \u00e8 stato invitato alle qualificazioni per il Dr\u017eavno prvenstvo 1934-1935.\nSpalato.\nFinale.\n Finale fra le vincitrici del gruppo cittadino e del gruppo provinciale.\nCettigne.\n La Cetinjski nogometni podsavez ha cambiato la formula: rimangono sempre le due fasi annuali (autunno e primavera), ma le squadre vengono divise in 3 gruppi \"Zetska \u017eupa\" (parrocchia dello Zeta), \"Primorska \u017eupa\" (parrocchia del litorale) e \"Grad Cetinje\" (Cettigne citt\u00e0).\n I risultati sono incompleti.\nGrad Cetinje.\n\"Squadre partecipanti:\"\nZetska \u017eupa.\n\"Squadre partecipanti:\"\nPrimorska \u017eupa.\n\"Squadre partecipanti:\"\nKragujevac.\nI razred.\n Lo \u0160umadija ha subito una squalifica di 4 mesi (dal 30 marzo al 30 luglio 1934): le 5 partite in questo arco di tempo sono divenute sconfitte 0-3 a tavolino.\nFase finale.\n Il secondo classificato della I razred () disputa un triangolare con le vincitrici della \"Zapadnomoravska \u017eupa\" e della \"Moravska \u017eupa\". La vincitrice del triangolare sfida la prima classificata della I razred () nella finalissima."}
{"id": "9266581", "revid": "6923", "url": "https://it.wikipedia.org/wiki?curid=9266581", "title": "Stazione di Edge Hill", "text": "La stazione ferroviaria di Edge Hill serve l'omonimo distretto di Liverpool, nel Regno Unito. In passato vi fu una stazione dal medesimo nome che sorgeva a breve distanza a sud-ovest di quella attuale, i cui resti sono ancora visibili, sebbene il sito non sia aperto al pubblico.\nEdge Hill \u00e8 la prima stazione dopo il capolinea di Liverpool Lime Street ed \u00e8 gestita da Northern Trains, compagnia che gestisce anche i treni che vi transitano. I servizi Avanti West Coast, East Midlands Railway, TransPennine Express e West Midlands Trains passano attraverso la stazione, ma non vi si fermano.\nStoria.\nLa prima stazione.\nLa prima stazione fu aperta il 15 settembre 1830 come parte della ferrovia Liverpool-Manchester. Essa si trovava in area di sabbia larga 22 iarde (20 m) e lunga 68 iarde (62 m), con una profondit\u00e0 di 40 piedi (12 m) che disponeva di tre tunnel all'estremit\u00e0 occidentale.\nIl tunnel pi\u00f9 grande, quello centrale, era il Wapping Tunnel, lungo 2.060 m (2.250 yd) e con una lunga pendenza verso il basso che portava al Wapping Dock e al primo tunnel al mondo ad essere scavato sotto una metropolitana. Il tunnel era azionato da una fune infinita che scorreva al centro di un binario e tornava indietro lungo l'altro. I carri merci scendevano per gravit\u00e0, pur essendo trainati dalla macchina a vapore ferma. Durante l'estate del 1829, prima dell'apertura del tunnel al traffico, divenne una frequentata passeggiata sotterranea: era imbiancato e illuminato a gas a intervalli, e in certi giorni le persone potevano camminarvi al costo di 22 sterline alla volta.\nIl tunnel a nord del foro centrale era molto pi\u00f9 corto ed era inclinato verso l'alto, conducendo al terminal passeggeri di Crown Street e a un deposito di carbone dal quale i treni scendevano per gravit\u00e0 alla stazione di Edge Hill.\nIl tunnel meridionale era originariamente un breve tratto che non portava da nessuna parte e veniva utilizzato come rimessa: il suo scopo principale era quello di creare un aspetto simmetrico. Nel 1832 fu sgomberato e utilizzato come rimessa macchine durante gli inverni, e in seguito divenne l'officina per la riparazione dei vagoni fino al 1845 o 1846, quando fu ampliato per fornire due binari aggiuntivi nel deposito di carbone di Crown Street.\nL'arco moresco.\nAll'estremit\u00e0 opposta dell'area della stazione c'erano due officine a forma di torri su entrambi i lati della linea, che era attraversata a questo punto dal famoso arco moresco, dotato di due torri merlate e di una muratura decorata che formava un ingresso grandioso e imponente nella citt\u00e0 di Liverpool. Inoltre, esso fungeva da ponte che collegava le due sale macchine attraverso il profondo taglio. C'erano rimesse per le macchine e officine scavate nella roccia su entrambi i lati dell'area della stazione, e altre furono allestite come sale d'attesa e uffici per i passeggeri.\nI motori erano alimentati con vapore da caldaie di ritorno, due su ciascun lato dei binari nelle pareti di taglio. Il fumo veniva convogliato lungo le canne fumarie scavate nella roccia verso alti camini (noti come \"colonne d'Ercole\") situati su entrambi i lati degli ingressi del tunnel. Nel 1832 fu installato un tubo di collegamento del vapore che consentiva di utilizzare entrambi i gruppi di caldaie per entrambi i motori, e allo stesso tempo fu installato un sottopassaggio pedonale in modo che il personale potesse spostarsi tra le sale macchine senza doversi spostare attraverso la ferrovia in funzione.\nL'area della stazione era utilizzata principalmente per lo smistamento dei treni e per l'aggancio e il disaccoppiamento delle locomotive, ma qui potevano arrivarvi anche i passeggeri di prima classe, trasportati da carrozze trainate da cavalli che partivano da Dale Street, nel centro della citt\u00e0.\nLa nuova stazione.\nGi\u00e0 nel maggio 1831 i direttori avevano concluso che la stazione di Crown Street era troppo lontana dal centro di Liverpool, quindi commissionarono un'indagine per trovare un modo per portare la ferrovia in citt\u00e0. George Stephenson propose un progetto nel giugno 1831 per una linea che partisse da Edge Hill e che arrivasse al mercato del bestiame di Haymarket. Il consiglio comunale di Liverpool approv\u00f2 lo schema a condizione che fosse limitato ai soli passeggeri e nell'ottobre 1831 furono elaborati piani per la presentazione al Parlamento. Il disegno di legge ricevette l'assenso reale il 23 maggio 1832, le gare furono concesse e i lavori iniziarono nel 1833.\nIl Parlamento aveva vietato alle locomotive di circolare nei tunnel e le ferrovie dovettero quindi costruire motori fissi in cima alla salita da Lime Street. La decisione di estendere la ferrovia alla stazione di Lime Street richiese la costruzione di una nuova stazione a Edge Hill, situata a nord della vecchia stazione in modo che fosse sulla nuova linea. I progetti furono approvati nel dicembre 1834 e nel marzo 1835 fu stipulato un contratto per la costruzione della nuova stazione e delle sale macchine. La nuova stazione era di circa 500 piedi (150 m) per 100 piedi (30 m) in un'area con piattaforme in pietra con tutti gli edifici della stazione arretrati rispetto ai bordi dei binari.\nI treni scendevano a Lime Street per gravit\u00e0 sotto il controllo di due frenatori a bordo di un vagone del freno aperto, trainati da una fune da un motore a chiocciola fino a Edge Hill. Questo sistema, costruito da Mather, Dixon and Company sotto la direzione di John Grantham, termin\u00f2 nel 1870.\nLa nuova stazione di Edge Hill fu aperta nel 1836 e da allora fu sempre tenuta in funzione.\nIl raccordo a nord della stazione (a volte chiamato Exhibition Road per via dell'adiacente arteria che porta alla sala espositiva) fungeva da capolinea per gli escursionisti che visitavano le \"Schippers\" (Salone Internazionale della Navigazione, del Commercio e dell'Industria) del 1886 e le Mostre del Giubileo reale del 1887.\nLa sede di Edge Lane aveva i propri binari a sud, compreso l'accesso all'edificio stesso, per la consegna dei reperti e la rimozione dei materiali quando il sito chiudeva."}
{"id": "9266584", "revid": "125129558", "url": "https://it.wikipedia.org/wiki?curid=9266584", "title": "Michele Leonardo Cavada", "text": ""}
{"id": "9266606", "revid": "92723", "url": "https://it.wikipedia.org/wiki?curid=9266606", "title": "Ocovske pastorale", "text": ""}
{"id": "9266611", "revid": "254059", "url": "https://it.wikipedia.org/wiki?curid=9266611", "title": "Monastero della Certosa", "text": "Il Monastero della Certosa era un edificio religioso di Castelnuovo Angeli, quartiere di Mantova. \u00c8 stato un monastero certosino dal 1408 al 1782 e successivamente demolito ad opera degli austrici.\nStoria.\nIl complesso venne realizzato nel 1408 dal marchese di Mantova Gianfrancesco Gonzaga, per disposizione testamentaria del padre Francesco I e affidato ai monaci di San Brunone.\nCome risulta da documenti dell'epoca, il monastero venne costruito in localit\u00e0 \"Castelnovo\" o \"Curtatonum\" presso la Chiesa di Santa Maria degli Angeli, tuttora esistente. Approvato nel 1425 da papa Martino V, fu consacrato nel 1448. Il complesso della Certosa venner soppresso nel 1782 e distrutto poco tempo dopo. \nDurante alcuni scavi archeologici effettuati alla fine del 2021, sono emersi alcuni muri petrimetrali del convento."}
{"id": "9266632", "revid": "8660", "url": "https://it.wikipedia.org/wiki?curid=9266632", "title": "II Liga Gallega de F\u00fatbol Americano", "text": "La II Liga Gallega de F\u00fatbol Americano \u00e8 stata la 2\u00aa edizione del campionato di football americano, organizzato dalla AGFA.\nStagione regolare.\nClassifica.\nLa classifica della regular season \u00e8 la seguente:"}
{"id": "9266656", "revid": "598204", "url": "https://it.wikipedia.org/wiki?curid=9266656", "title": "Autorit\u00e0 del Canale di Panama", "text": "L' Autorit\u00e0 del Canale di Panama, in spagnolo Autoridad del Canal de Panam\u00e1 o Panama Canal Authority in inglese, \u00e8 l'agenzia del Governo di Panama responsabile per le operazioni e la gestione del canale di Panama. Questa Agenzia il 31 dicembre del 1999 \u00e8 subentrata nell'amministrazione del canale alla precedente \"Panama Canal Commission\", l'agenzia panamo-statunitense creata quando l'amministrazione del canale pass\u00f2 dagli Stati Uniti a Panama con il trattato di Torrijos\u2013Carter. La sede dell'agenzia si trova a Balboa, un distretto della citt\u00e0 di Panama.\nIstituzione.\nQuesta Agenzia \u00e8 stata istituita secondo il Titolo XIV della Costituzione della Repubblica di Panama. Ha la responsabilit\u00e0 esclusiva per quanto riguarda le operazioni, l'amministrazione, la gestione, la manutenzione, la modernizzazione e il mantenimento del canale. Inoltre \u00e8 responsabile perch\u00e9 le operazioni nel canale si svolgano in una modalit\u00e0 sicura, efficiente, senza interruzioni e realizzando un profitto. \nLa Legge Organica costitutiva dell'Autorit\u00e0 del Canale di Panama \u00e8 stata approvata il giorno 11 giugno del 1997 e fornisce il quadro di riferimento legale per l'organizzazione e le operazioni del canale\nOrganizzazione.\nPer la sua stessa natura l'Autorit\u00e0 gode dell'autonomia finanziaria cos\u00ec come della propriet\u00e0 delle risorse del canale.\nIl consiglio di amministrazione \u00e8 responsabile della definizione delle politiche delle operazioni, del miglioramento e della modernizzazione del canale. Inoltre supervisiona che il management rispetti le norme della Costituzione, della legge istitutiva dell'Autorit\u00e0, e di tutte regolamentazioni applicabili e pertinenti alle attivit\u00e0 del canale. \nIl Consiglio nel 2022 \u00e8 cos\u00ec composto:\nUn direttore viene nominato dal Presidente della Repubblica. Presiede il Consiglio ed \u00e8 anche nominato Ministro per gli affari del Canale\nUn direttore viene nominato dal ramo legislativo che ha la libert\u00e0 di nominarlo o di rimuoverlo\nNove direttori sono nominati dal Presidente della Repubblica con il consenso del Consiglio di Gabinetto e la ratifica della maggioranza assoluta dell'Assemblea Legislativa\nI direttori rimangono in carica per nove anni e possono essere rimossi solo sulla base delle motivazioni stabilite nell'articolo 20 della Legge organica del Canale di Panama. \nPer legge il Canale di Panama \u00e8 considerato un bene inalienabile del patrimonio della Repubblica di Panama quindi non pu\u00f2 essere venduto, assegnato, dato in pegno e in nessun modo la propriet\u00e0 pubblica possa essere trasferita o limitata.\nConsiglio di amministrazione.\nDal 15 gennaio 2020 il Consiglio \u00e8 cos\u00ec composto:"}
{"id": "9266657", "revid": "1543377", "url": "https://it.wikipedia.org/wiki?curid=9266657", "title": "Jean Perr\u00e9al", "text": "Biografia.\nPerr\u00e9al \u00e8 menzionato in numerosi documenti per\u00f2 ancora fino alla met\u00e0 del XX secolo era un artista senza opere accertate, e ancora oggi la sua carriera artistica \u00e8 molto dibattuta.\nEbbe ottimi rapporti con Carlo VIII di Francia, con Luigi XII di Francia, con Francesco I di Francia e loro sicuramente furono i suoi committenti pi\u00f9 importanti.\nI suoi esordi artistici furono effettuati a Lione, dove nel 1483 si occup\u00f2 di decorare il carro sul quale sal\u00ec Francesco da Paola per andare da Luigi XI di Francia, e successivamente realizz\u00f2 tutta la parte artistica necessaria per accogliere degnamente a Lione Carlo II di Borbone, il duca di Savoia e Carlo VIII.\nDal 1502 soggiorn\u00f2 per qualche anno in Italia, inizialmente per i marmi della tomba di Francesco II di Bretagna, poi per incontrare Leonardo da Vinci, con il quale strinse una profonda amicizia, grazie anche alle comuni passioni, tra le quali quella per il disegno e l'ingegneria. \nTra i suoi lavori pi\u00f9 importanti che gli storici dell'arte gli attribuiscono, si possono menzionare le opere per la tomba di Filiberto II di Savoia e per le cerimonie funebri di Luigi XII e di Anna di Bretagna.\nPerr\u00e9al nell'arco della sua carriera si dimostr\u00f2 soprattutto un ottimo ritrattista, e tra le attribuzioni spicca il \"Ritratto di Luigi XII\", caratterizzato da elementi realistici di origine fiamminga e da influenze del Maestro di Moulins.\nInoltre Perr\u00e9al ebbe il merito di introdurre il Rinascimento italiano in Francia, anche se si tratt\u00f2 di un rinascimento non privo di elementi artistici e di caratteristiche tipiche dell'arte francese."}
{"id": "9266660", "revid": "923674", "url": "https://it.wikipedia.org/wiki?curid=9266660", "title": "Campionati europei di atletica leggera indoor 1988 - 1500 metri piani maschili", "text": "I 1500 metri piani si sono tenuti il 5 e il 6 marzo 1988 presso lo Sportcsarnok di Budapest, in Ungheria.\nRisultati.\nBatterie.\nQualificazione: i primi due di ogni batteria () e i 3 seguenti migliori tempi () vanno alla \"Finale\".\nBatteria 1.\nSabato 5 marzo 1988.\nFinale.\nDomenica 6 marzo 1988."}
{"id": "9266663", "revid": "247222", "url": "https://it.wikipedia.org/wiki?curid=9266663", "title": "Biuletyn Informacyjny", "text": "Il Biuletyn Informacyjny \u00e8 stato un settimanale polacco clandestino pubblicato durante l'occupazione tedesca dal 1939 al 1944 a Varsavia (come quotidiano durante la rivolta di Varsavia) e dal 1944 al 1945 a Cracovia.\nStoria.\nLa rivista fu curata da Aleksander Kami\u0144ski dal 5 novembre 1939 al 3 ottobre 1944 a Varsavia, e successivamente da Kazimierz Feliks Kumaniecki a Cracovia dal 10 dicembre 1944 al 19 gennaio 1945; la tiratura del primo numero fu di 90 copie.\nInizialmente fu un organo centrale della Zwi\u0105zek Walki Zbrojnej (ZWZ) (Unione per la lotta armata) e poi come organo di stampa dell'Armia Krajova (esercito nazionale); fu la rivista clandestina pi\u00f9 importante e pi\u00f9 pubblicata nella Polonia occupata.\nNell'aprile 1942 la tiratura della rivista era di copie, nel marzo 1943 di 25 mila copie e nell'autunno del 1943 aument\u00f2 a 50 mila copie. Dal 1941 furono emesse anche edizioni regionali. Sono stati pubblicati in totale 317 numeri del \"Biuletyn Informacyjny\"."}
{"id": "9266664", "revid": "73843", "url": "https://it.wikipedia.org/wiki?curid=9266664", "title": "Giro di Danimarca 1996", "text": "Il Giro di Danimarca 1996, sesta edizione della corsa, si svolse dal 7 all'11 agosto 1996 su un percorso di 848\u00a0km ripartiti in 6 tappe, con partenza da Frederikshavn e arrivo a Frederiksberg. Fu vinto dall'italiano Fabrizio Guidi della Scrigno-Blue Storm davanti al danese Rolf S\u00f8rensen e al danese Bjarne Riis."}
{"id": "9266666", "revid": "1456895", "url": "https://it.wikipedia.org/wiki?curid=9266666", "title": "VillaBanks", "text": "Biografia.\nNato a Ravenna, a causa del lavoro del padre ha trascorso la giovinezza traslocando pi\u00f9 volte, tra la Svizzera, la Francia, Firenze e Milano; per un breve periodo ha vissuto anche a New York. All'et\u00e0 di sei anni ha iniziato a suonare il sassofono, strumento che ha abbandonato quando si \u00e8 appassionato alla musica rap all'et\u00e0 di quindici anni.\nNel 2019 ha autopubblicato l'album di debutto \"Non lo so\". Una delle tracce, \"Candy\", \u00e8 diventata virale e ha marcato il suo primo ingresso nella classifica italiana, dove ha raggiunto il 79\u00ba posto. \u00c8 stata certificata disco di platino dalla Federazione Industria Musicale Italiana con oltre unit\u00e0 vendute a livello nazionale. Grazie al successo ottenuto, nell'aprile del 2020 il rapper ha firmato il suo primo contratto discografico con la Virgin Records, parte del gruppo della Universal Music Italia, su cui ha ripubblicato il secondo album \"Quanto manca\". \"El puto mundo\", il terzo album, \u00e8 uscito nel settembre successivo e ha prodotto un'altra hit disco di platino, \"Pasticche\".\nNel corso del 2021 VillaBanks ha collaborato con vari colleghi su tracce per i loro album, fra cui Madame (\"Mood\"), TY1 (\"Squali\"), Briga (\"Colpa dell'alcool\") e Alfa (\"Sold out\"). Il suo quarto album, \"Filtri\", \u00e8 uscito nel maggio dello stesso anno ed \u00e8 stato ristampato come \"Filtri + Nudo\" due mesi dopo. Ha raggiunto l'8\u00aa posizione della Classifica FIMI Album, diventando la sua prima top ten, ed \u00e8 stato certificato disco d'oro con oltre unit\u00e0 vendute. Nel novembre successivo ha realizzato i suoi primi concerti come solista a Milano e Roma."}
{"id": "9266668", "revid": "1888309", "url": "https://it.wikipedia.org/wiki?curid=9266668", "title": "Chiesa di San Maurizio (Ponte in Valtellina)", "text": "La chiesa di San Maurizio \u00e8 il principale luogo di culto cattolico di Ponte in Valtellina, in provincia di Sondrio e diocesi di Como; \u00e8 inserita nell'unit\u00e0 pastorale di 25 - Tresivio.\nStoria.\nLa chiesa fu edificata nel XIII secolo con una prima ricostruzione nel 1347, data che \u00e8 incisa sulle lesene poste all'entrata principale periodo in cui era curato Giovanni da Tresivio e intitolata al beato Maurizio e ai suoi compagni martiri, edificata per volont\u00e0 e a spese dei vicini di Ponte e delle famiglia Quadrio. Sicuramente la chiesa fu edificata anche grazie alla volont\u00e0 dell'importante famiglia Quadrio il cui blasone \u00e8 raffigurato sul portale laterale, famiglia che da Como si era spostata in Valtellina per fuggire dalle guerre contro i Visconti.\nL'edificio fu oggetto di un grande ampliamento nella seconda met\u00e0 del XV secolo, periodo in cui la chiesa fu arricchita di opere importanti facendo parte del ducato di Milano con la possibilit\u00e0 quindi di commissionare gli arredi sacri per adornare la chiesa, agli artisti del territorio della pianura con lo smembramento della chiesa dei santi Pietro e Paolo. La parte dedicata all'abside \u00e8 l'ultima realizzata nel 1500. Per la sua realizzazione fu contattato Giovanni Antonio Amadeo, che non pot\u00e9 assolvere la committenza per mancanza di tempo, furono invece i fratelli Giacomo e Tommaso Rodari di Mareggia a progettare e ultimare l'edificio di culto. \nNel 1638 la chiesa fu eretta a prepositura. \nNel Settecento furono eseguiti nuovi lavori che per\u00f2 non modificarono l'assetto architettonico dell'edificio.\nDescrizione.\nEsterno.\nLa chiesa si trova nella parte centrale della localit\u00e0 e grazie all'essere stata modificata pi\u00f9 volte nei secoli, presenta un connubio di stili tra il romanico, il gotico e il rinascimentale. La facciata a salienti, progetto del 1460 di Jacopo Corti di Valsolda, \u00e8 tripartita da quattro lesene in blocchi di pietra, mentre le tre sezioni in muratura sono di colore giallo ocra. La data di creazione \u00e8 inserita in due lapidi presenti sulla facciata, mentre una terza indica la data del 1500 quando fu realizzato l'abside su progetto di Tommaso Rodari. Il frontone \u00e8 caratterizzato dal portale marmoreo in stile gotico con colonnina tortile e fregi vegetali, completo di lunetta ogiva con il dipinto a fresco raffigurante la \"Madonna col Bambino e san Maurizio\" di Bernardino Luini, a cui \u00e8 dedicato il piazzale precedente l'edificio. Il portale ligneo \u00e8 un lavoro ottocentesco di Raffaele Galimberti, che riprodusse quello precedente, di cui si conservano alcune parti quali testimonianza dell'arte quattrocentesca valtellinese. Questa parte \u00e8 protetta da una copertura a due falde decorata ad archetti pensili che si ripetono lungo il profilo della facciata, riprendendo lo stile quattrocentesco del gotico veneziano. \nAi lati vi sono due aperture monofore strombate protette da inferriata. La parte superiore ospita un grande rosone. La parte a sud ospita un'entrata laterale il cui piedritto conserva lo stemma dell'importante famiglia Quadrio, nonch\u00e9 l'affresco di san Cristoforo risalente al Quattrocento e una meridiana. Un ulteriore simbolo posto sempre sullo stipite del portale laterale \u00e8 diventato il simbolo cittadino.\nLa torre campanaria in stile romanico con aperture a monofore, bifore e trifore, innalzata nel Cinquecento, \u00e8 posta accanto all'abside, sul lato destro, alcune incisioni poste sullo spigolo sud-est, d'epoca medioevale presentano singolari emblemi arcaici.\nLa chiesa ospita lateralmente l'antico oratorio dei disciplini, decorato nella volta con gli affreschi di Fermo Stella. I locali detti \"Sala delle sibille\", sono poi stati inglobati nel museo parrocchiale.\nInterno.\nLe tre navate che compongono l'aula a pianta basilicale, divise da grandi colonne complete di capitelli scolpiti atti a reggere gli archi a tutto sesto. La parte superiore presenta il fregio lavoro di Giuseppe Reina dell'Ottocento, completo di tondi che ospitano le raffigurazioni di santi riferibili alle localit\u00e0 prossime a Ponte. \nSi conservano affreschi del XV secolo, mentre l'altare maggiore ospita il ciborio opera dei fratelli Guicciardi originari di Ponte.\nLa navata sinistra ospita la cappella dedicata a santa Elisabetta con il polittico del 1501 di Giovanni Battista da Mussio o Musso. L'opera nella parte centrale la raffigurazione della Vergine col Bambino in grembo, laterali a destra i santi Maria Maddalena a Maurizio, mentre a sinistra un santo papa e san Nicola da Tolentino. Il dipinto \u00e8 inserito in un'ampia cornice in stucco che originariamente ospitava nel Seicento il dipinto la \"visitazione di Maria alla cugina Elisabetta\" collocato poi in altra sede.\nL'altare a destra dedicato alla Madonna delle Grazie, ospita l'ancona opera di Giacomo Del Maino, dorata e decorata di pregevole fattura degli ultimi anni del Quattrocento. Questa si sviluppa su due sezioni, di cui nella sezione inferiore vi sono sei formelle divise da candelabre raffiguranti le storie di sant'Anna e Gioacchino divisi in tre sezioni, tre per lato, con l'immagine della Vergine nella parte centrale, la sezione superiore ospita nelle relative nicchie, le statue dei santi Rocco, Bernardino da Siena, Pietro da Verona, e Sebastiano. La predella ospita in tondi le raffigurazioni dei profeti, mentre la parte culmina con la cimasa e la rappresentazione di Cristo nell'avello sorretto da due angeli.\nDue altari dedicati alla Madonna del Rosario e al Sacro Cuore sono posti lateralmente alla zona presbiteriale che \u00e8 anticipata dall'arco trionfale dove \u00e8 posto il grande crocifisso ligneo del XVI secolo. Il tabernacolo atto a conservare gli olii sacro, \u00e8 sempre opera dei fratelli Rodari e riporta la datazione del 1536 ed \u00e8 collocato sulla parete sinistra. Il manufatto presenta otto medaglioni in marmo dove sono impressi i volti degli apostoli. Il ciborio bronzeo dalla forma di piccolo tempio, fu eseguito dai fratelli Innocenzo e Francesco Guicciardi nel 1578. Il manufatto presenta formelle lavorate con le scende della Bibbia e dei Vangeli, gli evangelisti e varie iscrizioni. La statua dei Cristo redentore troneggia sulla cima. Tre grandi dipinti raffiguranti \"'Ultima cena\", \"Lavanda dei Piedi\", \"San Maurizio e compagni\" sono lavori settecenteschi di Giovan Pietro Romegialli, inseriti in quadrature di Giuseppe Porro. \nIl battistero a forma di tempietto, \u00e8 posto di presso l'altare della santa ed \u00e8 composto dalla vasca in marmo del 1585 coperta da un coprifonte battesimale ligneo a base ottagonale, riccamente intagliato. \nL'aula \u00e8 arricchita dal pulpito ligneo opera scolpita da Baldassarre Heger del 1611 completa di nicchie che ospitano statue di santi e angeli, mentre la sezione maggiore ospita la raffigurazione di san Maurizio con i suoi compagni martiri. L'artista ha realizzato la cassa lignea dell'organo mentre la sezione strumentale \u00e8 opera di Carlo Prati da Gera Lario sempre del XVII secolo. \nLa pavimentazione ospita le lapidi dei parroci della localit\u00e0 e delle famiglie pi\u00f9 importanti cittadini. Le capriate lignee del tetto completano l'aula."}
{"id": "9266670", "revid": "1099637", "url": "https://it.wikipedia.org/wiki?curid=9266670", "title": "USE Basket Femminile Empoli 2020-2021", "text": "Questa voce raccoglie le informazioni riguardanti la USE Basket Femminile Empoli nelle competizioni ufficiali della stagione 2020-2021.\nStagione.\nLa stagione 2020-2021 della USE Basket Femminile Empoli, sponsorizzata \"Scotti\", \u00e8 stata la terza che ha disputato in Serie A1 femminile.\nStatistiche.\nStatistiche delle giocatrici.\nCampionato (stagione regolare e play-off)"}
