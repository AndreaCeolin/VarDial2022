{"id": "8892489", "revid": "122265922", "url": "https://it.wikipedia.org/wiki?curid=8892489", "title": "Andromeda (miniserie televisiva)", "text": "Andromeda (\"The Andromeda Strain\") \u00e8 una miniserie televisiva statunitense del 2008, basata sull'omonimo romanzo del 1969 scritto da Michael Crichton e parla di un team di scienziati che indagano su una malattia mortale di origine extraterrestre. La miniserie \u00e8 una rivisitazione del romanzo originale piuttosto che un adattamento. Oltre ad aggiornare l'ambientazione all'inizio del XXI secolo, la miniserie apporta moltissime modifiche alla trama e ai personaggi dalla sua fonte.\nTrama.\nUn satellite statunitense cade poco fuori Piedmont, Utah, dove viene rinvenuto da due ragazzi che lo portano in citt\u00e0. Gli abitanti lo aprono e viene rilasciato un microrganismo, che l'esercito chiamer\u00e0 \"Andromeda\". Una squadra di scienziati viene inviata dal dipartimento della difesa per recuperare il satellite, ma vengono anche loro attaccati dal virus e muoiono. Il video registrato dal team di recupero e la loro morte, cattura l'attenzione del generale George Mancheck, il capo del reparto della bio-difesa, che attiva un team chiamato Wildfire, formato da cinque ricercatori di alto livello, per scoprire la minaccia. La squadra guidata dal Dr. Jeremy Stone va ad indagare a Piedmont, recupera il satellite. Da quel momento la squadra si ritira in un laboratorio sotteraneo isolato dove comincia ad effettuare esperimenti.\nProduzione.\nNel settembre 2004, Sci Fi Channel ha annunciato che avrebbe prodotto una miniserie basata su \"The Andromeda Strain\", prodotta da Ridley, Tony Scott e Frank Darabont. Il 2 maggio 2007, il sito The SciFi Wire ha annunciato che la miniserie sarebbe stata trasmessa su A&amp;E Network, ed \u00e8 andata in onda negli Stati Uniti in due parti, per un totale di quattro ore. Esiste una versione mandata in onda in Australia il 21 settembre 2009, in un unico film dalla durata di tre ore.\nRiprese.\nIl 16 agosto 2007, il cast e la troupe hanno filmato al Surrey, B.C. campus della Simon Fraser University di Surrey. Alcune parti sono state girate nella Kamloops Brewery a Kamloops, a Savona, mentre le scene in esterna a Hedley e ad Ashcroft. Sebbene non siano state effettuate riprese nello Utah, l'immagine satellitare che appare nella sequenza dell'attacco nucleare \u00e8 quella di Emery.\nAccoglienza.\nLa miniserie ha ricevuto recensioni contrastanti da parte della critica. L'Hartford Courant la defisce \"divertente con intrighi ad alta velocit\u00e0\". Il Boston Globe la trov\u00f2 non originale, sebbene \"a volte accattivante\". Il Los Angeles Times la definisce \"esagerata e noiosa\" e critica le differenze dalla storia originale. Entertainment Weekly ha criticato la lentezza e ha affermato che \"il remake \u00e8 disordinato e si impantana nel lavoro di laboratorio, nei retroscena insensati e nella burocrazia.\" Il New York Times ha lamentato la poca suspense.\nLa miniserie \u00e8 stata candidata a sette Emmy Award, tra cui Outstanding Miniseries. La prima parte \u00e8 stata nominata per la fotografia, il montaggio e il montaggio sonoro. La seconda parte \u00e8 stata candidata per il montaggio del suono. Entrambe le parti sono state nominate per il trucco (non prostetico).\nAltri media.\nA&amp;E ha creato un alternate reality game che ruota attorno a un blog immaginario, intitolato \"What Happened in Piedmont?\". Il blog accompagna la miniserie e contiene riferimenti ai problemi della citt\u00e0 in cui \u00e8 ambientata la miniserie. L'autore \u00e8 uno studente di giornalismo presso l'Universit\u00e0 della California, Berkeley, e discute dei suoi tentativi di contattare le persone di Piedmont, sua citt\u00e0 natale, dopo aver ricevuto un bizzarro messaggio vocale lasciatogli dalla sorella. Dopo il primo post nell'aprile 2008, il blog ha rivelato ulteriori approfondimenti sulla trama della miniserie, con collegamenti ad altri siti fittizi in cui i giocatori potevano inserire password per ottenere maggiori informazioni."}
{"id": "8892490", "revid": "599013", "url": "https://it.wikipedia.org/wiki?curid=8892490", "title": "Andra\u017e \u017dini\u010d", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile del , nel 2018 viene ceduto in prestito al con cui debutta fra i professionisti giocando l'incontro di 2. SNL vinto 3-1 contro il .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nStatistiche.\n\"Statistiche aggiornate al 24 marzo 2021\"."}
{"id": "8892491", "revid": "8660", "url": "https://it.wikipedia.org/wiki?curid=8892491", "title": "Campionato finlandese di football americano", "text": "Il campionato finlandese di football americano \u00e8 una competizione che riunisce l'\u00e9lite dei club finlandesi di football americano dal 1979. L'organizzatore del campionato e delle squadre nazionali \u00e8 la Federazione finlandese di Football Americano (SAJL).\nQuesta competizione si disputa con una stagione regolare con girone all'italiana, seguita dai play-off con una finale soprannominata \"Vaahteramalja\".\nFormato.\nIl campionato attuale \u00e8 diviso in quattro categorie: la Vaahteraliiga, la I-divisioona, la II-divisioona e la III-divisioona (disputata a 7 giocatori); per alcune stagioni \u00e8 esistita anche la IV-divisioona. Le prime 4 squadre classificate nella Vaahteraliiga si affrontano nel Vaahteramalja, mentre l'ultima \u00e8 relegata in I-divisioona a favore della prima classificata di questo stesso torneo. Esiste anche un campionato femminile su tre livelli: il massimo livello \u00e8 denominato Naisten Vaahteraliiga, quelli successivi sono la Naisten I-divisioona e la Naisten II-divisioona.\nIl gioco si svolge con le regole della SAJL che si basano sul regolamento della NCAA.\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti nelle diverse leghe."}
{"id": "8892493", "revid": "1373059", "url": "https://it.wikipedia.org/wiki?curid=8892493", "title": "Botond Balogh", "text": "Caratteristiche tecniche.\nDifensore centrale forte fisicamente, abile nel gioco aereo e in fase di marcatura, per le sue caratteristiche \u00e8 stato paragonato a Marash Kumbulla.\nCarriera.\nClub.\nEntra nel mondo del pallone con il Nagycenk SE squadra della provincia di Sopron, successivamente gioca con il Sopron SC squadra della sua citt\u00e0 natale, nel 2015 entra nel settore giovanile dell', nel 2019 viene acquistato dal che lo aggrega inizialmente al proprio settore giovanile; riuscendo gi\u00e0 al suo primo anno a ricevere svariate convocazioni in prima squadra sia in campionato che in Coppa Italia. Debutta in prima squadra il 28 ottobre 2020 in occasione dell'incontro di Coppa Italia vinto 3-1 contro il . Tre giorni dopo effettua anche l'esordio in Serie A giocando da titolare la partita di San Siro contro l' terminata 2-2. Il 5 maggio 2021 estende il proprio contratto con i crociati sino al 2025.\nNazionale.\nNel settembre 2016 entra nell'Under-15, passando successivamente all'Under-16 entrambe allenate da S\u00e1ndor Preisinger. Nel 2018 entra a far p'arte dell'Under-18 dove con 12 presenze giocher\u00e0 sia il mondiale Under-17 2019 in Brasile, sia l'europeo Under-17 2019 in Irlanda. Sempre nello stesso anno nell'unica partita disputata con l'Under-18 segna un gol contro i pari et\u00e0 della Lettonia contribuendo alla vittoria finale giunta per 3-2. Nel 2021 viene convocato dal ct Zolt\u00e1n Gera con la nazionale under-21 ungherese per il campionato europeo di categoria. Gioca 2 partite nella competizione, che vede l'Ungheria co-padrona di casa uscire gi\u00e0 nella fase a gironi a causa dell'ultimo posto nel proprio gruppo, frutto di tre sconfitte su tre partite.\nIl 2 novembre 2021 riceve la prima convocazione in nazionale maggiore, con cui esordisce 10 giorni dopo in occasione del successo per 4-0 contro .\nStatistiche.\n\"Statistiche aggiornate al 30 marzo 2021\".\nPresenze e reti nei club.\n\"Statistiche aggiornate al 21 gennaio 2022\""}
{"id": "8892495", "revid": "599013", "url": "https://it.wikipedia.org/wiki?curid=8892495", "title": "Timi Max El\u0161nik", "text": "Caratteristiche tecniche.\n\u00c8 un centrocampista centrale.\nCarriera.\nClub.\nCresciuto nel settore giovanile dell', nel 2015 viene acquistato dal ; debutta fra i professionisti il 23 agosto 2017 in occasione dell'incontro di Carabao Cup vinto ai rigori contro il ; negli anni seguenti viene ceduto tre volte in prestito in quarta divisione e nel 2019 rimane svincolato. Il 14 gennaio 2020 fa ritorno in patria firmando con l'.\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nIl 28 settembre 2021 viene convocato per la prima volta in nazionale maggiore dal CT sloveno Matja\u017e Kek. L'8 settembre seguente fa il suo debutto subentrando al posto di Jasmin Kurti\u0107 nel match vinto contro il (0-4).\nStatistiche.\n\"Statistiche aggiornate al 24 marzo 2021\"."}
{"id": "8892497", "revid": "458786", "url": "https://it.wikipedia.org/wiki?curid=8892497", "title": "Timi El\u0161nik", "text": ""}
{"id": "8892498", "revid": "1363832", "url": "https://it.wikipedia.org/wiki?curid=8892498", "title": "Edwin Edwards", "text": "Biografia.\nNato in una famiglia di origini francesi creole, Edwin Edwards prest\u00f2 servizio militare nella marina sul finire della seconda guerra mondiale e, dopo il conflitto, si laure\u00f2 presso l'Universit\u00e0 statale della Louisiana per poi intraprendere la professione di avvocato. Nel 1949 spos\u00f2 la compagna di liceo Elaine Schwartzenburg, dalla quale ebbe quattro figli.\nEntrato in politica con il Partito Democratico, Edwards fu eletto all'interno del consiglio comunale di Crowley nel 1954, rimanendovi per i successivi dieci anni. In seguito vinse un seggio all'interno del Senato di stato, la camera alta della legislatura statale della Louisiana.\nCirca un anno e mezzo dopo, Edwards si aggiudic\u00f2 un'elezione speciale per la Camera dei Rappresentanti, indetta per riassegnare il seggio del deputato T. Ashton Thompson, deceduto in un incidente stradale mentre era ancora in carica. Edwards fu riconfermato deputato per altri tre mandati completi nel 1966, nel 1968 e nel 1970.\nNel 1971 si candid\u00f2 alla carica di governatore della Louisiana, sconfiggendo nelle primarie politici del calibro di J. Bennett Johnston, Gillis William Long e Jimmie Davis. Nelle elezioni generali super\u00f2 l'avversario repubblicano Dave Treen e fu eletto cos\u00ec governatore.\nPoco dopo essere entrato in carica come governatore, Edwin Edwards si trov\u00f2 nella situazione di dover nominare un senatore provvisorio che occupasse fino a nuove elezioni il seggio di Allen J. Ellender, morto in carica. La scelta del governatore ricadde inaspettatamente su sua moglie Elaine, che non aveva mai rivestito cariche politiche. La donna non si candid\u00f2 mai per un mandato completo e funse da semplice sostituta per tre mesi, finch\u00e9 venne eletto senatore J. Bennett Johnston. Edwards sostenne che la nomina di Elaine fosse un gesto simbolico e significativo che voleva contrastare decenni di discriminazioni politiche contro le donne, ma i critici contestarono l'azione definendo la signora Edwards una semplice \"scaldaposto\".\nRiconfermato per un secondo mandato nel 1975, Edwards si afferm\u00f2 come uno dei personaggi politici pi\u00f9 carismatici dell'epoca. Accanito sostenitore dei diritti civili, si distinse per le numerose nomine di donne e minoranze etniche all'interno della sua amministrazione.\nLe leggi della Louisiana gli impedirono di candidarsi per un terzo mandato consecutivo nel 1979 e fu cos\u00ec succeduto dal vecchio sfidante Dave Treen; Edwards attese quattro anni e si ripresent\u00f2 come candidato nel 1983, riuscendo a sconfiggere Treen e venendo rieletto governatore. Il giorno prima delle elezioni dichiar\u00f2 ai giornalisti: \"L'unico modo in cui posso perdere queste elezioni \u00e8 se mi beccano a letto con una ragazza morta o con un ragazzo vivo\". Dell'avversario Treen ebbe a dire in campagna elettorale \"\u00c8 cos\u00ec lento che ci impiega un'ora e mezza a guardare \"60 Minutes\"\". La campagna per la rielezione gli cost\u00f2 pi\u00f9 del previsto, cos\u00ec per ripagare il debito di oltre quattro milioni offr\u00ec a 618 cittadini una vacanza di otto giorni in Europa insieme a lui e suo fratello, in cui avrebbero potuto cenare alla reggia di Versailles e giocare d'azzardo a Monte Carlo. Ogni partecipante pag\u00f2 di tasca propria diecimila dollari, ottenendo in cambio un adesivo con su scritto \"I did Paris with the Gov\".\nNel corso del suo terzo mandato, il governatore Edwards sub\u00ec una serie di indagini con l'accusa di frode postale, ostruzione alla giustizia e subornazione. Sebbene assolto, la sua popolarit\u00e0 sub\u00ec una brusca battuta d'arresto. Nel 1987 avanz\u00f2 nuovamente la propria candidatura, nonostante contro di lui fosse schierata una ricca pletora di sfidanti sia tra le file dei repubblicani sia tra quelle dei democratici. La campagna elettorale fu incentrata sulla figura di Edwards e tra tutti emerse il democratico Buddy Roemer, che riusc\u00ec ad aggiudicarsi la maggioranza dei voti al primo turno, forzando il governatore uscente ad affrontare un ballottaggio contro di lui. Edwards decise di non disputare il ballottaggio e si ritir\u00f2 dalla corsa, determinando cos\u00ec la vittoria di Roemer.\nQuattro anni dopo, Edwin Edwards annunci\u00f2 la propria candidatura per la tornata elettorale del 1991. Il giornalista Lanny Keller sentenzi\u00f2 che avrebbe potuto vincere solo se il suo avversario fosse stato Adolf Hitler. La frase si rivel\u00f2 ironicamente profetica: Edwards riusc\u00ec ad avanzare al ballottaggio contro il suprematista bianco esponente del Ku Klux Klan David Duke, mentre il governatore uscente Roemer si piazz\u00f2 terzo. Spaventati dalla possibilit\u00e0 di un governatore di estrema destra, numerosi repubblicani lanciarono degli appelli invitando a votare Edwards. Al termine della campagna elettorale, Edwards sconfisse Duke con un margine schiacciante di circa quattrocentomila voti.\nNel suo quarto e ultimo mandato, Edwards promosse misure a favore del gioco d'azzardo nella Louisiana e divenne il primo governatore del Sud ad emanare un ordine esecutivo a tutela degli omosessuali discriminati. Lasci\u00f2 la carica nel 1996, poco dopo aver sposato in seconde nozze Candy Picou. Durante la loro unione, tentarono infruttuosamente di avere un figlio e a tal fine Edwards si sottopose anche ad un intervento di inversione della vasectomia che aveva subito.\nSul finire degli anni novanta, torn\u00f2 ad essere coinvolto da accuse di corruzione e sottoposto a processo. Riconosciuto colpevole di diciassette dei ventisei capi d'accusa contro di lui, fu condannato a scontare dieci anni di carcere. Incarcerato nel 2002, fu detenuto dapprima a Fort Worth e poi a Oakdale. Alcuni dei suoi vecchi rivali politici, tra cui Dave Treen e J. Bennett Johnston chiesero all'allora Presidente George W. Bush di concedere la grazia a Edwin Edwards, ma la richiesta fu respinta formalmente. Fu scarcerato nel gennaio del 2011.\nDurante la detenzione, Edwards divorzi\u00f2 da Candy e conobbe tramite corrispondenza quella che, alla sua scarcerazione, divenne la sua terza moglie, Trina Grimes. Al momento delle nozze, l'ex governatore aveva ottantatr\u00e9 anni e la donna trentadue. Nel 2013 divennero genitori di un bambino a cui fu dato il nome di Eli Wallace Edwards. Nello stesso anno, Edwards e Trina furono protagonisti di un reality show in onda sull'emittente A&amp;E, \"The Governor's Wife\".\nAll'et\u00e0 di ottantasette anni, Edwin Edwards tent\u00f2 di ritornare sulla scena politica candidandosi per un seggio della Camera. Ottenne il numero di voti pi\u00f9 alto nel primo turno, ma risult\u00f2 perdente nel ballottaggio contro il repubblicano Garret Graves. Fu questa la seconda sconfitta della sua lunghissima carriera politica.\nCon i suoi 5784 giorni di servizio, Edwin Edwards \u00e8 stato uno dei governatori pi\u00f9 longevi nella storia degli Stati Uniti.\n\u00c8 morto nel 2021 per problemi respiratori."}
{"id": "8892499", "revid": "599013", "url": "https://it.wikipedia.org/wiki?curid=8892499", "title": "\u017dan Rogelj", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile del , debutta in prima squadra il 17 ottobre 2017 in occasione dell'incontro di Coppa di Slovenia perso 1-0 contro il ; nel 2020 viene acquistato dal .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nStatistiche.\n\"Statistiche aggiornate al 24 marzo 2021\"."}
{"id": "8892509", "revid": "599013", "url": "https://it.wikipedia.org/wiki?curid=8892509", "title": "David Brekalo", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , ha debuttato in prima squadra il 5 agosto 2017 in occasione dell'incontro di 2. SNL vinto 3-0 contro il Roga\u0161ka.\nL'11 agosto 2021 \u00e8 stato reso noto il suo passaggio ai norvegesi del Viking, compagine a cui si \u00e8 legato fino al 31 dicembre 2024.\nNazionale.\nNel 2021 \u00e8 stato convocato dalla nazionale under-21 per il campionato europeo di categoria; il 24 marzo \u00e8 sceso in campo nel match della fase a gironi contro la Spagna.\nStatistiche.\n\"Statistiche aggiornate all'11 agosto 2021\"."}
{"id": "8892518", "revid": "599013", "url": "https://it.wikipedia.org/wiki?curid=8892518", "title": "\u017dan Zaletel", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , debutta in prima squadra il 29 ottobre 2017 in occasione dell'incontro di 2. SNL vinto 4-0 contro il ; nel giugno del 2018 viene acquistato dal .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nStatistiche.\n\"Statistiche aggiornate al 24 marzo 2021\"."}
{"id": "8892519", "revid": "599013", "url": "https://it.wikipedia.org/wiki?curid=8892519", "title": "Igor Veki\u010d", "text": "Carriera.\nClub.\nCresciuto nel settore giovanile del , debutta in prima squadra il 5 agosto 2017 in occasione dell'incontro di 2. SNL vinto 3-0 contro il Roga\u0161ka.\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nStatistiche.\n\"Statistiche aggiornate al 24 marzo 2021\"."}
{"id": "8892522", "revid": "439868", "url": "https://it.wikipedia.org/wiki?curid=8892522", "title": "Kondor (disambigua)", "text": ""}
{"id": "8892526", "revid": "2063248", "url": "https://it.wikipedia.org/wiki?curid=8892526", "title": "Guerra tra il Cartello di Jalisco Nuova Generazione e il Cartello di Los Caballeros Templaros", "text": ""}
{"id": "8892528", "revid": "173617", "url": "https://it.wikipedia.org/wiki?curid=8892528", "title": "Masao Ohba", "text": ""}
{"id": "8892529", "revid": "72396", "url": "https://it.wikipedia.org/wiki?curid=8892529", "title": "Eldin Dzogovic", "text": "Caratteristiche tecniche.\n\u00c8 un difensore centrale.\nCarriera.\nNazionale.\nIl 24 marzo 2021 debutta in Nazionale lussemburghese disputando l'amichevole contro il .\nStatistiche.\n\"Statistiche aggiornate al 24 marzo 2021\"."}
{"id": "8892530", "revid": "1185701", "url": "https://it.wikipedia.org/wiki?curid=8892530", "title": "Mih\u00e1ly Kata", "text": "Caratteristiche tecniche.\n\u00c8 un centrocampista difensivo.\nCarriera.\nClub.\nCresciuto nel settore giovanile dell', debutta in prima squadra il 7 agosto 2019 in occasione dell'incontro di Nemzeti Bajnoks\u00e1g II pareggiato 1-1 contro il .\nNazionale.\nNel 2021 viene convocato dalla nazionale under-21 per il campionato europeo di categoria.\nStatistiche.\n\"Statistiche aggiornate al 24 marzo 2021\"."}
{"id": "8892531", "revid": "88740", "url": "https://it.wikipedia.org/wiki?curid=8892531", "title": "Campionato mondiale di snooker 2021", "text": "Il Campionato mondiale di snooker 2021 \u00e8 stato il diciottesimo ed ultimo evento professionistico della stagione 2020-2021 di snooker, il quindicesimo Ranking, e l'87\u00aa edizione di questo torneo, che si \u00e8 disputato dal 17 aprile al 3 maggio 2021, presso il Crucible Theatre di Sheffield, in Inghilterra, per la 45\u00aa volta consecutiva.\n\u00c8 stato il terzo ed ultimo evento stagionale della Tripla Corona.\nIl 9 aprile Alan McManus ha annunciato il suo ritiro dall'attivit\u00e0 agonistica all'et\u00e0 di 50 anni, dopo 30 stagioni disputate, a seguito della sconfitta rimediata il giorno stesso per mano di Bai Langning, durante il secondo turno di qualificazioni.\nIl 12 aprile Kacper Filipiak ha annunciato il suo ritiro dall'attivit\u00e0 agonistica all'et\u00e0 di 25 anni, dopo tre stagioni disputate, a seguito della sconfitta rimediata il giorno stesso per mano di Zhao Xintong, durante il terzo turno di qualificazioni.\nAlle 15:00 WEST del 17 aprile, in occasione dei funerali del principe Filippo di Edimburgo, scomparso il 9 aprile, \u00e8 stato osservato un minuto di silenzio.\nIl campione in carica era Ronnie O'Sullivan, il quale \u00e8 stato eliminato agli ottavi di finale da Anthony McGill. Si tratta della dodicesima eliminazione a questo stadio del torneo per il detentore del Campionato del mondo; l'ultimo giocatore ad uscire di scena agli ottavi da testa di serie numero 1 era stato Mark Williams nel 2019.\nIl torneo \u00e8 stato vinto da Mark Selby, il quale ha battuto in finale Shaun Murphy per 18-15. L'inglese si \u00e8 aggiudicato cos\u00ec il suo quarto Campionato mondiale e il suo nono evento della Tripla Corona, eguagliando a queste quote John Higgins, ed il suo 20\u00ba titolo Ranking, eguagliando a questa quota Neil Robertson.\nVigilia.\nSviluppi futuri.\nL'11 marzo 2021 il World Snooker Tour comunica, sul suo sito ufficiale, i criteri da seguire per partecipare alla stagione 2021-2022: cos\u00ec come era accaduto nel 2020-2021, i giocatori che si qualificheranno alla fase finale di questo torneo, e che non avranno gi\u00e0 guadagnato una \"tour card\" per altri meriti, ne riceveranno una di due stagioni. La stessa viene assegnata anche a Marco Fu e a Jimmy White (l'11 aprile seguente), per meriti sportivi, essendo entrambi fuori dai primi 64 del Ranking di fine stagione.\nIl 17 aprile 2021 viene delineato il primo torneo della stagione successiva, ovvero il Champion of Champions, che si disputer\u00e0 dal 15 al 21 novembre 2021 al Bolton Whites Hotel, struttura annessa alla University of Bolton Stadium, stadio di calcio del Bolton Wanderers.\nIl 18 aprile 2021 viene ufficializzato che i tre eventi della Q School 2021 si terranno presso il Ponds Forge International Sports Centre di Sheffield tra il 27 maggio e il 13 giugno 2021. Cos\u00ec come era successo per l'ultima volta nella stagione 2019-2020, anche i giocatori con miglior posizione nella classifica combinata (senza aver vinto alcuna tappa degli eventi) otterranno una carta d'accesso al Main Tour; a differenza del 2019-2020, per\u00f2, i posti saranno due e non quattro.\nIl 20 aprile 2021 Barry Hearn annuncia il termine della sua carriera da promotore di eventi sportivi dopo 48 anni, cedendo il posto di presidente del World Snooker Tour a Steve Dawson, a partire dalla stagione 2021-2022. Hearn aveva mosso i primi passi nel mondo dello snooker nella seconda met\u00e0 degli anni 1970, divenendo manager del sei volte campione del mondo Steve Davis, prima di fondare \u2013 assieme allo stesso Davis e Tony Meo \u2013 la Matchroom, compagnia che ha contribuito alla crescita dello snooker, oltre che a diversi altri sport, nel corso degli anni. Per un breve periodo, fra il dicembre 2009 e il giugno 2010, \u00e8 stato, inoltre, presidente della World Professional Billiards and Snooker Association, rimanendo nello staff del nuovo gestore Jason Ferguson come responsabile degli aspetti commerciali della World Snooker Limited, fino, appunto, al 20 aprile 2021.\nAspetti tecnici.\nDopo aver disputato l'edizione 2020 tra luglio ed agosto a causa dello spostamento dovuto alla pandemia di COVID-19, il Campionato mondiale di snooker torna nella sua fascia originale, ovvero tra aprile e maggio, al Crucible Theatre di Sheffield, divenendo cos\u00ec il primo torneo stagionale a disputarsi nella sua \"location\" usuale, dato che il World Snooker Tour si \u00e8 visto costretto a cancellare e posticipare eventi sempre a causa della pandemia, decidendo di svolgere la gran parte di essi presso la Marshall Arena di Milton Keynes \u2013 come era gi\u00e0 accaduto in occasione della Championship League del giugno 2020 e del Tour Championship 2020, durante la ripresa alle competizioni a seguito delle chiusure sul finire della stagione 2019-2020 \u2013 in quanto unica bolla in grado di poter ospitare tutto lo staff necessario per i tornei, compresi i giocatori. Il World Snooker Tour ha poi deciso di disputare il Welsh Open 2021 e il Tour Championship 2021 al Celtic Manor Resort di Newport, in Galles, sempre in una bolla.\nPer il quattordicesimo anno di fila, l'English Institute of Sport di Sheffield ospita le qualificazioni al torneo.\nA dispetto dello scorso anno per ragioni di calendario, la fase finale inizia di sabato e termina il primo luned\u00ec di maggio, come da tradizione, cosa che era accaduta consecutivamente dal 1996 al 2019.\nL'azienda di scommesse sportive Betfred sponsorizza il Campionato mondiale di snooker per il settimo anno consecutivo, dopo aver gi\u00e0 sponsorizzato il Masters in questa stagione, altro evento della Tripla Corona. Il 16 aprile la stessa Betfred ha comunicato che per ogni century break verranno donate \u00a3200 al Jessie May Children's Hospice at Home, ente benefico del WST.\nViene confermato per intero il montepremi per la terza stagione consecutiva.\nIl 13 marzo 2021 \u00e8 stato comunicato che, durante la fase a eliminazione diretta, \u00e8 consentito l'accesso di un numero limitato di spettatori, grazie ad un'iniziativa del Governo britannico per ritornare gradualmente ai numeri pre-pandemia negli eventi sportivi e nel mondo dello spettacolo. Il 25 aprile seguente viene comunicato che, in occasione della sessione conclusiva della finale del torneo, il Crucible sar\u00e0 tutto esaurito.\nIl 4 aprile 2021 il World Snooker Tour ha annunciato, sul suo sito ufficiale, di voler assegnare un bonus per la \"serie perfetta\", sia per quanto riguarda la fase a eliminazione diretta (\u00a3), che per le qualificazioni (\u00a3) \u2013 cos\u00ec come era gi\u00e0 accaduto nel 2020 \u2013 oltre alle \u00a3 per il miglior break di tutta la competizione, il quale verrebbero assegnate assieme al bonus per il Maximum break.\nIl 7 aprile 2021 Paul Collier viene definito l'arbitro della finale. Il gallese aveva gi\u00e0 diretto le finali del 2004 e del 2016.\nAspetti sportivi.\nMei Xiwen, Marco Fu e Steve Mifsud si ritirano dalle qualificazioni per il torneo prima dello svolgimento di esse, venendo sostituiti da Michael White, Paul Davison e Leo Fernandez, primi tre giocatore dell'ordine di merito della Q School 2020, i quali si aggiungono ad altri 16 giocatori selezionati dalla World Professional Billiards and Snooker Association per completare il tabellone delle qualifiche.\nNoppon Saengkham \u00e8 costretto a dare forfait dopo essere risultato positivo al COVID-19.\nViene confermato per intero il format delle qualificazioni adottato nel 2020:\nGli incontri compresi tra il primo e il terzo turno sono al meglio degli 11 frame, mentre nel quarto durano al massimo 19 partite.\nAvvenimenti.\nQualificazioni.\nTurno 1 (5-6-7 aprile)\nIl primo incontro, seguendo il tabellone, vede di fronte Jimmy White e Stephen Hendry, due dei pi\u00f9 iconici giocatori nella storia di questo sport; si tratta del 61\u00ba scontro diretto fra i due, considerando anche gli incontri minori, nonch\u00e9 dell'ottavo solo al Campionato del mondo, il primo in fase di qualificazione: lo scozzese \u2013 rientrante nel circuito professionistico dopo otto stagioni di inattivit\u00e0 \u2013 era, per altro, riuscito a conquistare quattro delle sue sette finali al Crucible contro l'inglese. Dopo aver perso il primo frame, Hendry vince le seguenti cinque partite, realizzando, al meglio, una serie da 66 nella sesta. White riesce a portare a casa il settimo e l'ottavo frame, prima di subire un \"mezzo-centone\" vincente da parte dell'avversario.\nLee Walker batte Ken Doherty rimontando dal 4-1 al 4-6, Andy Hicks elimina Reanne Evans, mentre Brandon Sargeant supera Rebecca Kenna. Oliver Lines sconfigge Dylan Emery 6-1, realizzando tre centoni, e subendone uno nell'unico frame perso. Jamie Wilson rifila un cappotto a Barry Pinches, Julien Leclercq vince al decider contro Soheil Vahedi, mentre Lei Peifan recupera dal 1-5 al 6-5 nei confronti di Ben Mertens.\nTabellone delle qualificazioni.\nGiocatori invitati dalla WPBSA.\nNota bene: \"nella sezione \"precedenti partecipazioni alle qualificazioni\", le date in grassetto indicano che il giocatore si \u00e8 qualificato a quella edizione del torneo.\"\n\"Al fianco dei giocatori \u00e8 indicata la testa di serie.\"\nNota bene: \"le seguenti teste di serie sono valide solo per le qualificazioni.\"\nCentury breaks.\nDurante il corso delle qualificazioni per il torneo sono stati realizzati 106 century breaks.\nFase a eliminazione diretta.\nPartecipanti.\nNota bene: \"nella sezione \"precedenti partecipazioni alla fase a eliminazione diretta\", le date in grassetto indicano che il giocatore ha vinto quella edizione del torneo.\"\nTabellone (fase finale).\nCentury breaks.\nDurante il corso del torneo sono stati realizzati 108 century breaks."}
{"id": "8892532", "revid": "599013", "url": "https://it.wikipedia.org/wiki?curid=8892532", "title": "Hugo Cabrera", "text": "Carriera.\nDopo quattro anni a East Texas State \u00e8 stato selezionato dai Milwaukee Bucks al decimo giro del Draft NBA 1976 (165\u00aa scelta assoluta), ma non ha mai giocato nella NBA.\nCon la ha disputato i Campionati americani 1989."}
{"id": "8892534", "revid": "547034", "url": "https://it.wikipedia.org/wiki?curid=8892534", "title": "Moturiki", "text": "Moturiki \u00e8 un'isola della provincia di Lomaiviti nelle Figi, nel mar di Koro.\nHa una superficie du 10,4 km2 per 2.000 abitanti.\n\u00c8 rinomata per la sua archeologia essendo uno dei pi\u00f9 antichi siti Lapita delle Figi e quello con i resti umani pi\u00f9 antichi (3.000 anni circa)."}
{"id": "8892535", "revid": "439868", "url": "https://it.wikipedia.org/wiki?curid=8892535", "title": "Pusztai", "text": ""}
{"id": "8892538", "revid": "124934257", "url": "https://it.wikipedia.org/wiki?curid=8892538", "title": "Potlach (serie animata)", "text": "Potlach \u00e8 una serie televisiva animata francese suddivisa in 26 episodi da 22 minuti, creata da St\u00e9phane Bernasconi, Yves Coulon e Augusto Jones e trasmessa su Rai 3 all'interno del contenitore \"\u00c8 domenica pap\u00e0.\"\nTrama.\nNel cuore della campagna, in mezzo a boschi e campi, si trova Potlach, una fattoria senza contadino, abitata e gestita esclusivamente da animali. Ci sono infatti solo mucche, maiali, conigli, pecore, un gallo, una gallina, un'anatra, un giovane toro, un cane e un lama. Questi animali dall'aspetto antropomorfico, dotati di ragione e parola, a volte bipedi, a volte quadrupedi, conducono una vita quasi umana in questo piccolo, variopinto villaggio fatto di fienili, case, iurte e roulotte.\nQuesti personaggi, con caratteri molto vari e generalmente ben consolidati, vivono molte avventure della vita quotidiana oltre a innumerevoli avventure amorose, a volte anche tra specie diverse. Devono anche affrontare in quasi tutti gli episodi eventi tanto surreali quanto incredibili, comprese apparizioni divine, magia spirituale o persino incontri extraterrestri, mentre a volte si prendono il tempo di sedersi su una poltrona per chiacchierare. Un po' a filosofare con il pubblico ."}
{"id": "8892539", "revid": "439868", "url": "https://it.wikipedia.org/wiki?curid=8892539", "title": "Revesz", "text": ""}
{"id": "8892540", "revid": "119545002", "url": "https://it.wikipedia.org/wiki?curid=8892540", "title": "Palazzo di Baldaccio d'Anghiari", "text": "Il palazzo di Baldaccio d'Anghiari o palazzo dell'Anguillara \u00e8 un edificio storico del centro di Firenze, situato tra via dell'Anguillara 14, via dell'Acqua e via delle Burella. Sarebbe stato dal 1435 il palazzo donato dal Comune di Firenze al capitano di ventura di Baldaccio d'Anghiari conte dell'Anguillara, che avrebbe finito per dare il nome alla via su cui affaccia. \u00c8 comunque da registrare come la denominazione della strada appaia gi\u00e0 agli inizi del Duecento, ed \u00e8 pi\u00f9 probabilmente legato al nome dato ai tralci delle viti raccolti a mazzo, le \"anguillare\": dopotutto poco distante si trova la via della Vigna Vecchia e si pu\u00f2 ipotizzare che qui in origine fossero presenti filari di viti. \nStoria.\nIl palazzo, secondo le ricerche di Guido Carocci rese note sull'\"Illustratore fiorentino\" del 1915, apparteneva in antico ai Riccialbani che, nel 1498, lo vendettero ai Pepi, dai quali pass\u00f2 ai primi del Cinquecento ai Seriacopi, che per lungo tempo lo affittarono in parte all'ufficio del maestro delle Poste, da cui quella denominazione di palazzo o casa della Posta con la quale \u00e8 talvolta indicato. In seguito fu dei Bartolini-Bardelli e dei Pecori-Suarez.\nDiversamente Walther Limburger, che scriveva negli anni in cui la fabbrica era di propriet\u00e0 dei Bartolini Baldelli, pur richiamando le propriet\u00e0 citate, lo evidenziava come donato dal Comune di Firenze nel 1435 a Baldaccio d'Anghiari conte dell'Anguillara, capitano di ventura ucciso nel 1441, fatto questo che in tempi recenti ha consentito di conferire alla propriet\u00e0 una denominazione in ricordo del personaggio a nobilitare ulteriormente il luogo. In quegli anni doveva essere qui vicino il pozzo dell'Anguillara, che fin\u00ec per essere all'origine del nome di via dell'Acqua.\nPassato comunque per molte propriet\u00e0, pur avendo avuto origine tra Duecento e Trecento, si presenta attualmente nelle forme assunte a seguito di un rimaneggiamento cinquecentesco, almeno per quanto concerne il fronte principale su via dell'Anguillara.\nGli interni sono viceversa segnalati dalla letteratura per le belle decorazioni riferibili al Settecento. Notevole interesse avevano anche i giardini, oggi scomparsi.\nLa facciata risulta essere stata restaurata nel 1902, quindi nel 1975 dall'impresa Daniele Catarzi (intervento seguito ai danni dell'alluvione del 1966 e premiato dalla Fondazione Giulio Marchi nel 1977) ed \u00e8 stata nuovamente interessata da un esteso cantiere (aperto nel 2006) peraltro volto al frazionamento dell'intera e grande fabbrica che si estende, oltre che su via dell'Anguillara, su via dell'Acqua e via delle Burella, dove si trovavano gli accessi secondari, le stalle e le rimesse. \nDal gennaio 2009, poco dopo essere stato liberato dai ponteggi, l'edificio \u00e8 stato sottoposto a sequestro preventivo disposto dall'autorit\u00e0 giudiziaria per presunti abusi edilizi e violazioni alle norme di tutela dei beni culturali (frazionamento interno).\nDescrizione.\nLa facciata su via dell'Anguillara \u00e8 articolata su un alto piano terreno in cui \u00e8 contenuto anche il piano ammezzato, definito nella parte superiore da un marcapiano su cui si aprono finestre a tutto sesto con ghiera e bozze lavorate. Lo stesso schema si ripete all'ultimo piano laddove la costruzione termina con bottaccio sormontato da un ampio tetto alla fiorentina. Al piano terreno il portale \u00e8 a tutto sesto con ghiera di bozze lavorate ai cui lati sono finestre rettangolari, con cornice quattrocentesca, protette da ricche grate in ferro battuto databili al XVII secolo. La facciata che guarda la via dell'Acqua conserva, sull'angolo della via delle Burella, un'ampia parte di una costruzione del XIV secolo. La stessa architettura trecentesca continua nella facciata di via delle Burella. \nIl palazzo ha un cortile con piani superiori aggettanti sopra volticciole; al piano superiore si apre una loggia, ora chiusa, impostata su colonne di ordine tuscanico. Il portale in faccia all'ingresso \u00e8 a tutto sesto, di gusto quattrocentesco, sormontato da un bassorilievo che ha al centro un medaglione con un profilo femminile (fine XVI-inizi XVII secolo). In asse \u00e8 un altro portale di gusto manierista (XVII secolo)\".\nTabernacolo.\nSull'angolo di via dell'Anguillara e di via dell'Acqua \u00e8 un tabernacolo di bella fattura databile tra la fine del XVI e l'inizio del XVII secolo, composto da una nicchia in pietra serena incorniciata da arco e lesene, che protegge una statuetta marmorea della \"Madonna con il Bambino\". Le proporzioni ed il bel panneggio morbido del manto della Vergine che in piedi tiene in braccio il piccolo figlio, fanno pensare ad un artista fiorentino del Cinquecento; da alcune tracce di lumeggiatura d'oro ancora esistenti, si pu\u00f2 desumere che una volta l'edicola fosse tutta dorata. Ai piedi della Madonna un'incisione, quale supplica dei passanti che le invocano protezione: (\"assicuraci un cammino sicuro\"). \u00c8 stato restaurato nel 1998 da Paola Rosa per le cure di Gennaro Grosso."}
{"id": "8892542", "revid": "36426", "url": "https://it.wikipedia.org/wiki?curid=8892542", "title": "Palazzo dell'Anguillara", "text": ""}
{"id": "8892544", "revid": "1538197", "url": "https://it.wikipedia.org/wiki?curid=8892544", "title": "Protocatecuato", "text": ""}
{"id": "8892548", "revid": "1340213", "url": "https://it.wikipedia.org/wiki?curid=8892548", "title": "Mickey Sumner", "text": "Biografia.\nBrigitte Michael Sumner, detta Mickey, nasce al Portland Hospital di Londra ed \u00e8 figlia del cantante Sting (Gordon Matthew Thomas Sumner) e dell'attrice Trudie Styler. Mickey ha cinque fratelli, tra cui i musicisti Joe ed Eliot. Ha studiato alla Parsons School of Design di New York.\nCarriera.\nSumner inizia la sua carriera di attrice nel 2006, con alcuni ruoli in una serie di cortometraggi. Nel 2011 ottiene il ruolo di Francesca nella serie televisiva \"I Borgia\". Mickey ottiene maggiore visibilit\u00e0 nel 2012, interpretando Sophie Levee, nel film \"Frances Ha\", mentre, nel 2013, interpreta Patti Smith nel film \"CBGB\". Nell'aprile 2013 fa il suo debutto ufficiale \"off-Broadway\", con Carol Kane, in \"The Lying Lesson\" dell'Atlantic Theater Company. Inoltre Mickey interpreta Katia nella serie AMC \"Low Winter Sun\" e recita in vari film, tra cui\u00a0\"Half the Perfect World\", \"Anesthesia\" e il film indipendente \"The Mend\".\nDal 2020 interpreta Bess Till nella serie televisiva \"Snowpiercer\".\nVita privata.\nMickey si fidanza con Chris Kantrowitz a giugno 2016, per poi sposarsi a luglio 2017 in Toscana. La coppia ha un figlio, Akira Rogue Kantrowitz, nato il 31 dicembre 2016.\nDoppiatrici italiane.\nNelle versioni in italiano delle opere in cui ha recitato, Mickey Sumner \u00e8 stata doppiata da:"}
{"id": "8892551", "revid": "36426", "url": "https://it.wikipedia.org/wiki?curid=8892551", "title": "Eyvindarfj\u00f6r\u00f0ur", "text": "Eyvindarj\u00f6r\u00f0ur (in lingua islandese: \"Fiordo di Eyvind\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda. \nDescrizione.\nEyvindarj\u00f6r\u00f0ur \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. \u00c8 posizionato tra \u00d3feigsfj\u00f6r\u00f0ur a sud e la baia di Drangav\u00edk a nord. \nAllo sbocco del fiordo c'era una fattoria, sotto al Drangav\u00edkurfjall, ma risulta abbandonata da tempo. Il fiume Eyvindarfjar\u00f0ar\u00e1 va a sfociare nel fiordo; per permettere l'attraversamento \u00e8 stata costruita una passerella, in considerazione dell'instabilit\u00e0 del terreno circostante.\nSecondo quanto riportato dai naturalisti Eggert \u00d3lafsson e Bjarni P\u00e1lsson che visitarono la contea di Strandas\u00fdsla nel XVIII secolo nel corso del loro viaggio attraverso l'Islanda, c'erano ancora case abitate sul promontorio di Engines, che separa il fiordo a nord dalla baia di Drangav\u00edk.\nDenominazione.\nSecondo il Landn\u00e1mab\u00f3k, lo storico libro degli insediamenti in Islanda, il fiordo prende il nome dal colono Eyvind Herr\u00f6\u00f0arson. I suoi fratelli, Ing\u00f3lfur e \u00d3feigur, si stabilirono in due fiordi adiacenti che da loro presero il nome di Ing\u00f3lfsfj\u00f6r\u00f0ur e \u00d3feigsfj\u00f6r\u00f0ur.\nStoria.\nNel 1787, la nave mercantile \"Fortuna\" si incagli\u00f2 appena fuori dal fiordo e tutto l'equipaggio perse la vita nel naufragio. Tra le mercanzie la nave trasportava anche molte casse di liquori. Alcuni oggetti in dotazione alla nave furono portati a riva dalla marea, altri recuperati dagli abitanti del posto. Halld\u00f3r Jakobsson, lo sceriffo di Strandamani, avrebbe dovuto occuparsi di salvare il resto del carico e gli oggetti di valore, ma lasci\u00f2 che gli abitanti si impossessassero di quello che trovavano e fu spesso visto ubriaco. Le merci recuperate furono abbandonate sulla riva per pi\u00f9 di sei mesi e si deteriorarono presto o furono vendute a basso prezzo dallo stesso sceriffo Halld\u00f3r nelle vicine localit\u00e0. Per questo suo comportamento indecoroso, lo sceriffo fu successivamente rimosso dall'incarico."}
{"id": "8892560", "revid": "278253", "url": "https://it.wikipedia.org/wiki?curid=8892560", "title": "Casa editrice Ilisso", "text": ""}
{"id": "8892561", "revid": "278253", "url": "https://it.wikipedia.org/wiki?curid=8892561", "title": "Casa editrice Poliedro", "text": ""}
{"id": "8892562", "revid": "278253", "url": "https://it.wikipedia.org/wiki?curid=8892562", "title": "Poliedro (casa editrice)", "text": ""}
{"id": "8892564", "revid": "278253", "url": "https://it.wikipedia.org/wiki?curid=8892564", "title": "Poliedro (collana editoriale Ilisso)", "text": ""}
{"id": "8892565", "revid": "287204", "url": "https://it.wikipedia.org/wiki?curid=8892565", "title": "Tamar Svetlin", "text": "Caratteristiche tecniche.\n\u00c8 un centrocampista centrale.\nCarriera.\nClub.\nCresciuto nel settore giovanile del , il 6 aprile 2019 debutta in prima squadra giocando l'incontro di 1. SNL vinto 3-2 contro il .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Spagna.\nStatistiche.\n\"Statistiche aggiornate al 24 marzo 2021\"."}
{"id": "8892567", "revid": "767487", "url": "https://it.wikipedia.org/wiki?curid=8892567", "title": "Unthinkable - Gli ultimi sopravvissuti", "text": "Unthinkable - Gli ultimi sopravvissuti (\"Den blomstertid nu kommer\") \u00e8 un film del 2018 diretto da Victor Danell.\nTrama.\nLa Svezia \u00e8 sotto assedio a causa di una misteriosa milizia e un ragazzo, Alex, \u00e8 appena tornato nella sua citt\u00e0 natale dove dovr\u00e0 cercare di sopravvivere, riconciliarsi con suo padre e andare alla ricerca di Anna, il suo amore di infanzia.\nDistribuzione.\nIl film \u00e8 stato distribuito a partire dal 15 aprile 2018."}
{"id": "8892607", "revid": "36426", "url": "https://it.wikipedia.org/wiki?curid=8892607", "title": "Palazzo Gondi de Prat", "text": "Il palazzo Gondi de Prat \u00e8 un edificio storico del centro di Firenze, situato tra via Torta 14, via delle Burella e via dell'Anguillara.\nStoria e descrizione.\nIl grande edificio \u00e8 evidentemente frutto di accorpamenti di varie case, e di numerosi rimaneggiamenti, bench\u00e9 l'attuale carattere possa dirsi seicentesco. In particolare si veda la compresenza sia di sporti su mensole (a indicare una probabile origine tre quattrocentesca della fabbrica) sia di porte e finestre incorniciate da pietrami e bozze rustiche (secondo un disegno che Walther Limburger segnalava per la particolarit\u00e0 non trovando altri riscontri coevi) che rimandano a modelli seicenteschi. \nLa piacevole loggetta neoclassica che si sporge come una prua tra via Torta e via delle Burella \u00e8 frutto invece di un intervento dovuto all'architetto Giuseppe Martelli, databile al 1840 circa, costruita su una casa di propriet\u00e0 dei da Panzano che aveva, al terreno, officine di tintore e che venne acquistata e incorporata nel palazzo solo nel Seicento, al tempo della propriet\u00e0 dei Gondi. \nPer ci\u00f2 che Marcello Jacorossi ha ricostruito, \"in epoca remota erano qui le case dei Tolosini che, per lungo tempo, vennero lasciate in abbandono. Nel 1469 erano ridotte a casolare, ossia a fabbricato in rovina, e appartenevano a Niccol\u00f2 di Pino da Bonaccorso. Nel 1480 Francesco di Lapo del Tovaglia compr\u00f2 il fabbricato ma, come risulta dalla partita della decima, esso rimase sempre allo stato di casolare. Nel 1534 era passato a Jacopo Butini che lo fece restaurare riducendolo a propria dimora. Nel XVII secolo l'ebbero gli Ugolini che lo ridussero alla forma attuale\". \nIl riferimento a una data seicentesca per il cantiere che port\u00f2 la fabbrica alle forme attuali sembrerebbe confermato da quanto \u00e8 apprezzabile nella pianta prospettica di Stefano Buonsignori del 1584, dove l'edificio si presenta ancora sotto forma di semplice casa, a volume compatto, privo di corte interna e di altri elementi capaci di conferirle il carattere di palazzo. \nPer quanto riguarda la cantonata con via delle Burella, al di sotto della loggetta sono tracce di paramento di pietra battuto alla martellina di antico carattere. Il Comitato per l'Estetica Cittadina, nel 1959-1960, lo fece rintonacare e vi sostitu\u00ec il pilastrino di pietra angolare tra le due strade, di foggia neoclassica, che era infranto.\nDa segnalare ai lati del portone principale sullo slargo tra via Torta e via dell'Anguillara le due grandi mensole in pietra con teste di leone. Nell'atrio del palazzo ricorre, sul fondo, l'arme dei Gondi (d'oro, a due mazze d'arme decussate di nero, legate di rosso). Negli interni si segnalano sale con notevoli affreschi settecenteschi. Attualmente l'edificio, acquistato nel 1991 dall'Ente Nazionale Previdenza e Assistenza ai Dipendenti Statali (ENPAS), divenuto poi sede della direzione regionale dell'Istituto Nazionale di Previdenza per i Dipendenti della Amministrazione Pubblica (INPDAP), \u00e8 nelle disponibilit\u00e0 dell'Istituto Nazionale della Previdenza Sociale (INPS)."}
{"id": "8892612", "revid": "599013", "url": "https://it.wikipedia.org/wiki?curid=8892612", "title": "Finn Dahmen", "text": "Biografia.\nNato in Germania, sua madre \u00e8 inglese.\nCarriera.\nClub.\nCresciuto nel settore giovanile del , debutta in prima squadra il 3 gennaio 2021 in occasione dell'incontro di Bundesliga perso 5-2 contro il .\nL'11 aprile 2018 va a segno con la squadra riserve, segnando il gol del definitivo 1-1 contro lo nei minuti finali del match.\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro l'Ungheria.\nStatistiche.\n\"Statistiche aggiornate al 29 giugno 2021\"."}
{"id": "8892613", "revid": "2048014", "url": "https://it.wikipedia.org/wiki?curid=8892613", "title": "Cantieri A.Mostes", "text": "I Cantieri A.Mostes, a volte indicati semplicemente come Mostes, sono un cantiere nautico con sede a Lezzeno sul lago di Como.\nVennero fondati nel 1913 dai fratelli Alessandro ed Enrico Mostes che diedero una forma imprenditoriale all'attivit\u00e0 artigianale gi\u00e0 avviata dal padre Luigi a Faggeto Lario e presso cui avevano fatto gavetta. L'anno successivo i due fratelli si divisero l'azienda e ciascuno appose la propria iniziale nel nome: fu cos\u00ec che l'azienda assunse la denominazione attuale.\nNei primi anni la produzione affiancava alle tipiche imbarcazioni del lago lariano (comballi, gondole lariane, lucie) anche quella di dinghy.\nNel 1925 i cantieri iniziarono a diversificare la produzione varando il primo traghetto del lago di Como che collegava Bellagio a Cadenabbia. Si trattava di una chiatta in legno con un carico utile di 15 tonnellate con motore Isotta Fraschini: il traghetto inizialmente battezzato \"Mussolini\" fu poi rinominato \"Bellagio\" a seguito di un incidente in cui and\u00f2 persa la vettura di Alfonso Archi, vescovo di Como.\nLa guida della societ\u00e0 pass\u00f2 negli anni trenta a Luigi, figlio di Alessandro, e quindi negli anni sessanta ad Alessandro, figlio di Luigi e omonimo del nonno fondatore. Con lui i cantieri avviarono la produzione di motoscafi dapprima a fondo piatto in mogano e successivamente con carenatura a V in compensato marino. Negli anni settanta, con l'avvento della vetroresina, Alessandro affianc\u00f2 alla produzione dei motoscafi da diporto quella di motoscafi per competizioni sportive.\nLa produzione risult\u00f2 di ottimo livello e i suoi mezzi furono utilizzati nell'arco di un ventennio come traino da numerosi campioni dello sci nautico quali: Bill Rixon, Stefano Gregorio, Enrico Guggiari, Miriam Guggiari e Carlo Cassa. La passione per la velocit\u00e0 spinse lo stesso Alessandro ad essere pilota dei suoi mezzi e fu alla guida del traino in occasione della vittoria del titolo europeo di Bill Rixon nel 1976, mentre per la vittoria mondiale di Stefano Gregorio nel 1995, che costitu\u00ec l'apogeo della storia sportiva dei cantieri, la guida dello scafo Mostes venne affidata a Germano Furlan.\nTra gli anni ottanta e novanta le sorti dell'azienda passarono a Massimo e Stefano, figli di Alessandro."}
{"id": "8892615", "revid": "36426", "url": "https://it.wikipedia.org/wiki?curid=8892615", "title": "Palazzo Benvenuti da Rondine", "text": "Il palazzo Benvenuti da Rondine \u00e8 un edificio storico del centro di Firenze, situato tra via Torta 9 e via dell'Anguillara.\nStoria e descrizione.\nIl grande edificio si stende fino all'angolo di via dell'Anguillara, sul quale si trova un bello scudo con l'arme della famiglia Benvenuti del gonfalone Bue di Santa Croce (di rosso, alla banda d'oro caricata di tre uccelli posati di nero, e accostata da due rose d'oro), appeso con nastri svolazzanti ad una mensola a foglie d'acanto. \nLe notizie sull'edificio si devono essenzialmente alle ricerche di Marcello Jacorossi che cos\u00ec descrive la situazione negli anni settanta: \"Se si eccettua la sua vastit\u00e0, oggi non ha carattere di palazzo vero e proprio ma di grandioso casamento. La costruzione, che segue una sezione di cerchio, \u00e8 tutta in pietra con arcate a pianterreno, ma ora \u00e8 tutta ricoperta d'intonaco colorito e solo qua e l\u00e0 appariscono tracce di pietrami. Il casamento \u00e8 costruito sopra un tratto dell'Anfiteatro romano, come lo dimostra la curva della sua pianta, e in origine doveva avere forme architettoniche identiche alle case di piazza de' Peruzzi, pur esse fabbricate sui resti dell'Anfiteatro romano di Firenze. Fin da tempo antichissimo il palazzo apparteneva alla cospicua famiglia dei Benvenuti, detti da Rondine perch\u00e9 venuti a Firenze dal castello di questo nome, posto in territorio aretino. I Benvenuti restarono per diversi secoli in propriet\u00e0 di questo edificio che pi\u00f9 tardi pervenne ai Pandolfini, di quel ramo che per ragioni d'eredit\u00e0 assunse il cognome di Covoni\". \nE ancora: \"Da un lato della facciata, sotto il ricorso del primo piano, \u00e8 un disco di macigno con il monogramma di Cristo circondato da raggiera. Probabilmente esso sta ad indicare il possesso di una bottega da parte delle cosiddette monache delle Poverine\"."}
{"id": "8892617", "revid": "458786", "url": "https://it.wikipedia.org/wiki?curid=8892617", "title": "Maksim Paskot\u0161i", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , debutta con la squadra riserve il 20 settembre 2018 in occasione dell'incontro di Esiliiga\u00a0perso 2-1 contro l'. Il 21 settembre 2020 viene acquistato dal ; debutta con gli \"spurs\" il 19 agosto 2021 in occasione del match di qualificazione per la Conference League perso 1-0 contro il .\nNazionale.\nIl 26 marzo 2021 debutta in Nazionale estone scendendo in campo da titolare nell'incontro di qualificazione per i Mondiali 2022 perso 6-2 contro la .\nStatistiche.\n\"Statistiche aggiornate al 26 marzo 2021\"."}
{"id": "8892621", "revid": "287204", "url": "https://it.wikipedia.org/wiki?curid=8892621", "title": "Coppa del mondo individuale di lotta 2020", "text": "La Coppa del mondo individuale di lotta 2020 si \u00e8 svolta presso la \u0160tark Arena di Belgrado, in Serbia, dal 12 al 18 dicembre 2020. Si \u00e8 trattato di un evento sostitutivo dei campionati mondiali di lotta 2020, che avrebbero dovuto svolgersi nello stesso luogo, ma sono stati annullati per la mancata soddisfazione deii criteri stabiliti dall'UWW Bureau, che prevedevano la partecipazione di almeno 8 delle 10 migliori Nazioni dei campionati del mondiali 2019 ed il 70% degli atleti totali. Infatti, a causa della pandemia di COVID-19 alcune federazioni nazionali avevano rinunciato a partecipare ai mondiali.\nPartecipanti.\nHanno preso parte alla competizione 505 atleti in rappresentanza di 51 distinte federazioni di lotta nazionali."}
{"id": "8892631", "revid": "767487", "url": "https://it.wikipedia.org/wiki?curid=8892631", "title": "Adrian Skindlo", "text": "Carriera.\nSkindlo \u00e8 cresciuto nelle giovanili del Bod\u00f8/Glimt, dove ha iniziato a giocare dall'et\u00e0 di cinque anni. Il 19 aprile 2018 ha esordito in prima squadra, subentrando a Geir Andr\u00e9 Herrem nella vittoria per 1-4 arrivata sul Melbo, sfida valida per il primo turno del Norgesmesterskapet. Il 28 giugno successivo ha firmato il primo contratto professionistico con il Bod\u00f8/Glimt.\nIl 19 giugno 2019, Skindlo \u00e8 stato ceduto con la formula del prestito al Mj\u00f8lner, in 2. divisjon. Il 22 giugno ha esordito con questa casacca, schierato titolare nel pareggio per 2-2 casalingo contro il Fram Larvik. Il 21 luglio successivo \u00e8 arrivata la prima rete, nella partita pareggiata ancora col punteggio di 2-2 in casa dell'Asker.\nA partire dal campionato 2019-2020, Skindlo ha fatto parte della rosa dell'Hull\u00f8y, compagine di calcio a 5 militante nella massima divisione locale. I regolamenti norvegesi prevedevano infatti la possibilit\u00e0 di praticare entrambe le discipline, regolamentate dalla Norges Fotballforbund.\nIn vista della stagione calcistica 2020, Skindlo ha lasciato il Bod\u00f8/Glimt per passare allo Junkeren. A causa della pandemia di COVID-19, per\u00f2, i campionati minori norvegesi sono stati cancellati e Skindlo non ha disputato alcun incontro in squadra.\nIl 22 febbraio 2021, Skindlo \u00e8 stato convocato dal commissario tecnico della Nazionale di calcio a 5 della Norvegia Silvio Crisari in vista delle due partite da disputarsi contro la i successivi 5 e 8 marzo.\nStatistiche.\nPresenze e reti nei club.\n\"Statistiche aggiornate al 24 marzo 2021.\""}
{"id": "8892632", "revid": "36426", "url": "https://it.wikipedia.org/wiki?curid=8892632", "title": "Palazzo Pieri Ginori", "text": "Il palazzo Pieri Ginori \u00e8 un edificio storico del centro di Firenze, situato in via dell'Anguillara 19-21, con affaccio retrostante su via Borgognona.\nStoria.\nIl palazzo si estende su quattro piani e otto assi segnando con la sua imponente mole la via. Eretto su case preesistenti che avevano l'affaccio sull'attuale via Borgognona (per lo pi\u00f9 di propriet\u00e0 dei Tebaldini, dei da Panzano e dei Biffoli), dovette avere una prima configurazione unitaria in et\u00e0 rinascimentale, come indicano vari elementi presenti nella piccola corte e negli interni. \nProbabilmente ampliato nel corso del Seicento, quando era propriet\u00e0 della famiglia Bardi della Scarperia, ebbe poi l'attuale disegno nel 1775, su progetto dell'architetto Gasparo Maria Paoletti e commissione di Giovanni d'Andrea Ginori. \nRestaurato nel 1981, l'edificio ospita attualmente vari uffici del Tribunale Ordinario di Firenze.\nDescrizione.\nSulla facciata, con le finestre incorniciate da bozze di pietra che rimandano a una tradizione fiorentina, sono due scudi con i campi privi di arme, probabilmente un tempo dipinti. \nUno stemma Ginori (d'azzurro, alla banda d'oro caricata di tre stelle a otto punte nel campo) \u00e8 comunque presente nella corte prima ricordata, a guardare un pozzo seicentesco. "}
{"id": "8892633", "revid": "149485", "url": "https://it.wikipedia.org/wiki?curid=8892633", "title": "Coppa del mondo individuale 2020", "text": ""}
{"id": "8892641", "revid": "36426", "url": "https://it.wikipedia.org/wiki?curid=8892641", "title": "Tribunale Ordinario", "text": ""}
{"id": "8892642", "revid": "36426", "url": "https://it.wikipedia.org/wiki?curid=8892642", "title": "Ginori (famiglia)", "text": ""}
{"id": "8892645", "revid": "111325", "url": "https://it.wikipedia.org/wiki?curid=8892645", "title": "Shamshiel", "text": "Shamshiel (, \u0160am\u0161\u00ee'el, 'Sole di Dio', in greco: \u03a3\u03b1\u03bc\u03b9\u03b7\u03bb, Samiel), anche traslitterato Shamsiel, Samsape'el o Samsaweel, \u00e8 una figura mitologica della tradizione religiosa giudaico-cristiana ed ebraica.\nNella cultura religiosa.\nNella tradizione giudaico-cristiana, Shamshiel era uno degli angeli vigilanti o grigori, in seguito caduto sulla Terra.\nSecondo quanto riportato nel libro di Enoch, in particolare nel \"libro dei Vigilanti\" (Enoch I-XXXVI), Shamshiel fu uno dei venti angeli che, agli ordini di Semeyaza, guidarono i duecento angeli guardiani inviati da Dio a portare sulla Terra giustizia ed equit\u00e0, ma che, invaghitisi delle figlie degli uomini, le concupirono, generando cos\u00ec la stirpe dei nefilim e diffondendo il male sulla Terra, fino a che Dio non provoc\u00f2 il diluvio universale. Gli angeli caduti insegnarono quindi agli uomini le scienze e la tecnica, mostrando loro come scrivere, navigare, coltivare le piante, fabbricare utensili, armi e cosmetici, ma anche la magia e l'arte divinatoria, insegnando loro a compiere incantesimi e a leggere le stelle. Shamshiel, in particolare, insegn\u00f2 agli uomini i segni del Sole.\nPrima di scendere sulla Terra, Shamshiel risiedeva nel IV cielo del Paradiso e qui era assegnato come guardiano del giardino dell'Eden.\nNella tradizione ebraica, Shamshiel, principe del Paradiso, \u00e8 invece l'angelo che accompagna Mos\u00e8 nel suo viaggio nei cieli. Secondo lo Zohar egli ha sotto di s\u00e9 365 legioni di angeli e corona le preghiere degli uomini santi con la gloria di Dio, come gli angeli maggiori. Uno pseudoriferimento a Shamshiel \u00e8 contenuto anche nell'Apocalisse ebraica di Enoch (XIV:4), laddove Metatron, quando indica i compiti degli angeli sovrani del mondo, cita \"Shimshiel assegnato al giorno\", tuttavia \u00e8 stato notato che si tratta di una citazione equivoca e contraddittoria, sia perch\u00e9 letteralmente imprecisa, sia perch\u00e9 in contrasto con il primo libro di Enoch, in cui l'angelo del giorno \u00e8 il caduto Yomiel (, 'Giorno di Dio').\nNella cultura di massa.\nLa figura di Shamshiel \u00e8 abbastanza ricorrente nella cultura pop giapponese, ad esempio in opere di rilievo come la serie anime \"Neon Genesis Evangelion\", dove l'angelo Shamshel ne \u00e8 un dichiarato epigono, o come nel manga \"Fairy Tail\", in cui il personaggio Angel pu\u00f2 evocare l'angelo Shamshiel.\nUn riferimento a Shamshiel \u00e8 rappresentato dal personaggio Samchia della serie di libri fantasy \"The Fallen\", dello scrittore statunitense Thomas E. Sniegoski.\nRiferimenti a Shamshiel sono presenti anche in alcune storie del complesso Universo Marvel."}
{"id": "8892647", "revid": "36426", "url": "https://it.wikipedia.org/wiki?curid=8892647", "title": "Palazzo Baccelli", "text": "Il palazzo Baccelli \u00e8 un edificio storico del centro di Firenze, situato in via dell'Anguillara 23, con affaccio retrostante su via Borgognona 14 e laterale su via Filippina.\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale.\nStoria e descrizione.\nIl grande edificio (quattro assi sviluppati per tre piani e un mezzanino), con forti aggetti seicenteschi, si propone sulla via quasi senza soluzione di continuit\u00e0 con il fronte del palazzo Pieri Ginori che lo precede, a seguito di un intervento di restauro (1981) che ha interessato contemporaneamente le due fabbriche e nel quale non si \u00e8 reputato necessario staccare cromaticamente le facciate. \nMesso in relazione con l'attivit\u00e0 di Bartolomeo Ammannati (ovvero di un suo pi\u00f9 tardo seguace), \u00e8 sicuramente da considerare una testimonianza importante dell'architettura manierista fiorentina. \nOstenta sulla facciata uno scudo con l'arme della famiglia Baccelli (d'azzurro, a due mazze d'arme decussate d'oro, accantonate da quattro pere dello stesso, fogliate di due pezzi di verde), originaria di Peretola, che ne fu proprietaria. \nCos\u00ec Marcello Jacorossi: \"Fu in antico dei Sinibaldi, detti anche da Carmignano. Ai primi del XVI secolo lo compr\u00f2 Bartolo Gualtierotti de' Bardi e da lui pervenne, nel 1534, alla figlia Cassandra, moglie di Giovanni d'Antonio Tornaquinci. Pass\u00f2 quindi al Baccelli da Peretola (consorti dei Mazzinghi) che lo ridussero nella forma attuale\"."}
{"id": "8892649", "revid": "44876", "url": "https://it.wikipedia.org/wiki?curid=8892649", "title": "Sacilese Calcio Societ\u00e0 Sportiva Dilettantistica", "text": ""}
{"id": "8892651", "revid": "36426", "url": "https://it.wikipedia.org/wiki?curid=8892651", "title": "Monumento nazionale (Italia)", "text": ""}
{"id": "8892658", "revid": "1318658", "url": "https://it.wikipedia.org/wiki?curid=8892658", "title": "Lago di Viverone (area protetta)", "text": "Il Lago di Viverone \u00e8 un sito di interesse comunitario (cod.IT1110020) della Regione Piemonte, istituito nell'ambito della Direttiva 92/43/CEE (\"Direttiva Habitat\"), designato inoltre come \"Zona Speciale di Conservazione\". Comprende un'area di 926 ettari nel territorio di quattro comuni del Canavese: Azeglio e Piverone, che si trovano nella Citt\u00e0 metropolitana di Torino, Viverone, in Provincia di Biella, e Borgo d'Ale, in quella di Vercelli.\nTerritorio.\nIl SIC/ZSC comprende il Lago di Viverone e la fascia costiera circostante. Si tratta del maggiore degli specchi d'acqua intermorenici compresi nell'Anfiteatro morenico di Ivrea, e si trova in sinistra idrografica rispetto al corso della Dora Baltea. Le coste del lago sono per lunghi tratti densamente antropizzate, specialmente nella porzione nord-orientale dove sorgono varie infrastrutture turistiche come campeggi, imbarcaderi e stabilimenti balneari. La zona naturalisticamente pi\u00f9 interessante \u00e8 quella sud-occidentale, caratterizzata da ampi canneti e sponde non raggiunte dalla viabilit\u00e0. A breve distanza dalla costa si trovano inoltre alcune piccole zone umide createsi in aree in passato utilizzate per l'estrazione della torba. Sono inoltre presenti all'interno dell'area protetta coltivi abbandonati e varie aree boscate tra le quali spiccano alcune porzioni di alneto di notevole interesse conservazionistico. La \"bretella Ivrea-Santhi\u00e0\" transita poco ad ovest del sito, sfiorandone i confini. Nei pressi delle sponde del lago sono stati rinvenuti insediamenti palafitticoli preistorici, che oggi fanno parte del \"patrimonio dell'umanit\u00e0\" dell'UNESCO.\nFlora e vegetazione.\nLa flora del SIC/ZSC comprende varie specie acquatiche di notevole interesse. Tra queste si possono ricordare ad esempio le piante insettivore \"Drosera rotundifolia\" e \"Drosera anglica\", oppure \"Lycopodiella inondata\", una rara specie del gruppo dei licopodi. Sono presenti nelle zone umide contigue alle coste del lago residue zone a \"Rhynchospora\" e \"Cladium mariscus\". Questo tipo di comunit\u00e0 vegetali ospita varie specie incluse nella \"lista rossa\" delle specie vegetali minacciate nella Regione Piemonte, come \"Hattonia palustris\", \"Salvinia natans\", \"Ranubculus lingua\", \"Trapa natans\" e \"Ludwigia palustris\". Anche gli ambienti legati alle antiche torbiere ospitano specie rare o in regressione in Piemonte, come \"Thalictrum lucidum\", \"Calamagrostis canescens\", \"Menyanthes trifoliata\", \"Potentilla palustris\" o \"Carex lasiocarpa\". \nTra le misure per conservare l'integrit\u00e0 ambientale della ZSC si possono ricordare la trasformazione dei boschi cedui in fustaie, il contenimento delle specie invasive, il divieto di creare nuova viabilit\u00e0 qualora ci\u00f2 richieda movimenti di terra. Per preservare la vegetazione costiera e acquatica sono previste tra l'altro limitazioni nella navigazione a motore in prossimit\u00e0 delle sponde del lago, il divieto di eccessivi prelievi idrici dal lago e il controllo demografico di specie ittiche eccessivamente voraci come ad esempio il pesce gatto.\nFauna.\nIl lago fornisce una zona di nidificazione e di sosta a numerose specie di uccelli, varie delle quali incluse tra quelle vulnerabili o minacciate. Per 40 diverse specie di uccelli acquatici rappresenta il maggiore sito di svernamento del Piemonte. Il tarabuso e la moretta tabaccata, che possono essere osservate sporadicamente nella ZSC, sono tra quelle la cui protezione \u00e8 considerata prioritaria a livello europeo. L'area protetta ospita anche varie specie di anfibi, tra i quali la rana di Lataste, ormai molto localizzata. Tra gli invertebrati il sito sostiene una notevole variet\u00e0 di lepidotteri (una cinquantina di specie diverse) e vi sono state censite 30 specie di carabidi, tra le quali alcune, particolarmente rare come \"Platynus krynickii\", \"Europhylus thoreyi\" e \"Agonum versutum\", legate agli ambienti lacustri. \nHabitat.\nTra gli habitat naturali di interesse comunitario sono presenti nel SIC/ZSC:\nAttivit\u00e0.\nLa zona del SIC/ZSC \u00e8 visitabile a piedi o in mountain bike grazie alla vecchia viabilit\u00e0 campestre ed \u00e8 sfoirata a nord dalla Grande traversata del Biellese, un itinerario escursionistico di lunga percorrenza. Il lago \u00e8 balneabile, e vi si possono praticare alcuni sport nautici. Esiste inoltre un servizio di navigazione aperto al pubblico che collega alcuni dei centri abitati che si affacciano sulla costa."}
{"id": "8892679", "revid": "1760736", "url": "https://it.wikipedia.org/wiki?curid=8892679", "title": "Piane di Lizzola", "text": "Le piane di Lizzola sono uno spazio pianeggiante posto nella valle del torrente Bondione, a nord di Lizzola, frazione di Valbondione. Il luogo \u00e8 ricco di vegetazione con ginepri, rododendri, abeti e faggi.\n\u00c8 un punto di partenza per raggiungere parecchie vette e luoghi orobici come: il monte Sasna, il passo della Manina, il pizzo dei Tre Confini il Pomnolo e molti altri.\nCome raggiungerle.\nRaggiunta la parte alta del paese (1.270 m s.l.m.), si sale in una strada dapprima asfaltata e successivamente sassosa verso un grande pianoro che apre la valle delle Piane, dove scorre il torrente Bondione. Sulla destra scendono vallette scoscese e sulla sommit\u00e0 si nota la cappella della Madonna Pellegrina al Passo della Manina (1.821 m s.l.m.). Pi\u00f9 oltre, s'incontrano alcune baite e nei pressi si trova l'ingresso della vecchia miniera denominata \"Livello Lupi\", chiusa negli anni '70. A sinistra oltre il fiume, ci sono le stalle del \"\"Tuf\" e poco oltre, dopo aver attraversato il fiume, si pu\u00f2 raggiungere Il ristoro estivo degli alpini. \nI monti Pomnolo e Cimone sovrastano la vallata alla sua sinistra. Camminando sulla riva destra del fiume e spostandosi oltre l'ingresso delle miniere sino sotto baite del Crostaro, si possono scorgere gli antichi resti di quello che, secondo la tradizione popolare, fu il primo insediamento in zona, denominato \"Campul\u00ec\". Ancora pi\u00f9 in l\u00e0, in localit\u00e0 \"Fr\u00fcsn\u00fc\"\", al termine della piana, il fiume forma una cascata con piccoli laghi. Sono sconsigliate da visitare durante l'inverno a causa delle possibili valanghe e slavine che possono staccarsi dagli svariati canali presenti sulle montagne circostanti."}
{"id": "8892698", "revid": "12109", "url": "https://it.wikipedia.org/wiki?curid=8892698", "title": "Epidemiologica", "text": ""}
{"id": "8892705", "revid": "599013", "url": "https://it.wikipedia.org/wiki?curid=8892705", "title": "Bence B\u00edr\u00f3", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile dell', nel 2016 passa al dove gioca per tre stagioni e mezza nella squadra riserve; nel gennaio 2020 fa ritorno in patria firmando con l'.\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 24 marzo 2021\"."}
{"id": "8892706", "revid": "36426", "url": "https://it.wikipedia.org/wiki?curid=8892706", "title": "Monte Oliveto (Firenze)", "text": ""}
{"id": "8892710", "revid": "486946", "url": "https://it.wikipedia.org/wiki?curid=8892710", "title": "Circuito di Hedemora", "text": "Il circuito di Hedemora era un circuito motoristico stradale disegnato nei pressi alla localit\u00e0 omonima, sita nella Contea di Dalarna. Ha ospitato la prima edizione del Gran Premio motociclistico di Svezia, valida quale prova del Motomondiale, nel 1958. Subito abbandonato dal campionato iridato, \u00e8 stato utilizzato fino al 1999.\nStoria.\nIl tracciato venne impiegato dal 1933 per ospitare il \"Swedish TT\". Anche l'anno seguente la gara motociclistica si tenne su questo tracciato, prima di trasferirsi sul circuito di Avesta.\nL'attivit\u00e0 riprese nel 1949 con l\"'Hedemora TT\" e, nei primi anni cinquanta, ospit\u00f2 anche una gara di Formula 1, non valida quale prova del campionato mondiale. Nel 1954 la Federazione Internazionale di Motociclismo accord\u00f2 l'utilizzo della denominazione \"Tourist Trophy\" solo alla gara disputata sull'isola di Man e al Gran Premio motociclistico d'Olanda. Per tale ragione la gara svolta ad Hedemora prese il nome di Gran Premio motociclistico di Svezia.\nNel 1958 il gran premio fu valido, per la prima volta, quale prova del motomondiale. L'appuntamento si svolse tra il 26 e 27 luglio. Erano in programma tutte le classi tranne i sidecar; la 125 e la 350 corsero sabato 26, le restanti classi domenica 27.\nGeoff Duke s'impose nella 350 e nella 500, assenti le MV Agusta di John Surtees e John Hartle: il britannico, lasciata la BMW (seconda in 500 con Dickie Dale), pass\u00f2 in sella a delle Norton preparate direttamente dalla Casa.\nIn 250 Tarquinio Provini, in testa sino a due giri dal traguardo, si dovette fermare ai box per la rottura del cambio: il piacentino riusc\u00ec a ripartire per terminare nono. La vittoria and\u00f2 a Horst F\u00fcgner su MZ (prima vittoria per la Casa tedesco-orientale e seconda per una moto a due tempi nella classe).\nIn 125 si registr\u00f2 la seconda vittoria stagionale per Alberto Gandossi e la Ducati.\nA seguito di versi incidenti verificatisi nel weekend di gara, si decise di trasferire il gran premio sul tracciato di Kristianstad.\nSuccessivamente il tracciato venne impiegato solo per gare nazionali, fino al 1999. Pi\u00f9 recentemente \u00e8 stato luogo per raduni di moto d'epoca."}
{"id": "8892712", "revid": "585241", "url": "https://it.wikipedia.org/wiki?curid=8892712", "title": "Giallo nordico", "text": ""}
{"id": "8892714", "revid": "585241", "url": "https://it.wikipedia.org/wiki?curid=8892714", "title": "Giallo scandinavo", "text": ""}
{"id": "8892715", "revid": "300067", "url": "https://it.wikipedia.org/wiki?curid=8892715", "title": "Manolo Prince", "text": "Carriera.\nCon la ha disputato i Campionati del mondo del 1978."}
{"id": "8892718", "revid": "1702319", "url": "https://it.wikipedia.org/wiki?curid=8892718", "title": "Chiesa dei Santi Gervasio e Protasio (Trasquera)", "text": "La chiesa dei Santi Gervasio e Protasio \u00e8 un edificio religioso situato a Trasquera, in provincia del Verbano-Cusio-Ossola e diocesi di Novara; fa parte dell'unit\u00e0 pastorale di Domodossola.\nLa chiesa si trova a 1036 metri s.l.m. in posizione isolata poco prima del centro abitato e su un costone affacciato verso la sottostante Val Divedro. L'edificio \u00e8 circondato dal cimitero.\nLa chiesa attuale risale alla seconda met\u00e0 del XVI secolo ma sia la posizione strategica sia la titolazione a due santi con connotazioni militaresche ne fanno presumere un'origine antica e forse legata a scopi difensivi o di vedetta su una valle che era passaggio obbligato per le numerose schiere di invasori susseguitesi nei secoli.\nScarne sono le informazioni sulla storia della chiesa, \u00e8 citata negli statuti della Valle Divedro del 1321 con obbligo ai residenti di portarvi annualmente un cero nel giorno della festa di Santa Maddalena, la chiesa attuale si sarebbe sviluppata infatti da una preesistente cappella dedicata alla santa. Negli atti della visita pastorale del 1596 viene citato un altare dedicato a Santa Maddalena, in quell'anno era gi\u00e0 esistente la sacrestia, pi\u00f9 recenti sono invece le due navate laterali. Nel corso di interventi successivi vennero murate le aperture del campanile, aggiunta la cella campanaria e la sgraziata cupola ottagonale.\nIl campanile, alto circa 25 metri, in origine aveva una feritoia, un ordine con specchiatura senza aperture e due ordini di bifore e terminava con una cuspide piramidale. La muratura appare regolare con blocchi ben lavorati e richiama campanili simili in Val d'Ossola e risalenti al XII secolo. La torre ospita cinque campane fuse nel 1927, la pi\u00f9 grande pesa circa 600 kg ed \u00e8 dedicata ai caduti della prima guerra mondiale. \nAll'interno un olio su tela di Lorenzo Peretti (1774-1851) raffigurante la Madonna del Sangue coi santi Giacomo e Antonio Abate e un battistero intagliato."}
{"id": "8892723", "revid": "767487", "url": "https://it.wikipedia.org/wiki?curid=8892723", "title": "Carolyn Leigh", "text": "Biografia.\nDopo essersi laureata all'Universit\u00e0 di New York, Carolyn Leigh ha lavorato come redattrice in stazioni radiofoniche e agenzie pubblicitarie. In seguito \u00e8 stata autrice dei testi di numerosi spettacoli di Broadway, come \"Peter Pan\", \"Wildcat\", \"Little Me\" e \"How Now, Dow Jones\". Per il suo lavoro in questi ultimi due ha ricevuto due candidature ai Tony Award per la migliore colonna sonora, rispettivamente nel 1963 e nel 1968. Due anni dopo la sua morte, nel 1985, \u00e8 stata introdotta nella Songwriters Hall of Fame."}
{"id": "8892732", "revid": "287204", "url": "https://it.wikipedia.org/wiki?curid=8892732", "title": "Attila Mocsi", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , debutta in prima squadra il 2 giugno 2018 in occasione dell'incontro di Nemzeti Bajnoks\u00e1g I perso 2-1 contro il .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 24 marzo 2021\"."}
{"id": "8892737", "revid": "1185701", "url": "https://it.wikipedia.org/wiki?curid=8892737", "title": "Szabolcs Mezei", "text": "Caratteristiche tecniche.\n\u00c8 un centrocampista centrale.\nCarriera.\nClub.\nCresciuto nel settore giovanile dell', nel 2018 viene ceduto in prestito al dove debutta il 29 luglio in occasione dell'incontro di Nemzeti Bajnoks\u00e1g II vinto 3-0 contro il MTE 1904.\nNazionale.\nNel 2021 viene convocato dalla nazionale under-21 per il campionato europeo di categoria.\nStatistiche.\n\"Statistiche aggiornate al 24 marzo 2021\"."}
{"id": "8892740", "revid": "300067", "url": "https://it.wikipedia.org/wiki?curid=8892740", "title": "M\u00e1ximo Tapia", "text": "Carriera.\nCon la ha disputato due edizioni dei Campionati americani (1984, 1989)."}
{"id": "8892741", "revid": "300067", "url": "https://it.wikipedia.org/wiki?curid=8892741", "title": "Maximo Tapia", "text": ""}
{"id": "8892742", "revid": "111325", "url": "https://it.wikipedia.org/wiki?curid=8892742", "title": "Shamshel", "text": ""}
{"id": "8892743", "revid": "599013", "url": "https://it.wikipedia.org/wiki?curid=8892743", "title": "Bal\u00e1zs Bese", "text": "Carriera.\nClub.\nCresciuto nel settore giovanile dell', debutta in prima squadra il 6 agosto 2017 con la maglia del in occasione dell'incontro di Nemzeti Bajnoks\u00e1g II perso 4-2 contro il .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 24 marzo 2021\"."}
{"id": "8892746", "revid": "122892751", "url": "https://it.wikipedia.org/wiki?curid=8892746", "title": "Alen Skribek", "text": "Caratteristiche tecniche.\n\u00c8 un'ala destra.\nCarriera.\nClub.\nCresciuto nel settore giovanile della , nel 2020 viene ceduto in prestito al Cs\u00e1kv\u00e1ri dove fa il suo esordio fra i professionisti, nel pareggio esterno per 1-1 contro il .\nNel gennaio 2020 invece viene ceduto in prestito al .\nIl 30 giugno 2021 viene ceduto nuovamente a titolo temporaneo, questa volta al .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 14 luglio 2021\"."}
{"id": "8892747", "revid": "122758674", "url": "https://it.wikipedia.org/wiki?curid=8892747", "title": "Compagnia di San Benedetto Nero", "text": "La Compagnia di San Benedetto Nero era un'antica confraternita di Firenze.\nStoria.\nSi trattava di una compagnia di disciplina, fondata il 15 agosto 1351 nel monastero di San Salvatore di Camaldoli, in cui ebbe la prima sede. Sei anni dopo esatti (15 agosto 1357) se ne stacc\u00f2 - pare - la Compagnia di San Benedetto Bianco che, sebbene avesse alcuni punti in comune, ebbe poi una storia parallela ma separata.\nLa Compagnia di San Benedetto Nero nel 1500 si trasfer\u00ec a Santa Trinita, e nel 1505 trov\u00f2 la sua sede definitiva in Santa Maria Novella, in una cappella presso il chiostro dell'Infermeria. \nI confratelli vestivano l'abito nero e, durante le processioni, sfilavano scalzi e incappucciati, sferzandosi con la disciplina in rigoroso silenzio. Succedeva in occasioni abbastanza rare: in occasione dei Giubilei e quando veniva portata a Firenze la Madonna dell'Impruneta. \nSecondo lo statuto, era retta da tre Rettori, poi da un Governatore e altre cariche. Non potevano parteciparvi i funzionari statali, forse visti come spie, n\u00e9 i religiosi. Veniva praticata obbligatoriamente la confessione con cadenza mensile, e la comunione almeno nelle tre solennit\u00e0 del Natale, della Pasqua e dell'Assunzione di Maria (in quest'ultima ricorrenza, anniversario della fonfdazione della Compagnia, i frati di Santa Maria Novella venivano a cantare la messa nella sede della Compagnia). Le riunioni ordinarie si tenevano la prima e la terza domenica del mese, oltre a una serie di festivit\u00e0, quali l'Annunciazione, le feste degli Apostoli, le domeniche d'Avvento, il Gioved\u00ec Santo e la festa del patrono san Benedetto (21 marzo), che tuttavia non era considerata \"tornata\" ordinaria, forse perch\u00e9 molto vicina a quella del 25 marzo.\nIl sodalizio era anche devoto a san Giuliano l'Ospitaliere, considerato contitolare. \nNella relazione del 1783 la Compagnia aveva ben 600 iscritti. Fu soppressa, con la maggior parte delle confraternite fiorentine, col decreto di Pietro Leopoldo del 21 marzo 1785. Ripristinata con l'editto del 30 giugno 1790, ma nel corso dell'Ottocento scomparve definitivamente.\nStemma.\nLo stemma della Compagnia presenta una verga della disciplina d'oro in palo, affiancata dalle lettere S e B con il tratto superiore delle abbreviazioni."}
{"id": "8892748", "revid": "438678", "url": "https://it.wikipedia.org/wiki?curid=8892748", "title": "Amerigo Benci", "text": "Biografia.\nNascita, famiglia e carriera.\nAmerigo Benci nacque probabilmente a Firenze dopo il 1431, che \u00e8 l'anno in cui i suoi genitori, Ginevra Peruzzi e Giovanni di Amerigo di Simone Benci, convolarono a nozze.\nSuo padre era uno dei principali collaboratori di Cosimo de' Medici, detto \"il Vecchio\", e ricopr\u00ec vari ruoli nelle filiali e compagnie associate della famiglia Medici. Inizialmente, lavor\u00f2 prima come impiegato e poi come contabile nella filiale di Roma (dal 1406), poi come direttore in quella di Ginevra (dal 1426), successivamente lavor\u00f2 anche nella succursale di Basilea e, infine, dal 1434 ritorn\u00f2 a Firenze e divenne socio e direttore generale della compagnia Medici (unico direttore dal 1443 alla morte). In tal modo, il padre fece fortuna e accumul\u00f2 uno dei pi\u00f9 grandi patrimoni fiorentini; in verit\u00e0, da una stima del 1457, era valutato nel complesso 26.338 fiorini, facendo di esso il secondo pi\u00f9 grande patrimonio a Firenze, superato solo da quello dei Medici.\nAmerigo intraprese la carriera degli affari e segu\u00ec le orme paterne entrando nella filiale ginevrina dei Medici. Il successo fu rapido e ben presto si ritrov\u00f2 socio e, dal 1455 ad almeno il 1463, anche direttore della filiale.\nIl mecenatismo.\nRitornato a Firenze, venne nominato priore nel 1463 e, poich\u00e9 aveva ereditato l'enorme fortuna paterna (Giovanni era morto dal 1455), abbandon\u00f2 il mondo degli affari e si accost\u00f2 al mondo della cultura. Divenne collezionista di importanti opere d'arte che espose nel palazzo familiare, presso il quale accolse anche intellettuali ed artisti. Tra coloro che frequentarono la sua dimora si ricordano il filosofo umanista Marsilio Ficino e, tra tutti, Leonardo da Vinci.\nLeonardo, che divenne anche amico di suo figlio Giovanni Benci, tra il 1474 ed il 1480 ritrasse nel palazzo il celebre ritratto della figlia Ginevra Benci. Inoltre, fu proprio qui che l'artista lasci\u00f2 anche la sua \"Adorazione dei Magi\" (oggi agli Uffizi), prima di partire da Firenze per approdare a Milano.\nMorte.\nLa data di morte di Amerigo Benci non \u00e8 nota, ma comunque dovette avvenire prima del 15 gennaio 1474, che \u00e8 la data in cui vennero stipulate le nozze tra sua figlia Ginevra e Luigi Niccolini.\nDiscendenza.\nAmerigo Benci ebbe i seguenti figli:\nLa presunta parentela con Tommaso Benci.\nUna questione importante \u00e8 quella che concerne la parentela tra Amerigo Benci e Tommaso Benci, membro della famiglia dei mercanti Benci, nonch\u00e9 poeta, traduttore e filosofo. Tommaso fu autore di vari componenti, come sonetti e canzoni, ma la sua opera pi\u00f9 celebre \u00e8 certamente la traduzione in lingua fiorentina del \"Pimander\", un'opera ermetica greca attribuita al mitico Ermete Trismegisto.\nAmerigo e Tommaso vengono entrambi nominati insieme tra i principali membri dell'accademia neoplatonica ed ascoltatori del filosofo umanista Marsilio Ficino, dal 1462 in poi. Secondo le affermazioni di molti studiosi, a partire probabilmente da Arnaldo della Torre in poi, Amerigo sarebbe lo zio di Tommaso.\nMa questa notizia pare priva di alcun fondamento certo.\nInnanzitutto, bisogna notare che Amerigo e Tommaso erano pressoch\u00e9 coetanei, poich\u00e9 il primo nacque dopo il 1431 e il secondo nacque nel 1427. Cos\u00ec com'erano pressoch\u00e9 coetanei i rispettivi padri: il primo era figlio di Giovanni di Amerigo di Simone Benci, che nacque nel 1394; il secondo era invece figlio di Lorenzo di Giovanni di Taddeo Benci, che nacque probabilmente nell'ultimo quarto del XIV secolo. Per questo, non solo vi \u00e8 un evidente contrasto cronologico, che vedrebbe una strana e molto ampia differenza di et\u00e0 di almeno trent'anni (se non addirittura cinquant'anni) tra i due presunti \"fratelli\", Amerigo e Lorenzo, ma pure l'idea di vedere questi due essere stati fratellastri non \u00e8 verosimile. Basti pensare al fatto che il padre del secondo, Giovanni di Amerigo, si spos\u00f2 con Ginevra Peruzzi solo nel 1431 e, sebbene ebbe molti figli, Lorenzo non avrebbe potuto nascere prima del 1432; mentre, Giovanni di Taddeo, all'epoca di un suo presunto secondo matrimonio, avrebbe toccato i 70 anni ed \u00e8 anche pressoch\u00e9 inverosimile che sia lui il Giovanni che nel 1443 era gonfaloniere di giustizia ad un'et\u00e0 di oltre 80 anni, ed infatti nel documento originale \u00e8 chiaramente specificato che il gonfaloniere era \"Giovanni di Amerigo di Simone Benci\" (il padre di Lorenzo era, per l'appunto, un Giovanni di Taddeo).\nPer tutto questo, la tradizione che sostiene un rapporto familiare di zio e nipote tra Amerigo e Tommaso, non risulta dimostrabile dalle fonti. Essa potrebbe essere un semplice errore di frettolosa identificazione e confusione tra Giovanni di Amerigo con Giovanni di Taddeo. Inoltre, a confermare l'impossibilit\u00e0 di una parentela, vi \u00e8 una nota scritta dallo stesso Lorenzo Benci, nella quale dichiara di appartenere alla nobilt\u00e0 in linea di sangue, poich\u00e9 discendente dai Baroni di Signa; mentre, nessuna nobilt\u00e0 \u00e8 stata documentata tra i ranghi della famiglia di banchieri Benci del Sanna, appartenenti in origini a una piccola realt\u00e0 borghese e discendenti, probabilmente, da una famiglia ebrea, gli Usacchi (o Isacchi), che abitava in Oltrarno sin da inizio XIV secolo. Per questo, \u00e8 pressoch\u00e9 da escludere una possibile parentela tra i Benci linaioli e i Benci banchieri."}
{"id": "8892749", "revid": "287204", "url": "https://it.wikipedia.org/wiki?curid=8892749", "title": "Alfonso Silba", "text": "Biografia.\nAlfonso Silba nasce ad Avellino e si diploma nel 1964 presso l'Istituto d\u2019Arte della cittadina, formandosi presso la bottega, Libera Scuola d'Arte, di Filippo de Jorio. \nNell'ottobre del 1965 si trasferisce in Sardegna, ad Orosei, ed inizia ad insegnare Educazione Artistica presso la Scuola Media del paese. Proprio ad Orosei conosce la moglie Paola Cabras. Nel 1966 inizia, proprio da una piccola saletta in centro storico, ad esporre le proprie opere e nel 1967 espone a Nuoro in una galleria d'arte, dove conosce Costantino Nivola.\nContinuando a sperimentare con l'arte, partecipa al \"Secondo Premio di Pittura Estemporanea 'Citt\u00e0 di Avellino' \" dove raggiunge il quarto posto su ottanta partecipanti.\nIl forte rapporto con la cultura sarda e con la sua storia, e l'interesse per le differenti forme d'arte, ne hanno influenzato lo stile e i temi delle opere, spaziando dalla pittura alla scultura, fino all'incisione, diventando l'artista simbolo del paese. Questo legame con la cittadinanza e la frequentazione di altre personalit\u00e0 del paese con simili o associabili interessi, lo hanno portato a diventare, nel 1988, uno dei soci fondatori del Centro Studi \"G. Guiso\", associazione culturale e di promozione artistico-letteraria che si occupa sia di ricerche storico-artistiche su Orosei e sulle personalit\u00e0 del paese. \nDiventa quindi responsabile artistico di tale Associazione, seguendo e allestendo durante i trenta anni di attivit\u00e0 del Centro Studi, eventi di grande spessore culturale e mostre di pittura e scultura ad interesse regionale e nazionale, quali \u201cI libri cubisti\u201d,(1988) \u201cMir\u00f2sei\u201d,(1989) \u201cSalvatore Fiume\u201d,(1997) \u201cA giro per le capitali d\u2019Europa\u201d(1992), \u201cGiacinto Satta\u201d(1993), \u201cEspressionisti tedeschi\u201d(1990), \u201cI libri di Iliazd\u201d(1995), \u201cDa Rodin al cielo di Yoko (settanta sculture di piccolo formato del XX secolo)\u201d(2002).\nSilba ha intensificato la ricerca nel campo della scultura grazie all\u2019incontro con lo scultore Costantino Nivola, al quale, a venti anni dalla morte, ha reso omaggio con una composizione scultorea di grandi dimensioni (mt h.2,50 X 1,20 di circonferenza), raffigurante un gruppo di tre dee madri, soggetto amato dal Nivola.\nNel 2011 espone presso l'Hotel Mercure\nNel 2019 festeggia 50 anni di attivit\u00e0 artistica grazie ad una mostra personale retrospettiva organizzata da Istituto superiore regionale etnografico e da Ilisso Edizioni presso il Museo etnografico sardo.\nStile.\nL'opera di Silba \u00e8 mutata nel tempo, ma non ha mai perso il suo spirito originario e il suo stile alla base della sensibilit\u00e0 artistica. Le opere di Silba seguono un percorso tematico che si lascia ispirare da ricorrenze, occasioni e progetti vari, toccando cos\u00ec diverse tematiche storiche, personaggi, temi personali e cos\u00ec via. \nOpere principali.\nTra le principali e pi\u00f9 suggestive opere di Silba, si possono individuare:\nPubblicazioni:"}
{"id": "8892750", "revid": "36426", "url": "https://it.wikipedia.org/wiki?curid=8892750", "title": "Confessione (sacramento)", "text": ""}
{"id": "8892751", "revid": "300067", "url": "https://it.wikipedia.org/wiki?curid=8892751", "title": "V\u00edctor Hansen", "text": "Carriera.\nCon la ha disputato i Giochi panamericani di Caracas 1983 e tre edizioni dei Campionati americani (1984, 1989, 1993)."}
{"id": "8892752", "revid": "36426", "url": "https://it.wikipedia.org/wiki?curid=8892752", "title": "Madonna dell'Impruneta", "text": ""}
{"id": "8892754", "revid": "300067", "url": "https://it.wikipedia.org/wiki?curid=8892754", "title": "Victor Hansen", "text": ""}
{"id": "8892756", "revid": "599013", "url": "https://it.wikipedia.org/wiki?curid=8892756", "title": "Martin Palincs\u00e1r", "text": "Caratteristiche tecniche.\n\u00c8 un centrocampista offensivo.\nCarriera.\nClub.\nCresciuto nel settore giovanile dell', nel 2017 viene ceduto in prestito al dove debutta fra i professionisti in occasione dell'incontro di Nemzeti Bajnoks\u00e1g II\u00a0vinto 2-1 contro il .\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 24 marzo 2021\"."}
{"id": "8892759", "revid": "599013", "url": "https://it.wikipedia.org/wiki?curid=8892759", "title": "Krist\u00f3f Hinora", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile dell', nel 2017 viene ceduto in prestito al dove debutta il 30 luglio in occasione dell'incontro di Nemzeti Bajnoks\u00e1g II vinto 2-0 contro il . Nel 2018 si trasferisce sempre in prestito al , che al termine della stagione lo acquista a titolo definitivo.\nNazionale.\nNel 2021 viene convocato dalla nazionale under-21 per il campionato europeo di categoria; il 24 marzo scende in campo nel match della fase a gironi contro la Germania.\nStatistiche.\n\"Statistiche aggiornate al 24 marzo 2021\"."}
{"id": "8892762", "revid": "111325", "url": "https://it.wikipedia.org/wiki?curid=8892762", "title": "Samsaweel", "text": ""}
{"id": "8892787", "revid": "767487", "url": "https://it.wikipedia.org/wiki?curid=8892787", "title": "Depressive Age", "text": "I Depressive Age sono stati un gruppo Technical thrash tedesco, formatosi a Berlino Est nel 1985.\nStoria del gruppo.\nIl gruppo nasce per volere del cantante batterista Jan Lubitzki e del bassista Tim Schallenberg, nella Berlino Est ancora in piena guerra fredda, inizialmente con il nome \"Blackout\". A partire dal 1987 i componenti del gruppo cominciarono gradualmente a cercare di trasferirsi nella parte ovest della citt\u00e0. Nel tentativo di attraversare il muro Jan Lubitzki venne arrestato ed incarcerato per un anno, fu solo nel 1991 che riusc\u00ec a raggiungere il resto del gruppo, che a quel punto aveva gi\u00e0 adottato definitivamente il nome Depressive Age. \nFino al 1990 erano state date alla luce soltanto delle demo autoprodotte e distribuite su musicassetta: Beyond Illusions, The New Demo e Depressive Age, contenenti gi\u00e0 le tracce che sarebbero poi state incluse nel loro primo album che arriv\u00f2 qualche anno pi\u00f9 tardi, nel 1992.\nL'album di debutto si intitola First Depression ed \u00e8 un disco thrash metal con influenze progressive e doom. I riff di chitarra cupi, affiancati da veloci assoli, la voce chiara e cantilenante del frontman Jan Lubitzki e l'incisiva linea di basso di Tim Schallenberg diventarono immediatamente tratti caratteristici della band, da questo album \u00e8 estratto Innocent in Detention, unico singolo del gruppo. Nel 1993 \u00e8 la volta di Lying in Wait, album cupo e sulla linea del precedente nel quale i Depressive Age confermano le tematiche fino a quel momento espresse. Successivamente sono arrivati Symbols for the Blue Times nel quale sono state introdotte sonorit\u00e0 pi\u00f9 melodiche e Electric Scum, quarto ed ultimo album, che vede la luce senza il chitarrista Ingo Grigoleit che abbandona il gruppo per intraprendere la carriera di attore e che contiene una cover del gruppo britannico Bronski Beat, nel quale i Depressive Age hanno sperimentato stili diversi pi\u00f9 simili al rock alternativo, introducendo canzoni molto pi\u00f9 orecchiabili e melodiche e allontanandosi dalle tematiche dell'inizio, segnando cos\u00ec una rottura con le composizioni del passato, tanto da decidere di cambiare nome in D-Age; \u00e8 con questo nuovo nome che pubblicano nel 1997 l'EP Smalltown Boy dove ripropongono canzoni da Electric Scum in versione acustica. Dopo la produzione di questo EP la band \u00e8 gradualmente scomparsa dalla scena musicale.\nNel 2003 si riformano con il nome di Depressive Age ma con Jan Lubitzki come unico membro rimasto tra quelli fondatori, per poi sciogliersi nuovamente solo un anno dopo. Nel 2005 sul sito ufficiale della band venne proposta, solo in formato digitale, una nuova demo composta da 7 brani, New Bomb Energy, che per\u00f2 non si tradusse mai in una nuova pubblicazione ufficiale. Nel frattempo, sempre Jan Lubitzki adottando il nome di \"Jan Dorn\" ha fondato un nuovo gruppo, i \"Silberschauer\", nel quale suona la batteria. Il batterista Norri dal 2000 suona con le tre band medieval rock Tanzwut, Corvus Corax e Cantus Buranus. \nDi tanto in tanto la band si \u00e8 riunita per sporadiche esibizioni dal vivo, l'ultima per una concerto acustico al theARTer a Berlino nel 2014 con Lubitzki alla voce, Schallenberg alla chitarra acustica e Maik Oberpichler alla batteria.\nNel 2017, dopo una lunga malattia, il bassista Tim Schallenberg \u00e8 venuto a mancare, ulteriori sviluppi riguardanti il futuro artistico della band sono diventati ancora pi\u00f9 improbabili."}
{"id": "8892788", "revid": "36426", "url": "https://it.wikipedia.org/wiki?curid=8892788", "title": "Compagnia del Bernardino", "text": "La Compagnia di San Bernardino detta del Bernardino era un'antica confraternita di Firenze.\nStoria.\nVenne fondata nel marzo del 1451 con scopo di perfezionamento morale me civile dei suoi iscritti attraverso la preghiera e il culto. \nSi riuniva nei sotterranei di Santa Croce, in riunioni settimanali, ogni domenica, e in occasione di alcune festivit\u00e0, quali il Natale, la Pasqua, la Pentecoste, la festa di san Bernardino (20 maggio, quando venivano distribuiti dei panellini benedetti) e dei santi Francesco, Stefano, Lorenzo, Caterina d'Alessandria, e per alcune date della Quaresima. Le pratiche devozionali erano fisse, stabilite dagli statuti.\nNel 1695, dopo un periodo di crisi economica, venne stabilito un organico fisso di 160 confratelli. Fu poi soppressa da Pietro Leopoldo nel 1785.\nStemma.\nLo stemma della Compagnia presenta il trigramma di san Bernardino rosso con una crocetta entro un sole d'oro a dodici raggi (come gli Apostoli) in campo azzurro e, in punta dello scudo, i tre chiodi della croce uniti al naturale."}
{"id": "8892789", "revid": "599013", "url": "https://it.wikipedia.org/wiki?curid=8892789", "title": "Soterio Ram\u00edrez", "text": "Carriera.\nCon la ha disputato tre edizioni dei Campionati americani (1995, 1997, 1999)."}
{"id": "8892790", "revid": "300067", "url": "https://it.wikipedia.org/wiki?curid=8892790", "title": "Soterio Ramirez", "text": ""}
{"id": "8892791", "revid": "1310927", "url": "https://it.wikipedia.org/wiki?curid=8892791", "title": "Julian Valarino", "text": "Carriera.\nClub.\nHa giocato nella massima serie di Gibilterra. Il 10 agosto 2021 ha esordito con la maglia dei nelle competizioni UEFA per club disputando gli ultimi quattro minuti della partita dei turni preliminari di Europa League pareggiata per 1-1 sul campo dello .\nNazionale.\nIl 24 marzo 2021 ha debuttato con la nazionale gibilterriana giocando l'incontro perso 0-3 contro la , valido per le qualificazioni al campionato mondiale di calcio 2022."}
{"id": "8892792", "revid": "300067", "url": "https://it.wikipedia.org/wiki?curid=8892792", "title": "V\u00edctor Chac\u00f3n", "text": "Carriera.\nCon la ha disputato due edizioni dei Giochi panamericani (San Juan 1979, Caracas 1983) e tre edizioni dei Campionati americani (1984, 1993, 1995)."}
{"id": "8892793", "revid": "300067", "url": "https://it.wikipedia.org/wiki?curid=8892793", "title": "Victor Chacon", "text": ""}
{"id": "8892795", "revid": "110157", "url": "https://it.wikipedia.org/wiki?curid=8892795", "title": "Tifany Roux", "text": "Biografia.\nOriginaria di Saint-Andr\u00e9-les-Alpes e attiva dal settembre del 2013, la Roux ha esordito in Coppa Europa il 31 gennaio 2014 a Serre Chevalier in supergigante (47\u00aa), in Coppa del Mondo il 24 febbraio 2019 a Crans-Montana in combinata (24\u00aa) e ai Campionati mondiali a Cortina d'Ampezzo 2021, dove si \u00e8 classificata 34\u00aa nel supergigante e non ha completato la combinata."}
{"id": "8892796", "revid": "767487", "url": "https://it.wikipedia.org/wiki?curid=8892796", "title": "Saint Maud", "text": "Saint Maud \u00e8 un film horror britannico del 2019. Presentato nel 2019 al Toronto International Film Festival, \u00e8 stato distribuito a partire dall'ottobre 2020. In Italia viene distribuito sulla piattaforma Rakuten TV a partire da aprile 2021.\nTrama.\nMaud \u00e8 una giovane infermiera di fede cattolica, caratterizzata da un fortissimo fervore religioso. Da qualche tempo non lavora pi\u00f9 in ospedale ma si occupa di degenza privata di persone malate, accudendole dunque in casa. Quando viene assegnata all'ex ballerina Amanda, malata terminale che continua tuttavia a mantenere una personalit\u00e0 forte e disinibita, la ragazza sviluppa una vera e propria ossessione per lei, decidendo di fare di tutto per salvare la sua anima. Mentre continua a pregare in continuazione, sostenendo che Dio risponda alle sue preghiere, Maud coinvolge Amanda nelle sue pratiche e decide arbitrariamente di separarla da Carol, ragazza con cui l'ex ballerina \u00e8 solita avere rapporti sessuali. Quando Amanda si rende conto dell'atteggiamento di Maud, la donna organizza una festa di compleanno durante la quale non solo invita Carol ma ne approfitta per umiliare Maud: la ragazza reagisce violentemente e viene cos\u00ec licenziata.\nNei giorni successivi, il rapporto fra Maud e la fede si fa altalenante: la ragazza passa da momenti in cui si lascia completamente andare, avendo addirittura rapporti sessuali con dei ragazzi, ad altri in cui ritorna a rifugiarsi nella fede e si sottopone a torture fisiche per espiare i propri peccati. Maud inizia ad avere allucinazioni sempre pi\u00f9 frequenti, e il ritorno nella sua vita dell'ex collega Joy riaccende in lei un dolore per un errore commesso sul posto di lavoro a causa della sua traballante sanit\u00e0 mentale. Il risultato di ci\u00f2 \u00e8 una sempre maggiore fissazione per Amanda: Maud si documenta su di lei, crea un'occasione per parlare con la sua attuale badante e infine entra in casa sua con l'intenzione di benedirla. Quando per\u00f2 Amanda la schernisce e le rivela di aver finto di percepire anche lei Dio durante le loro preghiere, la ragazza si convince che la donna sia posseduta dal demonio e la uccide. Il giorno dopo Maud si d\u00e0 fuoco davanti ad alcune persone in spiaggia, convinta di essere un angelo e che in questo modo potr\u00e0 ascendere in paradiso.\nDistribuzione.\nin seguito alla premiere, le societ\u00e0 A24 e Studio Canal hanno acquisito i diritti per la distribuzione del film. Successivamente \"Saint Maud\" ha fatto il suo approdo presso altri festival internazionali per poi essere distribuito ufficialmente a partire dall'ottobre 2020. Il film avrebbe dovuto essere distribuito nel mercato cinematografico a partire da aprile 2020, tuttavia la pandemia di COVID-19 ha causato un posponimento della sua pubblicazione. In Italia \u00e8 stato pubblicato a partire dall'aprile 2021 nel mercato on demand.\nAccoglienza.\nPubblico.\nIl film ha incassato 1,4 milioni di dollari al botteghino.\nCritica.\nSull'aggregatore Rotten Tomatoes il film riceve il 94% delle recensioni professionali positive con un voto medio di 8,1 su 10 basato su 139 critiche, mentre su Metacritic ottiene un punteggio di 83 su 100 basato su 33 critiche."}
{"id": "8892798", "revid": "15756", "url": "https://it.wikipedia.org/wiki?curid=8892798", "title": "Chiesa di Santa Margherita in Salagona", "text": "La chiesetta di Santa Margherita in Salagona \u00e8 uno dei pi\u00f9 antichi edifici religiosi del Cadore, unica costruzione superstite del villaggio di Salagona distrutto dal furioso incendio del 21 agosto 1705.\nDescrizione.\nFondata sotto il dominio dei Caminesi, le prime notizie della sua esistenza risalgono al 1285, quando dipendeva dal patriarcato di Aquileia.\nLa chiesetta, parzialmente occultata dalla cortina di case novecentesche costruite lungo la strada, appare invece rispettosamente isolata nell'ampio prato che precede i boschi.\nL'edificio, di estrema semplicit\u00e0 e di ridotte dimensioni, rivela la sua destinazione al culto con il piccolo campanile, quasi un comignolo, posto sul colmo del tetto, dalle due falde coperte di scandole, al limitare della facciata. Manifestazione rafforzata anche dalla trabeazione modanata che nobilita il portale, impensabile altrimenti in una struttura cos\u00ec piccola, e viceversa attenuata dal disallineamento delle due strabiche finestrelle in facciata.\nL'unica aula interna squadrata \u00e8 interamente affrescata con un gusto nettamente orientale, un ultimo e tardivo esempio delle varianti terrafermiere della pittura veneziana bizantineggiante, solo qua e la vivacizzato da nuove soluzioni. Questo modo di dipingere secondo il modello delle icone greche non \u00e8 l'unico esempio nell'area bellunese. Per quanto raro, si pu\u00f2 mettere in stretta relazione per esempio con gli affreschi della chiesa di santa Caterina a Ponte nelle Alpi. II ciclo \u00e8 probabilmente opera di due distinti e anonimi monaci viandanti di formazione trevisana a cavallo tra l'ultimo quarto del XIII secolo e l'inizio di quello successivo. A confermare la provenienza trevigiana dei pittori valgono anche la tramatura degli abbassamenti, in parte a \"regalzier\" e in parte a squame lobate, finitura tipica negli edifici trevigiani in quel periodo caminese.\nSulla parete absidale \u00e8 dipinta una \"Deesis\", accompagna da due momenti della passione di Margherita: il trionfo sul demonio in fattezze di drago e il martirio per decapitazione. Nella figurazione centrale il Cristo giudicante, seduto su di un trono arcobaleno e nell'inconsueta postura tra porgere un abbraccio e l'ostentazione delle piaghe, \u00e8 affiancato dalla Madre ammantata col \"maphorion\" e dal Battista, il precursore che regge il cartiglio con la profezia dell'avvento: \"vox clamantis in d[e]serto parate viam D[omini]\" (Voce di uno che grida nel deserto: \u00abPreparate la via del Signore [\u2026]\u00bb \"Mc 1,3\"). Sulla sinistra tra Maria e Margherita che esce dal ventre del drago \u00e8 aggiunto Pietro. La scena, secondo l'uso orientale, non \u00e8 inserita in alcun paesaggio, soltanto la riquadratura del fondo accenna d\u00e0 un accenno di spazialit\u00e0.\nAllo stesso pittore della \"Deesis\", caratterizzato da un segno marcato a definizione delle figure, \u00e8 attribuibile il riquadro della \"Madonna col Bambino in trono ed i santi Susanna, Giuliana e Martino vescovo\" al fondo della parete sinistra verso l'abside. \nNell'immutabile linguaggio delle icone l'evocazione di un paesaggio era invece necessario per illustrare la \"Nativit\u00e0\". E cos\u00ec \u00e8 a Salagona sulla parte sinistra verso il fondo, questa volta ad opera del secondo pittore, dai colori pi\u00f9 morbidi e pi\u00f9 propenso alla vivacit\u00e0 dei movimenti.\nSulle falde di un monte, squarciato da un'oscura e simbolica caverna da cui occhieggiano il bue l'asinello, il Bambino in fasce \u00e8 deposto su di un profetico sarcofago. Sopra la sua testa, accarezzata da Maria, appare una stella a sei punte a ricordare la discendenza da David, per parte di madre. \nIn alto due angeli festosi chiamano i pastori che giungono da destra con il loro gregge. In basso \u00e8 la scena, tratta dagli Apocrifi, delle due levatrici che lavano il Bambino: Anastasia, la prima credente, \u00e8 incoronata dall'aureola a differenza della pagana e incredula Sebel.\nDi nuovo senza una scenografia sono gli atri riquadri sulla parete destra verso quella di ingresso, sempre del secondo pittore: \"Daniele nella fossa dei leoni\" e \"Abacuc\" e \"Cristo risorto appare agli Apostoli.\"\nIl primo \u00e8 suddiviso in ulteriori quattro vignettature, quasi a sottolineare una diacronicit\u00e0. A sinistra Daniele \u00e8 rappresentato assiso in una specie di trono e guardato da due leoni di cui uno sborda in una vignetta centrale in basso. La vignetta superiore centrale \u00e8 perduta. Nella vignetta di destra troviamo Abacuc, sollevato per i capelli da un angelo, che giunge a portare una eucaristica cesta di pani e pesci e sulla spalla un piccolo otre. \nNel secondo \u00e8 rappresentato un passo evangelico (\"Gv\" 20,19-31) assente nell'iconografia orientale e il pittore si trov\u00f2 pi\u00f9 libero di esprimere la concitazione degli Apostoli nell'accadimento. Quasi tutti sono variamente inchinati con i volti stupefatti e le mani protese verso un Cristo maestoso e benedicente.\nLa stessa vivacit\u00e0 \u00e8 presente anche nella \"Missio Apostolorum\" che si stende su tutta la controfacciata ripiegandosi a destra per completare la rassegne dei dodici e accostarsi al separato riquadro dei due apostoli aggiunti: Paolo con la spada del suo martirio e Barnaba in tenuta di primo leggendario vescovo di Milano.\nUn ultimo riquadro attribuito al secondo pittore \u00e8 quello di \"San Cristoforo\", come d'uso gigantesco: questa pittura infatti si estende per tutta l'altezza della sala, separando in due i decori degli abbassamenti.\nTradizionalmente il bastone di Cristoforo ha miracolosamente germinato delle fronde, ma qui piuttosto che con le nodosit\u00e0 usuali viene presentato finemente lavorato, dorato e culminato da una grande goccia rossa. Il santo invece che cogli abiti raccolti sulle gambe si presenta con una veste sontuosa da alto ecclesiastico decorata da orbicoli, un motivo tipico di Costantinopoli e passato poi agli arabi. La cosa \u00e8 spiegabile in quanto segue il criterio, tipicamente orientale, per cui tanto pi\u00f9 era la ricchezza del padrone, tanto pi\u00f9 ricche dovevano essere gli abbigliamenti dei famigliari me anche dei servitori, e qui Cristoforo si mette al servizio della massima potenza divina. Purtroppo il cartiglio sorretto dal piccolo Ges\u00f9 e ormai illeggibile."}
{"id": "8892801", "revid": "36426", "url": "https://it.wikipedia.org/wiki?curid=8892801", "title": "Compagnia di San Bonaventura dei Carcerati", "text": "La Compagnia di San Bonaventura dei Carcerati era un'antica confraternita di Firenze.\nStoria.\nVenne fondata nel marzo del 1581 per alleviare le sofferenze dei carcerati e, quando possibile, riscattare la libert\u00e0 di quelli imprigionati per reati lievi. All'epoca infatti il sostentamento dei carcerati (a Firenze per lo pi\u00f9 tenuti nel palazzo del Bargello e al Carcere delle Stinche) era un fatto privati dei reclusi, non venivano sovvenzionati dall'autorit\u00e0 pubblica, ma dalle proprie famiglie o, se poveri, dalle elemosine. Inoltre, per i condannati a morte, la Compagnia sovvenzionava messe di suffragio. Aiutavano inoltre le famiglie private dei capifamiglia incarcerati.\nOriginariamente la compagnia aveva il numero simbolico di trentatr\u00e9 confratelli (come gli anni di Cristo) e un padre spirituale, scelto tra i frati francescani di Santa Croce, deva avevano la sede, nei sotterranei. In seguito il numero venne aumentato a settantadue, e spesso i suoi membri erano nobili, tanto che ottenne anche il riconoscimento di arciconfraternita. Una componente importante della Compagnia era il gruppo dei \"cercatori\" che, divisi secondo i vari quartieri, avevano il compito di raccogliere fondi per la loro opera. Le liberazioni dei carcerati riscattati per debiti avveniva solitamente il giorno di Pasqua, con una cerimonia sobria ma solenne. \nIl giorno di san Bonaventura (15 luglio) le porte del palazzo del Bargello venivano aperte alle confraternite, alle compagnie di Carit\u00e0 e ai semplici cittadini che volevano donare cibo, vestiario ed elemosine ai detenuti.\nCome moltissime altre confraternite toscane, fu soppressa da Pietro Leopoldo il 21 marzo del 1785.\nStemma e simboli.\nLo stemma della Compagnia presenta una croce greca nera in campo argento. La si vede nel tabernacolo del Bargello, da essi fatto erigere nel 1591, che conteneva l'immagina di \"San Bonaventura che visita i carcerati\" affrescata da Fabrizio Boschi e una cassetta per le elemosine. Essi avevano un altro tabernacolo sulla cantonata del carcere delle Stinche tra via Ghibellina e via Giuseppe Verdi, andato per\u00f2 distrutto. \nTutti gli arredi e i possedimenti della Compagnia erano invece siglati ASBV (\"Arciconfraternita Sancti BonaVenturae\")."}
{"id": "8892802", "revid": "599013", "url": "https://it.wikipedia.org/wiki?curid=8892802", "title": "Karl \u00d5igus", "text": "Carriera.\nClub.\nNel 2018 esordisce nella prima divisione estone con la maglia del , con cui nella stagione 2020-2021 esordisce inoltre anche nelle competizioni UEFA per club, mettendo a segno una rete nella sua unica presenza stagionale nei turni preliminari di Europa League.\nNazionale.\nIl 24 marzo 2021 ha esordito con la nazionale estone giocando l'incontro perso 2-6 contro la , valido per le qualificazioni al campionato mondiale di calcio 2022."}
{"id": "8892805", "revid": "1310927", "url": "https://it.wikipedia.org/wiki?curid=8892805", "title": "Karl Rudolf \u00d5igus", "text": ""}
{"id": "8892811", "revid": "36426", "url": "https://it.wikipedia.org/wiki?curid=8892811", "title": "Chiesa di San Carlo dei Lombardi (Firenze)", "text": ""}
{"id": "8892812", "revid": "1305772", "url": "https://it.wikipedia.org/wiki?curid=8892812", "title": "Londonderry (disambigua)", "text": ""}
{"id": "8892813", "revid": "767487", "url": "https://it.wikipedia.org/wiki?curid=8892813", "title": "Biel (cantante)", "text": "Biel \u00e8 diventato famoso nel 2015 con la sua canzone \"Qu\u00edmica\"."}
{"id": "8892815", "revid": "729019", "url": "https://it.wikipedia.org/wiki?curid=8892815", "title": "Strada europea E592", "text": "La strada europea E592 \u00e8 una strada europea che collega Krasnodar a D\u017eubga. Come si evince dalla numerazione, si tratta di una strada di classe B posta nell'area delimitata a nord dalla E50, a sud dalla E60, ad ovest dalla E95 e ad est dalla E105.\nPercorso.\nLa E592 \u00e8 definita con i seguenti capisaldi di itinerario: \"Krasnodar - D\u017eubga\"."}
{"id": "8892816", "revid": "119491679", "url": "https://it.wikipedia.org/wiki?curid=8892816", "title": "E592", "text": ""}
{"id": "8892817", "revid": "119491688", "url": "https://it.wikipedia.org/wiki?curid=8892817", "title": "E 592", "text": ""}
{"id": "8892818", "revid": "119491695", "url": "https://it.wikipedia.org/wiki?curid=8892818", "title": "E-592", "text": ""}
{"id": "8892819", "revid": "104458", "url": "https://it.wikipedia.org/wiki?curid=8892819", "title": "Rok Aznoh", "text": ""}
{"id": "8892820", "revid": "1418004", "url": "https://it.wikipedia.org/wiki?curid=8892820", "title": "Martin Booth", "text": "Biografia.\nNato a Ribchester il 7 settembre 1944, ha trascorso la giovinezza a Hong Kong e compiuto gli studi al Trent Park College of Education.\nDopo aver pubblicato alcune raccolte di poesie e opere di narrativa, nel 1985 ha ottenuto una certa notoriet\u00e0 con il romanzo \"Hiroshima Joe\" che gli ha permesso di lasciare l'attivit\u00e0 d'insegnamento per diventare scrittore a tempo pieno.\nFinalista nel 1998 al Booker Prize con The Industry of Souls, il suo romanzo \"The American\" del 1991 \u00e8 stato trasposto nell'omonima pellicola nel 2010.\n\u00c8 morto il 12 febbraio 2004 a Stoodleigh all'et\u00e0 di 59 anni dopo una lunga battaglia contro il cancro."}
{"id": "8892821", "revid": "729019", "url": "https://it.wikipedia.org/wiki?curid=8892821", "title": "Strada europea E601", "text": "La strada europea E601 \u00e8 una strada europea che collega Niort a La Rochelle. Come si evince dalla numerazione, si tratta di una strada di classe B posta nell'area delimitata a nord dalla E60, a sud dalla E70, ad ovest dalla E05 e ad est dalla E15.\nPercorso.\nLa E601 \u00e8 definita con i seguenti capisaldi di itinerario: \"Niort - La Rochelle\"."}
{"id": "8892822", "revid": "122788924", "url": "https://it.wikipedia.org/wiki?curid=8892822", "title": "Krystyna Skarbek", "text": "Famosa ed importante spia britannica ma di nazionalit\u00e0 polacca, conosciuta anche con il nome di Christine Granville, oper\u00f2 nella Polonia e in Francia durante l'occupazione nazista. Fu reclutata dai servizi segreti britannici SOE (Special Operation Executive) dopo essere stata presentata al SIS (Secret Intelligence Service) dal giornalista Frederick Augustus Voigt.\nEbbe una vita avventurosa e comp\u00ec imprese epiche come quando entr\u00f2 in una prigione della Gestapo e salv\u00f2 la vita a tre uomini catturati offrendo una tangente all'ufficiale nazista.\nClare Mulley, scrittrice e giornalista, ha raccontato la storia di Krystyna Skarbek in una biografia: \"La spia che amava\".\nRai Storia ha mandato in onda una puntata dedicata a Krystyna Skarbek."}
{"id": "8892825", "revid": "104458", "url": "https://it.wikipedia.org/wiki?curid=8892825", "title": "Rok A\u017enoh", "text": "Biografia.\nAttivo dal novembre del 2018, A\u017enoh ha esordito in Coppa Europa il 28 febbraio 2020 a Kvitfjell in discesa libera (59\u00ba) e ai Campionati mondiali a Cortina d'Ampezzo 2021, dove non si \u00e8 qualificato per la finale nello slalom gigante e si \u00e8 classificato 11\u00ba nella gara a squadre. Non ha debuttato in Coppa del Mondo n\u00e9 preso parte a rassegne olimpiche."}
{"id": "8892826", "revid": "1941276", "url": "https://it.wikipedia.org/wiki?curid=8892826", "title": "Sonia Kruger", "text": "Biografia.\nSonia Kruger ha avviato la sua carriera presentando \"Wonder World\" su Nine Network e come inviata in \"Today Tonight\", \"Sunrise\" e \"11AM\". Ha condotto undici edizioni della versione australiana di \"Ballando con le stelle\", il reality \"10 Years Younger in 10 Days\" e il programma mattutino \"Today Extra\". Negli anni 2010 ha condotto le versioni australiane di \"Grande Fratello\" e \"The Voice\" ed \u00e8 diventata giudice di \"Australia's Got Talent\"."}
{"id": "8892827", "revid": "599013", "url": "https://it.wikipedia.org/wiki?curid=8892827", "title": "Andrea Bosco", "text": "Carriera.\nClub.\nCresciuto nelle giovanili del Mariano Keller e del Napoli partecipa al suo primo campionato in Serie D a 16 anni con il Campania. \nNel 2014 disputa il Torneo di Viareggio con la Rappresentativa di Serie D, giocando tutte e tre le partite della fase a gironi. Dopo una breve parentesi all', passa in Serie D con la maglia del . Dopo aver vestito nuovamente la casacca dell'Aversa Normanna, passa dapprima alla , poi al .\nNell'estate del 2019, passa alla , con cui vince il campionato di Serie D.\nIl 30 agosto 2021 firma per il . \nNazionale.\nDominicano per parte di madre, nel gennaio 2021 viene convocato dal CT della nazionale dominicana Jacques Passy, debuttando nella stessa nazionale il 25 gennaio in un'amichevole contro la .\nPochi mesi dopo, il 25 marzo 2021, debutta invece nelle qualificazioni al ."}
{"id": "8892828", "revid": "281901", "url": "https://it.wikipedia.org/wiki?curid=8892828", "title": "Ghiozzetto", "text": ""}
{"id": "8892829", "revid": "104458", "url": "https://it.wikipedia.org/wiki?curid=8892829", "title": "Tim Trsan", "text": ""}
{"id": "8892830", "revid": "628767", "url": "https://it.wikipedia.org/wiki?curid=8892830", "title": "Topo comune", "text": ""}
{"id": "8892831", "revid": "110157", "url": "https://it.wikipedia.org/wiki?curid=8892831", "title": "Tim Tr\u0161an", "text": "Biografia.\nAttivo dal novembre del 2017, Tr\u0161an non ha esordito in Coppa Europa o in Coppa del Mondo n\u00e9 ha preso parte a rassegne olimpiche o iridate."}
{"id": "8892833", "revid": "729019", "url": "https://it.wikipedia.org/wiki?curid=8892833", "title": "Strada statale 22 (Serbia)", "text": "La strada statale 22 () \u00e8 una strada statale della Serbia, che collega Belgrado con il confine montenegrino presso Mehov Kr\u0161.\nParti della strada sono comprese negli itinerari europei E65, E80, E761 ed E763.\nPercorso.\nLa strada \u00e8 definita dai seguenti capisaldi d'itinerario: \"Belgrado - Ljig - Gornji Milanovac - Preljina - Kraljevo - Ra\u0161ka - Novi Pazar - Ribari\u0107e e termina al confine montenegrino presso Mehov Kr\u0161\"."}
{"id": "8892855", "revid": "31886", "url": "https://it.wikipedia.org/wiki?curid=8892855", "title": "Compagnia di San Carlo dei Lombardi", "text": "La Compagnia di San Carlo dei Lombardi era un'antica confraternita di Firenze. Alla nascita si chiam\u00f2 della Santissima Purificazione di Maria.\nStoria.\nFu fondata nel 1545 per la comunit\u00e0 nazionale dei Lombardi, ovvero tutti quei cittadini originari del Ducato di Milano, ma anche di altri territori della pianura Padana, secondo una concezione ben pi\u00f9 ampia dell'attuale regione Lombardia. Si trattava di una delle comunit\u00e0 pi\u00f9 numerosi a Firenze, ed era composta da numerosi tipi di lavoratori, tra i quali erano particolarmente frequenti i calzolai e ciabattini, gli imbiancatori delle sete, i panerai (creatori di cestini e altri oggetti in vimini) e i magnani (artigiani di lavori minuti col ferro).\nLa prima sede della Compagnia fu via San Gallo, presso la chiesa dei Celestini, con prima dedica alla Purificazione della beatissima Vergine Maria. Quando Cosimo I de' Medici destin\u00f2 quel convento alle Cavalleresse di Malta (1552), la Compagnia si trasfer\u00ec nella chiesa di San Miniato tra le Torri in Mercato Vecchio, luogo scomodo e insufficiente, che in alcuni documenti viene descritto come \"assai sinistro et di difficile accesso\". \nCon la canonizzazione di san Carlo Borromeo nel 1610 i confratelli lo presero subito come protettore, cambiano il nome della confraternita. Nel 1615, su interessamento del cardinale Federico Borromeo, che aveva anche donato alcune reliquie di san Carlo (una spugna imbevuta del sangue e un pezzo della camicia indossata sul letto di morte) ai confratelli fiorentini, essi ottennero da Cosimo II una nuova sede: la chiesa di San Michele Vecchio, che da allora venne detta di San Carlo dei Lombardi.\nLe riunioni si tenevano tutte le domeniche, il 2 febbraio (festa solenne della Purificazione della Vergine), la Pasqua, il giorno di san Carlo (4 novembre) e il Natale. Quando erano previste le maggiori festivit\u00e0 le botteghe dei confratelli dovevano restare chiuse. Una volta all'anno veniva organizzato un pellegrinaggio alla Madonna dell'Impruneta.\nNella relazione del 1783 la Compagnia aveva circa ottanta iscritti, tutti \"lombardi\". Come moltissime altre confraternite toscane, fu soppressa da Pietro Leopoldo nel 1785.\nStemma.\nLo stemma della Compagnia presenta una mitria vescovile bianca con nastri, crociata d'oro, in campo azzurro, sopra a un libro rosso chiuso e borchiato d'oro."}
{"id": "8892856", "revid": "36426", "url": "https://it.wikipedia.org/wiki?curid=8892856", "title": "Chiesa di San Miniato tra le Torri", "text": ""}
{"id": "8892858", "revid": "36426", "url": "https://it.wikipedia.org/wiki?curid=8892858", "title": "Purificazione della Vergine", "text": ""}
{"id": "8892860", "revid": "110157", "url": "https://it.wikipedia.org/wiki?curid=8892860", "title": "Nika Murovec", "text": "Biografia.\nAttiva dall'ottobre del 2018, la Murovec ha esordito in Coppa del Mondo il 16 febbraio 2020 a Kranjska Gora in slalom speciale e in Coppa Europa il 27 febbraio successivo a Krvavec in slalom gigante, in entrambi i casi senza completare la prova; non ha preso parte a rassegne olimpiche o iridate."}
{"id": "8892861", "revid": "339392", "url": "https://it.wikipedia.org/wiki?curid=8892861", "title": "Duomo di Castellammare del Golfo", "text": ""}
{"id": "8892862", "revid": "729019", "url": "https://it.wikipedia.org/wiki?curid=8892862", "title": "Strada statale 32 (Serbia)", "text": "La strada statale 32 () \u00e8 una strada statale della Serbia, che collega Ribari\u0107e a Kosovska Mitrovica.\nParti della strada sono comprese negli itinerari europei E65 ed E80.\nPercorso.\nLa strada \u00e8 definita dai seguenti capisaldi d'itinerario: \"Ribari\u0107e - Zubin Potok - Kosovska Mitrovica\".\nSi noti che parte della strada corre nel territorio del Kosovo, \"de facto\" indipendente; il governo kosovaro non riconosce la numerazione stradale serba, e mantiene in uso la vecchia numerazione M-2 risalente all'epoca jugoslava."}
{"id": "8892863", "revid": "104458", "url": "https://it.wikipedia.org/wiki?curid=8892863", "title": "Nika Tomsic", "text": ""}
{"id": "8892864", "revid": "287204", "url": "https://it.wikipedia.org/wiki?curid=8892864", "title": "Cesarina Gualino", "text": "Moglie di Riccardo Gualino, industriale protagonista della vita economica e artistica italiana del primo Novecento, fu, insieme al marito, collezionista d'arte e mecenate di pittori, poeti e musicisti. La coppia anim\u00f2 uno straordinario cenacolo culturale e artistico aggregando pittori, danzatori, musicisti, attori, scrittori, scultori e architetti di fama internazionale. \nBiografia.\nNacque in una ricca famiglia borghese, primogenita di figlia di Pierina Fiorio e Tancredi Gurgo Salice, produttore di calce, malte e affini e azionista della Banca Agricola di Casale. Studi\u00f2 presso il collegio della Sapienza nel castello di San Giorgio nel Monferrato dove ricevette un'ampia formazione umanistica, impar\u00f2 il francese e la composizione musicale. Conobbe il futuro marito nonch\u00e9 suo cugino nel 1906, in occasione della partecipazione della sua famiglia, insieme ad altri imprenditori del casalese, all'Unione Italiana Cementi (UNICEM), creata su iniziativa di Riccardo Gualino e dell'industriale svizzero Werner Abegg.\nL\u20198 settembre 1907 Cesarina spos\u00f2 Riccardo Gualino e la coppia si stabilis\u00ec a Mombello Monferrato. Nel 1908 acquistarono un antico rudere sulla collina di Cereseto Monferrato che restaurono e trasformarono, sotto la direzione dell'ingegner Vittorio Tornielli, in un imponente castello ispirato allo stile neomedioevale-neorinascimentale in voga all'epoca. Inaugurato nel 1912, fu la prima delle sfarzose residenze in cui la coppia cominci\u00f2 a collezionare opere e oggetti d'arte e a ospitare intellettuali e artisti .\nNel 1908 ebbe la prima figlia, Lili, o Lilly, cieca dalla nascita, e nel 1912 il secondogenito Renato. Al 1908 risale anche la conoscenza con Jessie Boswell, pittrice inglese - poi membro del gruppo dei Sei pittori di Torino - che giunse presso i Gualino come dama di compagnia di Cesarina.\nLa passione di Cesarina per le arti ebbe un ruolo cruciale nell'impegno del marito come mecenate e collezionista e nelle sue imprese in campo culturale, come la breve ma intensa esperienza del Teatro di Torino (1925-1930) che port\u00f2 in Italia avanguardie della scena musicale e della danza, con particolare attenzione alla scena artistica francese e dell'est Europa. La situazione agiata in cui si trovava fu utilizzata da Cesarina per dare spazio alla propria sensibilit\u00e0 artistica, in particolare per la danza e la pittura, con interesse per le innovazioni provenienti dalla Francia, dalla Russia e dall'Oriente. \nDell'attivit\u00e0 pittorica di Cesarina \u00e8 testimonianza il catalogo dell'unica mostra personale a lei dedicata, nel 1974, presso lo Studio d'Arte Palma di Roma, in cui vennero esposti sessantasei quadri e quattro disegni.\nLa danza.\nCesarina si applic\u00f2 seriamente alla danza almeno sin da 1921 quando frequent\u00f2 il collegio ginnico di Georges H\u00e9bert, a Deauville, in Normandia, insieme a Bella Hutter, sua amica e fondatrice, nel 1923, di una rinomata e innovativa scuola di ballo a Torino. Un album di fotografie, realizzate da Cesarina stessa, la ritraggono nelle esercitazioni insieme alle amiche danzatrici vestite con tuniche greche e nastro sulla fronte, come Felice Casorati ritrasse Cesarina nel 1922 \"riconoscendola quale musa e mecenate della diffusione del balletto moderno in Italia\".\nNel 1923 sar\u00e0 a Parigi presso la scuola di danza di Jeanne Ronsay; qui conosce Isadora Duncan e acquista alcune tuniche dipinte a mano da suo fratello Raymond Duncan. Nello stesso anno conosce i ballerini Alexandre e Clotilde Sakharoff, formatisi alle scuole di Dresda e Monaco, esponenti dell'espressionismo e pionieri della danza moderna, che Cesarina chiama a Torino come maestri, seguiti poi da Cinthia Maugham (nipote dello scrittore William Somerset Maugham), allieva dei Sakharoff e nuova maestra di Cesarina.\nPresso la residenza torinese di via Galliari, 28 nel 1923 i Gualino allestiscono un teatrino privato, dotato anche di una palestra per le esercitazioni danza. Vi si esibivano Cesarina, i suoi maestri, Bella Hutter, sua sorella Raja Markman e Mary Wigman, altra pioniera della danza moderna. Esse erano anche ideatrici dei costumi, delle coreografie e delle musiche. Il teatrino di via Galliari divenne luogo di incontro e di esibizione degli artisti amici dei Gualino. Le decorazioni del teatro furono realizzate da Felice Casorati, che disegn\u00f2 anche alcuni degli eleganti e colorati programmi di sala che accompagnavano gli spettacoli. \nDal 1925 su impulso di Cesarina e dell'amico Lionello Venturi, storico dell'arte e presenza fondamentale per le scelte artistiche e culturali dei Gualino, Riccardo si lanci\u00f2 nell'impresa della fondazione del Teatro di Torino, a cui collaborarono assiduamente anche Gigi Chessa, in particolare nelle decorazioni del teatro e nel disegno di scenografie e costumi, realizzati anche dalla nota manifattura Lenci, e Guido M. Gatti, critico musicale che ebbe un ruolo centrale nelle scelte artistiche, definizione dei programmi e nella composizione dell'Orchestra del Teatro. Sorto nella sede dell'ex Teatro Scribe, in via Verdi, rimase attivo fino al 1930 e si distinse ancora una volta, come tutte le imprese artistiche dei Gualino, per l'apertura all'innovazione, alla sperimentazione e alle influenze provenienti dall'estero.\nFortune alterne.\nDopo gli anni in cui Riccardo aveva avviato con successo imprese nei pi\u00f9 diversi settori dell'industria e della finanza, in diversi paesi, diventando uno tra gli uomini pi\u00f9 ricchi d'Italia e d'Europa, le sue fortune subirono un tracollo sotto il regime fascista, a cui era inviso, e Cesarina accompagn\u00f2 il marito in tali alterne vicende. \nNel 1931 Riccardo venne arrestato e poi condannato a cinque anni di confino sull'isola di Lipari. Cesarina ebbe il permesso di fare visita al marito a Lipari, ma per il resto trascorse gli anni del confino a Casale Monferrato, con i figli, presso la propria famiglia.\nIl confino termin\u00f2 prima del previsto, nel maggio del 1932, probabilmente anche grazie all'interessamento della principessa Maria Jos\u00e9 in seguito alle richieste avanzate da Cesarina. Le due donne si erano conosciute a Torino nel 1930, in occasione di una prima al Teatro Regio a seguito dell'inaugurazione della mostra in cui i Gualino esposero per la prima volta la propria collezione d'arte alla Galleria Sabauda. Gualino venne rilasciato e dichiarato libero il 18 settembre 1932, seppur con un\u2019interdizione ai pubblici incarichi e il divieto di dimora a Roma.\nA settembre i Gualino, finalmente riunitisi, si trasferirono a Parigi dove Riccardo aveva mantenuto investimenti in molte attivit\u00e0 e poteva ancora contare su un cospicuo patrimonio. Gualino affid\u00f2 gli incarichi direttivi e la gestione dei propri affari al cognato Giuseppe Gurgo Salice. Dal 1933 risiedettero poi per alcuni anni a Portofino, presso Villa Altachiara . \nDopo il rientro in Italia Gualino fond\u00f2 a Torino la Lux Film, con Ermanno Gurgo Salice, Guido Gatti e il figlio Renato Gualino.\nNel 1948 i Gualino si trasferirono a Roma. La loro passione per l'arte restava immutata e se in passato avevano sostenuto il gruppo dei Sei di Torino, a Roma continuarono il loro mecenatismo verso i pittori del \"Rinnovamento\", come Scipione, Guttuso, Mario Mafai, Fausto Pirandello, Amerigo Bartoli, Toti Scialoja, Roberto Melli, Filippo de Pisis, Massimo Campigli, Giacomo Manz\u00f9 e Armando Spadini.\nRiccardo Gualino mor\u00ec nel 1964. Cesarina continu\u00f2 a vivere a Roma dove mor\u00ec il 4 agosto 1992, a 102 anni. Fu tumulata nella tomba di famiglia nel cimitero di Oropa, accanto al marito."}
{"id": "8892865", "revid": "110157", "url": "https://it.wikipedia.org/wiki?curid=8892865", "title": "Nika Tom\u0161i\u010d", "text": "Biografia.\nOriginaria di Maribor e attiva dal novembre del 2016, la Tom\u0161i\u010d ha esordito in Coppa Europa il 17 gennaio 2020 a Zell am See in slalom speciale e in Coppa del Mondo il 15 febbraio successivo a Kranjska Gora in slalom gigante, in entrambi i casi senza completare la prova; non ha preso parte a rassegne olimpiche o iridate."}
{"id": "8892866", "revid": "119492427", "url": "https://it.wikipedia.org/wiki?curid=8892866", "title": "Interporto di Nola", "text": ""}
{"id": "8892868", "revid": "588403", "url": "https://it.wikipedia.org/wiki?curid=8892868", "title": "Coppa Libertadores 2021 (calcio femminile)", "text": "La Coppa Libertadores femminile 2021 \u00e8 stata la 13\u00aa edizione della massima competizione sudamericana riservata a squadre femminili di calcio. Il torneo si \u00e8 tenuto tra il 3 e il 18 novembre in Paraguay con la finale in programma il 21 novembre allo stadio Gran Parque Central di Montevideo in Uruguay.\nLa competizione si sarebbe dovuta, inizialmente, disputare dal 30 settembre al 16 ottobre in Cile. Il 29 luglio 2021 la CONMEBOL comunic\u00f2 che lo stadio del Centenario di Montevideo avrebbe ospitato a novembre anche la finale della Coppa Libertadores femminile, oltre alle finali di Coppa Libertadores e Coppa Sudamericana maschili. Dopo la rinuncia degli organizzatori cileni, la CONMEBOL comunic\u00f2 che l'organizzazione del torneo, esclusa la finale, era passata al Paraguay e che il torneo si sarebbe disputato nel mese di novembre. Il 10 settembre venne annunciato che la finale si sarebbe tenuta allo stadio Gran Parque Central di Montevideo, anzich\u00e9 allo stadio del Centenario.\nIl trofeo \u00e8 stato vinto dalle brasiliane del , al terzo successo nella competizione, che ha sconfitto in finale le colombiane del . Nella finale venne utilizzato per la prima volta nella storia della competizione il VAR.\nSquadre.\nAl torneo partecipano 16 squadre appartenenti alle 10 federazioni della CONMEBOL, secondo i seguenti criteri:\nStadi.\nLe partite si sono disputate ad Asunci\u00f3n in Paraguay, mentre la finale si \u00e8 tenuta a Montevideo in Uruguay. La competizione si \u00e8 tenuta nei seguenti stadi:\nFase a gruppi.\nIl sorteggio per definire la composizione dei gruppi si \u00e8 tenuto il 24 settembre 2021.\nLe 16 squadre partecipanti sono state divise in 4 gruppi, ciascuno composto da 4 squadre. Ogni squadra gioca con le altre 3 squadre del proprio gruppo una sola volta. La prima e la seconda classificata di ogni gruppo accedono ai quarti di finale.\nGruppo A.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\nGruppo B.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\nGruppo C.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\nGruppo D.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\nFase a eliminazione diretta.\nLe fasi a eliminazione diretta includeva la disputa di quarti di finale e semifinali, con partite di andata e ritorno. Gli accoppiamenti dei quarti di finale e del tabellone sono stabiliti al momento del sorteggio per la composizione della fase a gruppi. In caso di parit\u00e0 di reti segnate al termine dei tempi regolamentari, si passa direttamente ai tiri di rigore, senza disputare i tempi supplementari.\nQuarti di finale.\n!colspan=3|12 novembre 2021\n!colspan=3|13 novembre 2021\nSemifinali.\n!colspan=3|15 novembre 2021\n!colspan=3|16 novembre 2021\nFinale 3\u00ba posto.\n!colspan=3|18 novembre 2021"}
{"id": "8892873", "revid": "767487", "url": "https://it.wikipedia.org/wiki?curid=8892873", "title": "Money to Burn (film 1926)", "text": "Money to Burn \u00e8 un film muto del 1926 diretto da Walter Lang. La sceneggiatura di James Bell Smith si basa sull'omonimo romanzo di Reginald Wright Kauffman pubblicato a New York nel 1924.\nTrama.\nRientrando in Sudamerica dagli Stati Uniti dove ha compiuto i suoi studi, Dolores Valdez si innamora di Dan Stone, il medico della nave. Stone crede di avere ucciso accidentalmente un uomo che proteggeva Dolores. Lo zio di Dolores, don Diego, cerca di persuadere la nipote a sposare Manuel Ortega con il quale lui intrattiene degli affari misteriosi. Ortega accoglie Dan a condizioni che curi e guarisca un certo Bacom. Dan e Dolores scoprono poi che Ortega \u00e8 un falsario. Ma vengono spiati da un gigante nero che cattura Dan. I due uomini, per\u00f2, alla fine diventano amici e il gigante aiuta il medico a fuggire. Assistito dai marine, Dan sconfigge i falsari, mentre Dolore scopre di essere la vera erede della tenuta di Valdez. Dopo il matrimonio, i due giovani innamorati partono per la luna di miele accompagnati dal gigante come valletto.\nProduzione.\nIl film fu prodotto dalla Gotham Productions.\nDistribuzione.\nIl copyright del film, richiesto dalla Lumas, fu registrato il 4 novembre 1926 con il numero LP23347.\nDistribuito dalla Lumas Film Corporation, il film usc\u00ec nelle sale statunitensi il 6 dicembre 1926. La Gaumont British Distributors lo distribu\u00ec nel Regno Unito il 17 ottobre 1927 dopo averlo presentato a Londra 31 marzo 1927. In Brasile, il film prese il titolo \"Um Encontro Feliz\".\nConservazione.\nCopie complete della pellicola (35\u00a0mm Nitrato Positivo, 35\u00a0mm Acetata Dupe Negativo) si trovano conservate negli archivi della Library of Congress di Washington e dell'Museum Of Modern Art di New York."}
{"id": "8892875", "revid": "640389", "url": "https://it.wikipedia.org/wiki?curid=8892875", "title": "Strada maestra M-2 (Kosovo)", "text": "La strada maestra M-2 () \u00e8 una strada maestra del Kosovo.\nPercorso.\nLa M-2 ha inizio al confine serbo presso B\u00ebrnjak. Tocca Kosovska Mitrovica, Pristina e Ferizaj, e termina al confine macedone presso Hani i Elezit.\nIl percorso della M-2 corrisponde al tratto della strada jugoslava M-2 rimasto in territorio kosovaro.\nIl governo della Serbia, che non riconosce l'indipendenza del Kosovo, classifica la strada come strada statale 32 (dal confine serbo-kosovaro a Kosovska Mitrovica) e come strada statale 31 (da Kosovska Mitrovica al confine macedone).\nParallelamente alla M-25 corre l'autostrada R6."}
{"id": "8892883", "revid": "640389", "url": "https://it.wikipedia.org/wiki?curid=8892883", "title": "Strada maestra M-25 (Kosovo)", "text": "La strada maestra M-25 () \u00e8 una strada maestra del Kosovo.\nPercorso.\nLa M-25 ha inizio al confine albanese presso V\u00ebrmica. Tocca Prizren, Suhareka, Shtime, Lipjan, Pristina e Podujev\u00eb, e termina al confine serbo presso Merdar.\nIl percorso della M-25 corrisponde al tratto della strada jugoslava M-25 rimasto in territorio kosovaro.\nIl governo della Serbia, che non riconosce l'indipendenza del Kosovo, classifica la strada come strada statale 35.\nParallelamente alla M-25 corre l'autostrada R7."}
{"id": "8892900", "revid": "599013", "url": "https://it.wikipedia.org/wiki?curid=8892900", "title": "Jamie Bosio (calciatore marzo 1991)", "text": "Carriera.\nClub.\nIl 20 giugno 2021 viene acquistato dell', lasciando, dopo tre anni, il .\nIl 22 settembre seguente, debutta con i \"neroverdi\" nella vittoria della supercoppa gibilterriana ai danni del .\nNazionale.\nConvocato per la prima volta in nazionale maggiore nel novembre 2020 in occasione di alcune partite di UEFA Nations League, nella quale non riesce a debuttare. Riceve una seconda convocazione quattro mesi dopo, riuscendo ad esordire subentrando a gara in corso nella sconfitta per 0-3 contro la ."}
{"id": "8892909", "revid": "767487", "url": "https://it.wikipedia.org/wiki?curid=8892909", "title": "The Satin Woman", "text": "The Satin Woman \u00e8 un film muto del 1927 scritto e diretto da Walter Lang. Prodotto dalla Gotham Productions, aveva come interpreti Dorothy Davenport (qui accreditata come Mrs. Wallace Reid), Rockliffe Fellowes, Alice White, John Miljan, Gladys Brockwell.\nTrama.\nLa moglie del ricco sportivo George Taylor trascura marito e figlia per dedicarsi alla vita sociale e al lusso. Presa solo dai vestiti alla moda, affida la figlia Jean alle cure della governante. George incontra Mae, un'attraente vedova: i due sono attratti l'un l'altra, uniti anche dal medesimo senso di solitudine. Quando la moglie viene raggiunta dai pettegolezzi, ormai \u00e8 troppo tardi per rimdediare: George ha deciso di divorziare.&lt;br&gt;\nSono passati cinque anni. La signora Taylor, che ha rinunciato alla moda per dedicarsi alla figlia, salva la ragazza dal corteggiamento interessato di Maurice, un ballerino professionista, portandole via l'uomo e diventando la sua rivale. Quando Maria, la partner di Maurice, le spara, si riconcilier\u00e0 con il marito e sua figlia si render\u00e0 conto del vero carattere di Maurice.\nProduzione.\nIl film fu prodotto dalla Gotham Productions.\nDistribuzione.\nIl copyright del film, richiesto dalla Lumas, fu registrato il 5 luglio 1927 con il numero LP24149.\nDistribuito dalla Lumas Film Corporation, il film usc\u00ec nelle sale statunitensi il 24 luglio 1927. In Portogallo, venne distribuito il 9 giugno 1930 con il titolo \"A Dama de Cetim\".\nConservazione.\nCopie complete della pellicola (35\u00a0mm Nitrato Positivo, 35\u00a0mm Acetato Dupe Negativo) si trovano conservate negli archivi della Library of Congress di Washington."}
{"id": "8892912", "revid": "1924342", "url": "https://it.wikipedia.org/wiki?curid=8892912", "title": "Strada maestra M-4 (Bosnia ed Erzegovina)", "text": "La strada maestra M-4 (in croato e ; ) \u00e8 una strada maestra della Bosnia ed Erzegovina.\nPercorso.\nLa M-4 ha inizio al confine croato presso Novi Grad. Tocca Prijedor, Banja Luka, Doboj e Tuzla, e termina al confine serbo presso Karakaj.\nIl percorso della M-4 corrisponde al tratto della strada jugoslava M-4 rimasto in territorio bosniaco."}
{"id": "8892913", "revid": "1100311", "url": "https://it.wikipedia.org/wiki?curid=8892913", "title": "Gianluigi Sueva", "text": "Biografia.\nSueva nasce a Cetraro, comune sulla costa tirrenica della provincia di Cosenza, il 1\u00ba gennaio 2001 da padre italiano e madre dominicana. Grazie alle origini della madre, possiede la doppia cittadinanza che gli ha permesso di rispondere alla convocazione della Repubblica Dominicana.\nCaratteristiche tecniche.\nGiocatore praticamente ambidestro, vista la capacit\u00e0 di trattare il pallone con entrambi i piedi, Sueva \u00e8 un attaccante duttile: il suo ruolo ideale \u00e8 quello di spalla di un centravanti di peso, ma pu\u00f2 essere impiegato senza problemi sia da unica punta che come esterno di un tridente.\nCarriera.\nClub.\nCosenza e prestito al Potenza.\nCresciuto nelle giovanili del , esordisce con la prima squadra il 30 settembre 2020 (in precedenza tra il 2017 e il 2019 aveva collezionato 12 panchine) nel match di Coppa Italia tra Cosenza e . Tre giorni dopo, esordisce in Serie B contro la . Il 17 febbraio 2021, firma il suo primo contratto da professionista valido fino al 30 giugno 2024.\nIl 27 gennaio 2022 viene ceduto in prestito al .\nNazionale.\nIl 23 febbraio 2021, entra a far parte della lista preliminare dei convocati per la selezione Under 23 della Repubblica Dominicana per il torneo di qualificazione olimpica maschile CONCACAF 2020. Per\u00f2, il CT Jacques Passy, selezionatore dell'Under 23 e della Nazionale maggiore, decide di inserirlo tra i convocati per le qualificazioni al campionato mondiale di calcio 2022, annunciandone la convocazione il 21 marzo 2021. Il 24 marzo 2021 fa il suo esordio in occasione della partita vinta 1-0 contro la selezione dominicense.\nStatistiche.\nPresenze e reti nei club.\n\"Statistiche aggiornate al 27 gennaio 2022.\""}
{"id": "8892922", "revid": "729019", "url": "https://it.wikipedia.org/wiki?curid=8892922", "title": "Autostrada A1 (Macedonia del Nord)", "text": "L'autostrada A1, denominata anche \"Prijatelstvo\" \u2013 \u00abamicizia\u00bb, \u00e8 un'autostrada della Macedonia del Nord, che attraversa il Paese da nord a sud.\nCostruita in epoca jugoslava come parte dell'Autostrada della Fratellanza e dell'Unit\u00e0, e in seguito portata a standard autostradali moderni, \u00e8 parte dell'itinerario europeo E75."}
{"id": "8892924", "revid": "119831770", "url": "https://it.wikipedia.org/wiki?curid=8892924", "title": "Geely Emgrand GS", "text": "La Geely Emgrand GS, chiamata anche Geely GS, \u00e8 un'autovettura prodotto dalla casa automobilistica cinese Geely dal 2018.\nDescrizione.\nLa vettura \u00e8 un crossover compatto sviluppato sulla stessa piattaforma della berlina media Geely Emgrand GL. \nIl veicolo \u00e8 stato presentato al Salone dell'Auto di Pechino nell'aprile 2016. La vettura \u00e8 stata disegnata da Peter Horbury, ex progettista della Volvo. La trazione \u00e8 solo sulle ruote anteriori ed \u00e8 abbinata ad una trasmissione con cambio manuale a 6 marce o in opzione ad una a doppia frizione a 6 marce della Getrag.\nLe motorizzazioni disponibili al lancio sono: il 1,3 litri turbo da 130 CV e 185 Nm di coppia e un 1,8 aspirato da 133 CV e 170 Nm di coppia. Nel 2018 in concomitanza di un leggero restyling che ha interessato i paraurti anteriori e posteriori, \u00e8 arrivato un propulsore turbo da 1,4 litri con 133 CV. Nel 2019 \u00e8 stata sottoposta nuovamente ad un aggiornamento, questa volta pi\u00f9 importante con nuova griglia e disegno interno dei fari posteriori, con il motore 1,4 litri che \u00e8 stato potenziato a 141 CV ed \u00e8 arrivato un 1,5 litri turbo tre cilindri da 177 CV.\nNel gennaio 2021 la vettura \u00e8 stata sottoposta ad un profondo restyling, che ha interessato la zona dei paraurti e dei fari sia anteriori che posteriori, che sono stati totalmente ridisegnati e riprogettati.\nGeely Emgrand GSe.\nIl 9 giugno 2018 \u00e8 stata presentata la Geely GSe, la versione elettrica dalla GS.\nLa Geely Emgrand GSe \u00e8 alimentato da un unico motore elettrico che produce 163 CV e 250 Nm di coppia, abbinato a un pacco batterie da 52 kWh con un'autonomia dichiarata secondo il ciclo NEDC di 353 chilometri.\nL'accelerazione da 0 a 100 km/h viene coperta in 9,9 secondi."}
{"id": "8892927", "revid": "121819953", "url": "https://it.wikipedia.org/wiki?curid=8892927", "title": "Geely LC", "text": "La Geely LC, venduta in Cina anche con il nome di Geely Panda o Gleagle Panda, \u00e8 un'autovettura prodotta dalla casa automobilistica cinese Geely dal 2008 al 2016.\nNel 2010, oltre che nei canali tradizionali quali i concessionari, la Geely ha messo la vettura in vendita sul sito Taobao.\nNel 2017 la vettura \u00e8 stata sostituita dalla Geely Yuanjing X1."}
{"id": "8892933", "revid": "119619338", "url": "https://it.wikipedia.org/wiki?curid=8892933", "title": "Geely Yuanjing S1", "text": "La Geely Yuanjing S1, chiamata anche Geely S1, \u00e8 un'autovettura prodotta dalla casa automobilistica cinese Geely dal 2017 al 2019.\nAl lancio avvenuto nel luglio 2017, la vettura era disponibile con un motore aspirato da 1,5 litri con 103 CV e un motore turbo da 1,4 litri con 133 CV."}
{"id": "8892934", "revid": "119619235", "url": "https://it.wikipedia.org/wiki?curid=8892934", "title": "Geely Yuanjing X3", "text": "La Geely Yuanjing X3 \u00e8 un'autovettura prodotta dalla casa automobilistica cinese Geely dal 2017.\nDescrizione.\nLa vettura ha debuttato a luglio 2017, inserendosi tra la Geely Yuanjing X1 e Geely Yuanjing X6. La X3 \u00e8 stata realizzata utilizzando come base la Geely SC5, che era stata prodotta tra il 2011 e il 2014. Il SUV compatto \u00e8 alimentato da un motore da 1,5 litri di origine Mitsubishi da 102 CV e abbinato a un cambio manuale a 5 marce o automatico a 4 marce. Nel giugno 2019 la Geely ha presentato una versione rivista della Yuanjing X3. A luglio 2020 ne \u00e8 stata realizzata una versione elettrica chiamata Maple 30X EV.\nMaple 30X EV.\nMaple 30X EV \u00e8 un SUV crossover elettrico di dimensioni compatte basato sulla Geely Yuanjing X3. La vettura viene realizzata e costruita attraverso una partnership tra la Geely e la Kandi Technologies. \u00c8 stata lanciatasul mercato cinese dalla societ\u00e0 affiliata alla Kandi Technologies Group, la Fengsheng Automotive, nel luglio 2020.\nIl motore della Maple 30X ha una potenza massima di 70 kW (94 CV) e una coppia massima di 180 Nm, con autonomia di dichiarata con le batterie totalmente cariche di 306. La Maple 30X \u00e8 dotato di sistema di ricarica rapida, che le consente di ricaricare le batterie fino all'80% in 30 minuti."}
{"id": "8892937", "revid": "599013", "url": "https://it.wikipedia.org/wiki?curid=8892937", "title": "Lotta Kemppinen", "text": ""}
{"id": "8892945", "revid": "599013", "url": "https://it.wikipedia.org/wiki?curid=8892945", "title": "Luis Coordes", "text": "Carriera.\nClub.\nCresciuto calcisticamente nel St. Pauli, esordisce con quest'ultima nel maggio del 2019 contro il .\nNazionale.\nOriginario di Santo Domingo, viene convocato nel 2021 dal CT dominicano Jacques Passy ed esordisce il 25 marzo 2021 in un match di qualificazioni al vinto per 1-0 contro la nazionale della Dominica."}
{"id": "8892946", "revid": "588403", "url": "https://it.wikipedia.org/wiki?curid=8892946", "title": "Dimitrios Diamantakos", "text": ""}
{"id": "8892966", "revid": "2114019", "url": "https://it.wikipedia.org/wiki?curid=8892966", "title": "LTI TXII", "text": "La LTI TXII \u00e8 un'autovettura del tipo taxi prodotta dalla casa automobilistica inglese London Taxis International (LTI) dal 2002 al 2006.\nDescrizione.\nIl veicolo presenta alcune sostanziali differenze rispetto al suo predecessore a livello meccanico, tra cui il motore che dalla precedente fornitura da parte di Nissan, si \u00e8 passati al Ford Duratorq da 2,4 litri TDCi dotato (a differenza del predecessore) di intercooler, che secondo quanto dichiarato dal produttore, aumenta la coppia del 21%. Altre modifiche sono state apportate alla carrozzeria, con cambiamenti estetici e miglioramenti al design. La trasmissione era affidata ad un manuale a cinque velocit\u00e0 Ford MTX75 o ad un automatico a quattro velocit\u00e0 Jatco JR402. Nel 2006 \u00e8 stato sostituito dal TX4."}
{"id": "8892970", "revid": "767487", "url": "https://it.wikipedia.org/wiki?curid=8892970", "title": "Chiesa dei Santi Nicol\u00f2 e Francesco", "text": "La chiesa dei Santi Nicol\u00f2 e Francesco \u00e8 la parrocchiale di Castrocaro Terme, frazione-capoluogo del comune sparso di Castrocaro Terme e Terra del Sole, in provincia di Forl\u00ec-Cesena e diocesi di Forl\u00ec-Bertinoro; fa parte del vicariato di Acquacheta.\nStoria.\nLa prima citazione di una chiesa a Castrocaro, alla quale era annesso un convento dei frati minori francescani, risale al 1280 ed \u00e8 da ricercarsi nel testamento di Rinieri da Calboli.\nIn seguito, durante degli scontri bellici, la cappella venne distrutta e poi nel 1398 fu riedificata; nel 1439 venne realizzata la sacrestia. La chiesa fu oggetto di un rimaneggiamento nel 1520.\nLa consacrazione venne celebrata nel 1727 dal vescovo di Forl\u00ec Tommaso Torelli, mentre poi tra il 1752 e il 1756 furono condotti alcuni lavori di ristrutturazione.\nNel 1783 il convento venne soppresso per decreto del granduca di Toscana Leopoldo II d'Asburgo-Lorena e contestualmente la chiesa fu eretta a parrocchiale.\nNel 1932 venne condotto un rifacimento della chiesa, che negli anni sessanta fu sottoposta ad un'ulteriore risistemazione.\nDescrizione.\nEsterno.\nLa facciata della chiesa, che volge a sud-est e che \u00e8 a salienti, \u00e8 scandita da lesene poggianti su uno zoccolo in graniglia e presenta centralmente il portale d'ingresso lunettato, raggiungibile attraverso quattro scalini e sovrastato dal rosone con vetri policromi, mentre nelle due ali laterali si aprono altrettante bifore.\nAnnesso alla parrocchiale \u00e8 il campanile, suddiviso in un registro pi\u00f9 antico, risalente al XVI secolo e in pietra, e in uno pi\u00f9 recente, aggiunto nel XIX secolo e caratterizzato dalle quattro aperture all'altezza della cella.\nInterno.\nL'interno dell'edificio si compone di tre navate, la centrale delle quali \u00e8 coperta da soffitto piano a cassettoni, suddivise in cinque campate, sulle quali s'affacciano dieci cappelle laterali; al termine dell'aula si sviluppa il presbiterio, sul quale si aprono due ulteriori cappelle, a sua volta chiuso dall'abside.\nOpere di pregio qui conservate sono la pala avente come soggetto la \"Beata Vergine con i Santi Agostino e Antonio da Padova\", eseguita nel XVI secolo da Marco Palmezzano, le due tele ritraenti il \"Beato Gambacorta\", dipinta nel Settecento da Giuseppe Marchetti, e la \"Visitazione di Maria Vergine a Santa Elisabetta\", realizzata nel 1611 da Francesco Longhi, il bassorilievo della \"Beata Vergine col Bambino\", di scuola fiorentina e risalente al XV secolo, e la rappresentazione della \"Madonna Immacolata tra i Santi Francesco e Carlo Borromeo\", eseguita nel XVII secolo da Giovanni da Barbiano."}
{"id": "8892987", "revid": "84184", "url": "https://it.wikipedia.org/wiki?curid=8892987", "title": "Ursu", "text": ""}
{"id": "8892991", "revid": "406204", "url": "https://it.wikipedia.org/wiki?curid=8892991", "title": "104\u00aa Legione CC.NN.", "text": ""}
{"id": "8892993", "revid": "120845640", "url": "https://it.wikipedia.org/wiki?curid=8892993", "title": "Honda Spirior", "text": "La Honda Spirior (in cinese: \u601d \u94c2 \u777f; pinyin S\u012bb\u00f3ru\u00ec) \u00e8 un'autovettura prodotta dalla casa automobilistica giapponese Honda dal 2009 al 2018.\nPrima generazione (2009-2014).\nLa prima generazione della Spirior era essenzialmente una versione riprogettata appositamente per il mercato cinese della Honda Accord di ottava generazione venduta in Europa e Giappone. La produzione \u00e8 iniziata nell'agosto 2009 in Cina nell'impianto di Wuhan, dalla joint venture Dongfeng Honda. Allo stesso tempo, la versione venduta in nordamericana e nell'area del Pacifico della Accord di ottava generazione, venne parallelamente commercializzata alla Spirior, venendo per\u00f2 prodotta dalla joint venture tra la Honda e la GAC.\nSeconda generazione (2014-2018).\nLa concept della Spirior di seconda generazione \u00e8 stata presentata al Salone dell'Auto di Pechino 2014, seguita pochi mesi dopo dalla versione per la produzione in serie, prodotta dalla joint venture Honda Dongfeng esclusivamente per il solo mercato cinese. In seguito \u00e8 stata sostituita alla fine del 2018 dalla Honda Inspire di sesta generazione."}
{"id": "8892998", "revid": "767487", "url": "https://it.wikipedia.org/wiki?curid=8892998", "title": "Bernard Petitjean", "text": "Fu il primo vicario apostolico del Giappone.\nBiografia.\nNato nel 1829 a Blanzy in Borgogna, circa 100\u00a0km a sudovest di Digione, Bernard Petitjean frequent\u00f2 il seminario della vicina Autun, e fu ordinato sacerdote il 21 maggio 1853.\nDopo alcune esperienze pastorali, nel 1859 entr\u00f2 nel seminario della Societ\u00e0 per le missioni estere di Parigi e nove mesi dopo s'imbarc\u00f2 per il Giappone su indicazione dei suoi superiori. Per due anni soggiorn\u00f2 nelle isole Riukyu, poi si spost\u00f2 a Yokohama e quindi a Nagasaki. Va ricordato che il Giappone si era aperto ai missionari stranieri (con divieto di proselitismo) solo nel 1853 e che nel 1862 papa Pio IX aveva canonizzato ventisei martiri uccisi appunto a Nagasaki nel 1597.\nPetitjean partecipa alla costruzione della chiesa dedicata a questi ventisei martiri a Nagasaki, chiesa che viene inaugurata il 19 febbraio 1865. Ed \u00e8 con sorpresa ed emozione che viene qui contattato dai discendenti degli antichi cristiani giapponesi, attirati dalla costruzione della chiesa e della sua croce - i \"kakure kirishitan\" - che s'erano tenuti nascosti per secoli, tramandandosi solo oralmente e senza clero la fede e alcune preghiere. Per la maggior parte, si trattava di semplici pescatori o artigiani.\nL'anno seguente, l'11 maggio 1866, Pio IX nomin\u00f2 Petitjean vescovo \"in partibus infidelium\" di Miriofito e vicario apostolico del Giappone.\nIl governo giapponese reag\u00ec in modo inizialmente ostile al rifiorire del cristianesimo nel sud del paese e ci fu anche una piccola persecuzione, che si risolse per\u00f2 rapidamente (1873). Meno di dieci anni dalla sua nomina a vicario apostolico, nel 1875, Petitjean si rec\u00f2 a Roma per chiedere di dividere il vicariato in due parti (Giappone settentrionale e Giappone meridionale).\nMor\u00ec a Nagasaki il 7 ottobre 1884."}
{"id": "8893000", "revid": "36426", "url": "https://it.wikipedia.org/wiki?curid=8893000", "title": "Via Anguillara", "text": ""}
{"id": "8893009", "revid": "1318658", "url": "https://it.wikipedia.org/wiki?curid=8893009", "title": "David Oppenheim (musicista)", "text": "Oppenheim ha diretto la divisione Masterworks della Columbia Records dal 1950 al 1959. Durante questo periodo ha lavorato con numerose figure importanti nel mondo della musica tra cui Igor Stravinsky, con il quale ha stretto un'amicizia, producendo in seguito per lui. Negli anni '60 ha lavorato per la societ\u00e0 di produzione televisiva Robert Saudek Associates e ha lavorato come scrittore e produttore per la CBS dal 1962 al 1967. Il suo documentario del 1964 sul violoncellista Pablo Casals, \"Casals a 88 anni\", ha vinto il Prix Italia. Preside della New York University School of the Arts (NYU) dal 1969 al 1991, nel 1985 \u00e8 stato il principale architetto della Tisch School of the Arts. Uno dei suoi maggiori successi \u00e8 stato lo sviluppo dei programmi artistici della NYU in una grande istituzione con corsi offerti in fotografia, cinema, teatro musicale, recitazione drammatica e scrittura.\nBiografia.\nOppenheim nacque a Detroit nel 1922 da Louis Oppenheim e Julia Nurko Oppenheim. Suo padre possedeva un grande magazzino. Aveva un fratello, Stanley. All'et\u00e0 di 13 anni, alla morte di suo padre, lui e la sua famiglia si trasferirono a New York, dove trascorse la maggior parte della sua vita. Inizi\u00f2 a suonare il clarinetto dopo questo trasferimento e all'et\u00e0 di 20 anni era considerato un musicista affermato. Ha frequentato la Juilliard e si \u00e8 diplomato alla Eastman School of Music nel 1943. Durante la seconda guerra mondiale ha prestato servizio come artigliere anticarro.\nCarriera.\nIl \"Quintetto per clarinetto, 2 viole e 2 violoncelli\" (1950) di David Diamond fu scritto per Oppenheim e fu eseguito per la prima volta nel 1952. Nel corso degli anni '50 Oppenheim ha diretto la divisione Masterworks della Columbia Records, posizione che ha ricoperto fino al 1959. Ha registrato la Sonata per clarinetto di Leonard Bernstein, a lui dedicata. Altre registrazioni includono il Trio per clarinetto di Brahms, op. 114 con Casals ed Eugene Istomin al Festival di Prades del 1955 ed il Quintetto per clarinetto di Brahms, op. 115 e il Quintetto per clarinetto di Mozart, K. 581, con il Budapest String Quartet nel 1959. Sempre nel 1955 collabora con Stravinsky che dirige la sua \"Histoire du soldat\". I due divennero amici e in seguito Oppenheim produsse molti dei suoi lavori e documentari.\nL'11 gennaio 1955 David Oppenheim assistette al debutto a New York del pianista canadese Glenn Gould. Fu cos\u00ec impressionato dalla performance che contatt\u00f2 il suo manager alla Columbia Records, che poi negozi\u00f2 un contratto con Gould.\nNegli anni '60 lavor\u00f2 per la societ\u00e0 di produzione televisiva di Robert Saudek e ha contribuito alla produzione di \"Leonard Bernstein and the New York Philharmonic\". Ha prodotto la serie TV \"Omnibus\" e ha lavorato come scrittore e produttore per la CBS dal 1962 al 1967. Nel 1964, Oppenheim ha scritto, prodotto e diretto \"Casals at 88\", un documentario sul violoncellista, che ha vinto il Prix Italia.\nOppenheim divenne il secondo preside della New York University Tisch School of the Arts, in servizio dal febbraio 1969 al 1991. Sotto il suo mandato la scuola si espanse da quattro dipartimenti a 16 e le iscrizioni salirono da 600 a 3.000 studenti. Nel 1985 ottenne una sovvenzione di 7,5 milioni di dollari dai fratelli Tisch, Laurence A. Tisch e Preston Robert Tisch, che contribu\u00ec a centralizzare la scuola in un unico luogo, un edificio di 12 piani al 721 Broadway. Oppenheim \u00e8 stato l'architetto principale del progetto di ristrutturazione.\nVita privata.\nOppenheim \u00e8 stato sposato tre volte. Il suo primo matrimonio fu con l'attrice Judy Holliday, dal 1948 al 1957. Hanno avuto un figlio, Jonathan, che \u00e8 diventato un montatore, tra i cui lavori figurano \"Paris Is Burning\", \"Children Underground\" e \"Arguing the World\". Il secondo matrimonio di Oppenheim (1957-1976) fu con Ellen Adler, figlia di Stella Adler. Ebbero una figlia, Sara, e un figlio, Thomas, che divenne presidente e direttore artistico di Stella Adler Studio of Acting. Ha sposato Patricia Jaffe nel 1987.\nOppenheim \u00e8 morto a New York City nel 2007."}
{"id": "8893010", "revid": "72396", "url": "https://it.wikipedia.org/wiki?curid=8893010", "title": "Via Torta", "text": "Via Torta \u00e8 una strada del centro storico di Firenze, che va da piazza Santa Croce (angolo via Giuseppe Verdi) a via dell'Anguillara (angolo via de' Bentaccordi), incontrando lungo il tracciato via delle Burella e via dell'Isola delle Stinche. La via ha un andamento curvilineo (da cui il nome), che segue il profilo dell'antico anfiteatro romano di Firenze, assieme a via de' Bentaccordi e a un lato della piazza dei Peruzzi.\nStoria.\nL'attuale denominazione \u00e8 attestata dal Seicento, cos\u00ec come quella di via Torcicoda, che l'ha preceduta e in parte affiancata, talvolta a indicare l'intero tratto, talvolta la sua porzione finale, da via delle Burella a via dell'Anguillara, cos\u00ec come documenta la pianta di Firenze delineata da Ferdinando Ruggieri nel 1731. Ancor prima \u00e8 attestata la denominazione di via dei Vagellai, \"cio\u00e8 dei tintori che usavano la caldaia, detta in latino vascellum\" (Bargellini-Guarnieri), nome poi dato a un'altra strada in zona. \nIl particolare disegno del tracciato, oggi giudicato 'pittoresco' ma che nella prima met\u00e0 del XIX secolo era considerato per la sua irregolarit\u00e0 un elemento di disturbo sia per la viabilit\u00e0 sia per quella regolarit\u00e0 e simmetria a cui la forma urbana doveva tendere secondo l'accademismo ottocentesco, fu oggetto di un progetto di rettificazione redatto da Luigi Del Sarto attorno al 1865, in occasione dell'individuazione di Firenze come Capitale del nuovo Stato italiano (1865-1871, si vedano i progetti conservati presso l'Archivio storico del Comune di Firenze), poi non attuato.\nDescrizione.\nLa strada, essendo assolutamente secondaria ai fini della viabilit\u00e0 cittadina, ha carattere appartato, con relativo passaggio anche pedonale. La carreggiata \u00e8 pavimentata a lastrico.\nTabernacoli.\nSulla cantonata della casa Ricasoli si trova una nicchia rettangolare con sportello, contenente una \"Madonna col Bambino\" in stucco, copia forse seicentesca di un rilievo di Luca della Robbia."}
{"id": "8893013", "revid": "439868", "url": "https://it.wikipedia.org/wiki?curid=8893013", "title": "Dunes (disambigua)", "text": ""}
{"id": "8893016", "revid": "36426", "url": "https://it.wikipedia.org/wiki?curid=8893016", "title": "Buchette del vino", "text": ""}
{"id": "8893020", "revid": "1345932", "url": "https://it.wikipedia.org/wiki?curid=8893020", "title": "Baia Kayak", "text": "La baia Kayak \u00e8 una baia larga circa 3\u00a0km situata sul lato occidentale del passaggio Pampa e quindi sulla costa orientale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. In particolare la baia si estende tra punta Momino, a nord, e punta Bov, a sud, e al suo interno si gettano diversi ghiacciai provenienti soprattutto dalle montagne di Stribog, come il Malpighi e il Mackenzie.\nStoria.\nGi\u00e0 avvistata e grossolanamente mappata durante la spedizione belga in Antartide effettuata fra il 1897 ed il 1899 al comando di Adrien de Gerlache, la baia Kayak \u00e8 stata poi mappata pi\u00f9 in dettaglio durante spedizioni di ricerca argentine svolte nel 1947-48 che la inclusero nel passaggio Pampa. Nel 1986 la baia \u00e8 stata infine battezzata con il suo attuale nome dal Comitato britannico per i toponimi antartici in riferimento ai kayak utilizzati dai membri della British Joint Services Expedition, che nel 1985 attraversarono la baia nel corso della circumnavigazione dell'isola Brabant."}
{"id": "8893021", "revid": "1345932", "url": "https://it.wikipedia.org/wiki?curid=8893021", "title": "Baia di Bouquet", "text": "La baia di Bouquet \u00e8 una baia larga circa 11,5\u00a0km situata sulla costa nord-orientale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra capo Cockburn e punta Agrimbau, e che si affaccia di fronte all'isola Li\u00e8ge, si gettano diversi ghiacciai, tra cui il Lister e il Par\u00e9.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia di Bouquet \u00e8 stata da quest'ultimo cos\u00ec battezzata in onore di Jean Bouquet de la Grye, un ingegnere idrologico francese che fu membro della commissione che pubblic\u00f2 i risultati scientifici della sopraccitata spedizione. Nel 1960 tale nome fu infine confermato dal Comitato consultivo dei nomi antartici."}
{"id": "8893022", "revid": "1345932", "url": "https://it.wikipedia.org/wiki?curid=8893022", "title": "Baia di Guyou", "text": "La baia di Guyou \u00e8 una baia larga circa 6\u00a0km situata sulla costa nord-occidentale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra punta Metchnikoff, a nord, e capo Claude, a sud, si gettano diversi ghiacciai, tra cui il Dodelen e l'Oshane.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia di Guyou \u00e8 stata da quest'ultimo cos\u00ec battezzata in onore di \u00c9mile Guyou, un capitano della marina militare francese che fu membro della commissione che pubblic\u00f2 i risultati scientifici della sopraccitata spedizione. Nel 1960 tale nome fu infine confermato dal Comitato consultivo dei nomi antartici."}
{"id": "8893023", "revid": "124868751", "url": "https://it.wikipedia.org/wiki?curid=8893023", "title": "Il crepuscolo della notte eterna", "text": "\u00c8 un librogame dello scrittore inglese Joe Dever, realizzato con la collaborazione di suo figlio, Ben DeVere, e di Vincent Lazzari dopo la morte dell'autore. \u00c8 stato pubblicato per la prima volta in Italia nel 2021 a cura di Vincent Books, marchio di Raven Distribution, prima ancora dell'edizione originale, scritta in inglese.\nIl Crepuscolo Della Notte Eterna \u00e8 il trentunesimo dei volumi pubblicati della saga Lupo Solitario, scritto da Ben Dever, figlio dell'imperatore della serie, e da Vincent Lazzari, suo collaboratore, grazie alle indicazioni lasciate dal creatore della serie come eredit\u00e0 nelle sue ultime settimane di vita .\nPer l'undicesima volta il protagonista non \u00e8 pi\u00f9 il supremo maestro Kai (Ramas nella vecchia traduzione italiana) Lupo Solitario, ma uno dei suoi allievi del \"Nuovo ordine\": \u00e8 il lettore che deve scegliere il nome del proprio personaggio, o attraverso una combinazione di due nomi (estratti a sorte da due elenchi) oppure ideato direttamente dal lettore.\nTrama.\nIl ritorno di Vashna ha scatenato il temuto sorgere delle legioni dei morti senza pace dall'abisso del Maakengorge. L'inizio di questo libro catapulta il grande maestro quasi immediatamente in questo scenario di lotta in cui avr\u00e0 la responsabilit\u00e0 di comandare una parte dell'armata di Sommerlund, rafforzata da Vakeros di Dessi e maghi della confraternita, contro questa antica minaccia. In un turbine di attacchi e magie la battaglia sembra prendere una piega favorevole alle forze del bene ed ecco che a quel punto fa la sua comparsa il Signore delle Tenebre Vashna, scatenando il potere del lago di sangue, una forza maligna che neppure i ramas rafforzati dall'arrivo di Oberon sono in grado di arrestare! Proprio al culmine della sconfitta ecco arrivare Lupo Solitario che scarica sul Signore delle Tenebre tutta la forza della sua Spada del Sole costringendo Vashna alla fuga in una scena carica di emozioni. Purtroppo la vittoria deve presto lasciare spazio alla paura; le notizie portate da Oberon sono estremamente preoccupanti e costringeranno il grande maestro ad un viaggio rapido verso sud per prevenire il sorgere di un antico nemico il cui solo nome fa tremare anche i pi\u00f9 coraggiosi: Agarash il dannato. Aiutato da suo fratello ramas Fiamma Splendente, Oberon e dal mago Acraban si dirige nel Magnamund meridionale mentre Lupo Solitario e Mano d'acciaio scenderanno nello Zaut per sconfiggere definitivamente Vashna. Dopo questo elettrizzante inizio, si entra nel cuore della vera missione di questo volume. Un antico ordine segreto, i Naarvakim, lavorando nell'ombra ha raccolto nei secoli molte delle reliquie e dei resti di Agarash allo scopo di riportarlo nel Magnamund dalla sua prigione nell'abisso dell'eterno dolore. I loro piani sono quasi compiuti e in una corsa contro il tempo i nostri eroi dovranno cercare di annientare le ultime reliquie e trovare la loro base per distruggerli prima che possano compiere il rituale. La prima tappa li porta nella valle del Tkukoma a Chai, dove in un santuario protetto dalla magia dei maghi anziani si trova il Cuore di Agarash. Qui ritroveranno vecchie amicizie e nemici ma nessun indizio su dove si trovi il nascondiglio dei Naarvakim. A questo punto la storia si dirama in tre percorsi distinti: per scoprire degli indizi sulla posizione della base dei loro nemici il grande maestro e i suoi compagni potranno visitare tre luoghi diversi, ognuno con i suoi pericoli ma anche con diverse informazioni sulla storia e gli eventi del passato. Potranno andare a Taklakot a cercare indizi in quella che era una delle basi di Shasarak. La seconda alternativa \u00e8 quella di recarsi a Otavai e cercare informazioni nel palazzo di Sejanoz. La terza opzione consiste nel recarsi nel sepolcro di uno dei Maghi Anziani che combatt\u00e9 Agarash, sepolcro che giace nelle pericolose terre inesplorate della foresta di Kelder. Durante il viaggio il grande maestro avr\u00e0 modo di parlare con due dei suoi compagni di viaggio, che possono essere utili sia come fonti di informazione sia in modo pi\u00f9 pratico. Da queste pericolose missioni riusciranno ad apprendere il luogo in cui si svolger\u00e0 il maledetto rituale: la fortezza di Naaros. Durante il viaggio verso le terre maledette, il grande maestro avr\u00e0 una seconda occasione di parlare con due dei suoi compagni, con la possibilit\u00e0 di approfondire i discorsi avviati nel viaggio di andata se decider\u00e0 di parlare nuovamente con le stesse persone. Tra mille difficolt\u00e0 riuscir\u00e0 ad arrivare alla sala del trono di Naaros, ma per quanto forti siano i suoi poteri ramas, sar\u00e0 inchiodato dallo sguardo di Agarash e costretto ad assistere al suo ritorno; in una scena epica il Vero Figlio di Naar richiama alla guerra gli agarashi e inizia a diffondere la notte eterna sul Magnamund. Con la sua inimmaginabile potenza Agarash evoca i Vaag e li invia ad attaccare il monastero ramas di Lorn! Solo grazie al potere di teletrasporto di Oberon il grande maestro riuscir\u00e0 a fuggire in salvo; grazie a questa tempestiva manovra avr\u00e0 il tempo di preparare le difese del monastero per una battaglia epica! All'apice dello scontro il grande maestro affronter\u00e0 il capo dei Vaag ma quando sar\u00e0 vicino alla vittoria la volont\u00e0 e la potenza di Agarash prenderanno possesso del suo avversario costringendo il grande maestro a terra e ribaltando l'esito dello scontro e della battaglia: i ramas sono sconfitti! Proprio in questo momento di massima oscurit\u00e0 il grande maestro sar\u00e0 inondato dalla luce divina di Ramas e avr\u00e0 un'apoteosi che lo eleva immediatamente a livello di Supremo Maestro Ramas. Inondato dalla luce divina di ramas pu\u00f2 finalmente affrontare il Vaag primevo posseduto da Agarash e in un duro scontro sconfiggerlo, causando il disorientamento dei restanti Vaag e quindi la fine vittoriosa della battaglia. Purtroppo l'esaltazione della vittoria \u00e8 di breve durata. Agarash il dannato \u00e8 ritornato, le nazioni del Magnamund meridionale sono coperte dall'oscurit\u00e0 evocata da Agarashi, e anche la missione di Lupo Solitario \u00e8 fallita: il signore delle tenebre Vashna potenziato dal Lago di Sangue si \u00e8 dimostrato troppo forte persino per lui! Lupo Solitario stesso \u00e8 stato ferito gravemente. Il destino del Magnamund \u00e8 in bilico e nell'epilogo di questo libro si preannuncia un nuovo tradimento nelle basi stesse di Toran.\nSistema di gioco.\nIl Grande Maestro pu\u00f2 contare su doti tattiche (Combattivit\u00e0) e fisiche (Resistenza). Inoltre, dopo aver completato l'apprendimento di tutte le discipline basilari Kai e Magnakai, pu\u00f2 ora sfruttare la conoscenza di 15 tra le 16 nuove Discipline superiori Kai che forniscono un importante aiuto a seconda delle situazioni: Guerra Superiore, Controllo Animale Superiore, Liberazione (Medicina Avanzata), Assimilazione (Sparizione Avanzata), Fiuto Superiore, Interpretazione Superiore, Raggio Kai, Scudo Kai, Difesa Superiore, Telegnosi (Divinazione Avanzata), Magi-Magic (Magia del Regno Antico), Alchimia Kai (Magia della Confraternita), Astrologia, Maestria delle Erbe, Elementalismo e Maestria Bardica.\nGli oggetti raccolti sono contenuti in uno zaino, a eccezione degli oggetti \"speciali\". Il denaro, in Corone d'oro, \u00e8 contenuto in una borsa.\nI combattimenti si svolgono confrontando in primis i punteggi di Combattivit\u00e0 del Grande Maestro e dell'avversario, che generano un rapporto di forza positivo, negativo o neutro. Il lettore estrae un numero dalla \"Tabella del Destino\" (che equivale a un d10) e nella tabella Risultati di combattimento incrocia quella riga alla colonna del corrispondente rapporto di forza di quel combattimento, togliendo punti di Resistenza a se stesso e/o all'avversario"}
{"id": "8893024", "revid": "1345932", "url": "https://it.wikipedia.org/wiki?curid=8893024", "title": "Baia di Lanusse", "text": "La baia di Lanusse \u00e8 una baia larga circa 7\u00a0km situata sulla costa centro-occidentale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra punta Driencourt, a nord, e punta Minot, a sud, si gettano diversi ghiacciai, tra cui il Gorichane e il Palilula.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia di Lanusse \u00e8 stata cos\u00ec battezzata dai membri di una spedizione di ricerca argentina svolta nel 1978-79 in onore di Alejandro Lanusse, della marina militare argentina, che fu il primo argentino a pilotare un aereo in Antartide e che mor\u00ec nel 1943 in un incidente di volo presso Buenos Aires."}
{"id": "8893047", "revid": "762947", "url": "https://it.wikipedia.org/wiki?curid=8893047", "title": "Luciano Ganci", "text": "Biografia.\nLuciano Ganci inizia la sua educazione musicale a nove anni, entrando a far parte dei Pueri Cantores della Cappella Musicale Pontificia \u201cSistina\u201d, dove studia canto, pianoforte ed organo.\nCome organista suona in diverse basiliche e chiese romane, ed in Vaticano dal 2000, anno del grande Giubileo, dove accompagna anche alcune delle celebrazioni presiedute da Papa Giovanni Paolo II, per il quale suona anche in occasione della veglia funebre. Accanto a numerose giovanili esperienze in campo teatrale, musicale e cinematografico, a partire dal 2005 si dedica allo studio del canto lirico, proseguendo contemporaneamente gli studi in ingegneria presso l'Universit\u00e0 La Sapienza di Roma, laureandosi nel 2008.\nGli inizi della carriera artistica, con un ruolo minore in Gianni Schicchi e ne Le Nozze di Figaro, e subito dopo ruoli di protagonista ne La traviata, Madama Butterfly, La boh\u00e8me, Cavalleria rusticana, si sviluppano, per breve tempo, parallelamente a quelli professionali nel senso pi\u00f9 tradizionale del termine, coesistendo, fin quando possibile, con l'impiego presso un importante ente italiano del settore dell'energia elettrica, la Terna Spa - Rete Elettrica Nazionale.\nNel 2012, dopo il debutto all' Haus f\u00fcr Mozart di Salisburgo nel ruolo di Alfredo Germont, e quello al Teatro Verdi di Trieste ne L'amico Fritz, lascia definitivamente la professione di ingegnere per dedicarsi unicamente alla lirica.\nI susseguenti sviluppi della carriera lo portano, nei dieci anni successivi, a calcare molti fra i palcoscenici pi\u00f9 importanti di quattro continenti - tra cui, per citarne solo alcuni, teatro alla Scala, il teatro di San Carlo, le Arene di Verona e Macerata in Italia, il NCPA a Pechino, il Bolshoi e il Mariinskij in Russia, il Gran teatre del Liceu a Barcellona, la Staatsoper di Vienna - volando da Berlino ad Atene, da Astana a Tokyo, da Salisburgo a Istanbul, da San Pietroburgo ad Edmonton, da New Dehli a Nizza... fino al recentissimo viaggio ad Amsterdam per il debutto nel ruolo di Loris Ipanov nella Fedora di Giordano nella prestigiosa sala del Concertgebouw. Solo l'ultimo di una lunghissima serie di debutti, sia nelle opere del grande repertorio, sia in opere meno note e/o pi\u00f9 raramente rappresentate, come Stiffelio, Giovanna d'Arco, Francesca da Rimini, Edmea di Catalani e, prossimamente, Aroldo di Giuseppe Verdi. \nVita privata.\nSposato dal 2017, ha due figli.\nPremi e riconoscimenti.\n2007 \u2013 Prescelto, nel quadro del \u201cProgetto Giovani Tenori\u201d, per partecipare allo spettacolo in onore di Franco Corelli \u201cLa Festa delle Muse\u201d al Teatro di Ancona.\n2009 \u2013 Primo premio assoluto, premio della critica, premio del pubblico al Concorso Lirico internazionale \u201cOttavio Ziino\u201d.\n2010 \u2013 Premio Internazionale Giuseppe Verdi come \u201cGiovane promessa della lirica\u201d\n2010 \u2013 Premio del Circolo Amici della Lirica al Concorso Internazionale \u201cIris Adami Corradetti\u201d.\n2016 \u2013 International Opera Awards \u201cOpera Star\u201d - Premio speciale Golden Opera per la \u201cNew Generation\u201d."}
{"id": "8893051", "revid": "1543377", "url": "https://it.wikipedia.org/wiki?curid=8893051", "title": "Helen's Babies (film 1924)", "text": "Helen's Babies, a volte noto col titolo italiano \"Frugolina\", \u00e8 un film muto del 1924 diretto da William A. Seiter, basato sul romanzo omonimo di John Habberton pubblicato nel 1876.\nTrama.\nUn giovane che non ama i bambini e non ha nessuna intenzione di sposarsi, viene incaricato di occuparsi delle sue due giovanissime nipoti.\nL'uomo \u00e8 Harry Burton, reputato un'eminenza nel campo della pedagogia in quanto autore del best seller \"Come crescere i bambini\". Sua sorella Helen, insieme al marito Tom Lawrence, sta seguendo alla lettera i dettami contenuti nel testo per provvedere alla corretta educazione delle due figliolette della coppia: Toddie, dell'et\u00e0 apparente di 5-6 anni, e Budge, di qualche centimetro pi\u00f9 alta. Le nipotine, appunto, di Harry.\nSenonch\u00e9 Harry, scapolo, non capisce nulla di bambini: il libro \u00e8 semplicemente il fortunato risultato di una operazione di marketing voluta dall'editore.\nSono diversi anni che Harry non vede la sorella, e non ha mai conosciuto le sue figlie. Un giorno comunica per lettera a Helen che si recher\u00e0 dalla famiglia di lei per un week-end rilassante. I coniugi Lawrence ne approfittano per prendersi qualche giorno di vacanza a due, certi di non poter lasciare a nessuno pi\u00f9 titolato dello zio Harry l'incombenza di badare alle bambine, e dopo aver ricevuto il congiunto alla stazione, partono con lo stesso treno, mentre una vicina di casa dei Lawrence, Alice Mayton, una delle tante ammiratrici del pensiero educativo di Harry Burton, lo accompagna in auto alla residenza dei Lawrence.\nPrima di giungervi per\u00f2 essi sono costretti a fermarsi perch\u00e9 vedono due bambine pericolosamente appese ai rami di un albero, tentando di recuperare una bambola, che, gettata in alto, aveva finito per rimanervi impigliata. Il salvataggio delle due spericolate incoscienti costa parecchia fatica ed infastidisce Harry, che finisce col cadere dall'albero insieme ad un ramo che si spezza sotto il suo peso. Recuperate le due bambine, Alice fa le presentazioni: le ragazzine sono le nipoti di Harry, e lui \u00e8 il loro zio.\nGiunti a casa, le bambine si mostrano vivaci ed affettuosissime verso lo zio appena conosciuto, ma in breve tempo riescono a provocare una notevole quantit\u00e0 di danni agli oggetti contenuti nella sua valigia, che lo \"aiutano\" a disfare, o ad altre cose in possesso di Harry, come il suo orologio, che viene diligentemente fatto a pezzi. Harry esce alla chetichella dalla casa nel tentativo di sottrarsi all'imperversare delle scatenate sorelline, ma al suo ritorno, a sera, deve prendere parte ai vari componenti dell'estenuante \"routine\" della buona notte \u2013 la preghiera, il bicchiere d'acqua, la storia - l'ultimo dei quali \u00e8 uscire dalla stanza delle bambine augurando loro \"Dio vi benedica!\".\nLa mattina successiva vede altri \"exploit\" delle sorelle: esse raggiungono la camera di Harry, esausto, e lo svegliano alle 6 di mattina, passando pericolosamente per il tetto; e poco dopo Toddie rischia di uccidersi con il rasoio dello zio. Harry non ne pu\u00f2 pi\u00f9 e scrive una lettera alla sorella intimandole di tornare subito a casa. La lettera per\u00f2 viene strappata dallo stesso Harry quando, avendo ricevuto un invito a pranzo, insieme alle bambine, per la domenica successiva, da parte di Alice e sua madre, egli pensa bene \u2013 venendo meno al suo tradizionale atteggiamento non tanto misogino, quanto indifferente verso il sesso femminile - di trattenersi almeno fino a quel giorno.\nDomenica. Dopo pranzo le bambine si allontanano, non viste, dalla casa di Alice: stanno seguendo un simpatico cane che vedono passare l\u00ec davanti, e che le porta ad allontanarsi notevolmente fino a raggiungere i suoi padroni, un gruppo di nomadi, probabilmente roman\u00ed che stavano transitando nelle vicinanze. Le bambine vengono ben accolte dalla carovana itinerante, poi si rimettono all'inseguimento del cane, che si \u00e8 di nuovo allontanato. Harry ed Alice, avendo perso di vista le ragazzine, si allarmano, si mettono sulle loro tracce, si incontrano con i nomadi. Harry nota per terra una sciarpetta appartenente alle bambine, e si mette in testa incongruamente che le nipoti fossero state rapite. Ne scaturisce uno scontro.\nLe bambine e il cane stanno tranquillamente giocando poco lontano. Ma sui binari della ferrovia. Un treno sta arrivando. Il macchinista riesce a frenare in tempo. I passeggeri, incuriositi, si riversano fuori dai vagoni per vedere quale fosse stata la causa della brusca frenata d'emergenza. Fra di essi Helen e Tom Lawrence, che stavano tornando prima del previsto per fare una sorpresa alle figlie e ad Harry. I coniugi, sbigottiti, incontrano le bambine.\nHarry e Alice le avevano avvistate da lontano, ma quando giungono sul posto lungo la strada ferrata, il treno ha ripreso la sua marcia, e delle piccole non v'\u00e8 traccia. Le credono travolte e morte. Tornano mesti dai Lawrence. Tom inizia a redarguire aspramente il cognato per aver omesso la sorveglianza sulle sue figlie, quando le due bambine, accompagnate dalla governante, si presentano nel salone. Harry, contento di vederle ancora in vita, scopre in s\u00e9 stesso un'inclinazione verso i bambini che non avrebbe mai sospettato in precedenza, e corre ad abbracciare le nipoti, che ricambiano la manifestazione d'affetto. I Lawrence, a questo punto, si rendono conto del rapporto positivo che si \u00e8 instaurato fra le loro figlie e lo zio.\nAd Harry viene concesso, quindi, accondiscendendo ad una sua espressa richiesta, di accompagnare le nipotine a letto. Tutti i rituali della buona notte vengono rispettati. Alice era rimasta in disparte, e segue Harry e le bambine verso la camera da letto. Toddie, al solito, \u00e8 ostinata. Riapre la porta della stanza, e scorge lo zio Harry e Alice (la \"zia Alice\", come la chiamavano da tempo), in corridoio, che si stanno baciando. \"Dio vi benedica entrambi!\", dice loro.\nProduzione.\nLe riprese hanno avuto inizio nella settimana del 22 marzo 1924 presso i Principal Pictures Studios, e sono terminate circa due mesi dopo; la pellicola, al momento della sua uscita, constava di 6 rulli per una lunghezza totale di 5620 piedi (1713 metri).\nLa pellicola \u00e8 stata restaurata a cura della Biblioteca del Congresso di Washington. Alcuni materiali cartacei originali relativi a \"Helen's Babies\" (fascicoli con didascalie, trama, e fogli di lavorazione) sono custodi nel fondo \"Societ\u00e0 Anonima Stefano Pittaluga\" locati presso il Museo nazionale del cinema di Torino.\nDistribuzione.\nDistribuito dalla Principal Distributing, il film \u00e8 uscito nelle sale cinematografiche statunitensi il 12 ottobre 1924.\nIn epoca recente, il film \u00e8 stato programmato all'interno delle Giornate del cinema muto di Pordenone, organizzate dalla Cineteca del Friuli nel 2002, e alla 54esima edizione del Cinecon Classic Film Festival di Hollywood, nel 2018.\n\"Helen's Babies\" ha visto varie edizioni in VHS prima di uscire in DVD a cura della Loving the Classics; il film \u00e8 visionabile su YouTube.\nAccoglienza.\nSullo Springfiel News-Leader dell'11 gennaio 1925 possiamo leggere: \"se si effettuasse un sondaggio, l'unanime opinione del pubblico che ha assistito al film sarebbe che \"Helen's Babies\" \u00e8 un meraviglioso adattamento per lo schermo di un libro che \u00e8 considerato la pi\u00f9 grande storia di vita familiare mai pubblicata. (\u2026) \u00c8 un grande film avente i bambini come argomento ed \u00e8 un importante conseguimento cinematografico per il fatto che riesce ad intrattenere il pubblico di ogni tipo e di ogni fascia di et\u00e0. Il grande successo di \"Helen's Babies\" sta nel fatto che \u00e8 cos\u00ec aderente alla vita reale.\"\nIn tempi pi\u00f9 recenti lo storico del cinema J. B. Kaufman ritiene che \"lo spunto di base del film (\u2026) avrebbe potuto facilmente ridursi a uno spiacevole scontro tra l\u2019adulto infastidito ed i sadici diavoletti. Recitato per\u00f2 da Baby Peggy e da un gi\u00e0 famoso Edward Everett Horton, il film \u00e8 decisamente qualcosa di pi\u00f9. A cinque anni, Baby Peggy \u00e8 all\u2019altezza della sfida recitativa ed interpreta in modo convincente la parte di una bambina non cattiva e nemmeno particolarmente birichina, ma benintenzionata e intraprendente, ancorch\u00e9 incline a comprensibili errori di giudizio dovuti all\u2019et\u00e0. (\u2026) Forse perch\u00e9 era una produzione indipendente, \"Helen\u2019s Babies\" fu ignorato o liquidato sbrigativamente dai critici ed \u00e8 poi sparito dalla circolazione.\"\nIn un'intervista rilasciata nel 2006 Diana Serra Cary (\"Baby Peggy\") afferma che \"Helen's Babies\" \"fra i lungometraggi che ho girato, \u00e8 stato per me il pi\u00f9 semplice. La cosa principale era che non si trattava di un film pesante, bens\u00ec di una commedia. Per questo motivo mi sentivo pi\u00f9 a casa in esso.\""}
{"id": "8893052", "revid": "1864952", "url": "https://it.wikipedia.org/wiki?curid=8893052", "title": "Emile Gagnan", "text": ""}
{"id": "8893056", "revid": "123838120", "url": "https://it.wikipedia.org/wiki?curid=8893056", "title": "Prima Repubblica messicana", "text": "La Prima Repubblica Messicana, conosciuta anche come Prima Repubblica Federale (spagnolo: Primera Rep\u00fablica Federal), era una repubblica federata, secondo la Costituzione del 1824. Era uno stato-nazione ufficialmente designato Stati Uniti messicani (spagnolo: Estados Unidos Mexicanos). La Prima Repubblica Messicana dur\u00f2 dal 1824 al 1835, quando i conservatori sotto Antonio L\u00f3pez de Santa Anna la trasformarono in uno stato centralizzato, la Repubblica Centralista messicana. La repubblica fu proclamata il 1\u00ba novembre 1823 dal Congresso costituente, mesi dopo la caduta dell'Impero messicano governato dall'imperatore Agustin I, un ex ufficiale militare monarchico divenuto ribelle per l'indipendenza. La federazione fu istituita formalmente e legalmente il 4 ottobre 1824 quando entr\u00f2 in vigore la Costituzione federale degli Stati Uniti messicani.Confinava a nord con gli Stati Uniti e l'Oregon Country (o Columbia District); a sud e ad ovest dall'Oceano Pacifico; a sud-est dall'America centrale e dal Mar dei Caraibi; e ad est dal Golfo del Messico. La Prima Repubblica \u00e8 stata afflitta durante i suoi dodici anni di esistenza da una grave instabilit\u00e0 finanziaria e politica. Le amministrazioni furono regolarmente interrotte da colpi di stato militari. Il primo presidente della Repubblica, Guadalupe Victoria \u00e8 stato l'unico presidente che ha completato il suo mandato completo in questo periodo e in quasi 30 anni di indipendenza del Messico.Come nei primi Stati Uniti, il presidente e il vicepresidente furono eletti separatamente e gli uomini non dovevano essere dello stesso partito, contribuendo all'instabilit\u00e0 del governo. La controversia politica, sin da quando la stesura della costituzione tendeva a concentrarsi sul fatto che il Messico dovesse essere uno stato federale o centralista, con pi\u00f9 ampie cause liberali e conservatrici legate rispettivamente a ciascuna fazione.Il 23 ottobre 1835 il generale Antonio L\u00f3pez de Santa Anna abrog\u00f2 la Costituzione del 1824 e la Repubblica Federale divenne uno Stato unitario, la Repubblica Centralista. Il regime unitario \u00e8 stato formalmente istituito il 30 dicembre 1836, con l'emanazione delle sette leggi costituzionali."}
{"id": "8893064", "revid": "36426", "url": "https://it.wikipedia.org/wiki?curid=8893064", "title": "Oratorio di San Martino degli Osti", "text": "L'oratorio di San Martino degli Osti \u00e8 una chiesa sconsacrata di Firenze, situata in via Torta 12.\nStoria e descrizione.\nFu la sede della Compagnia di San Martino degli Osti, confraternita che coordinava la vista spirituale e assistenziale dei tavernieri fiorentini, soppressa come molte altre nel 1785 da Pietro Leopoldo. \nL'oratorio, con accesso anche dalla chiesa di San Simone, fu poi usata come ricreatorio parrocchiale e, per un certo numero di anni, come cinema."}
{"id": "8893070", "revid": "599013", "url": "https://it.wikipedia.org/wiki?curid=8893070", "title": "Vinceroy Nelson", "text": ""}
{"id": "8893071", "revid": "36426", "url": "https://it.wikipedia.org/wiki?curid=8893071", "title": "Chiesa di San Simone (Firenze)", "text": ""}
{"id": "8893074", "revid": "1345932", "url": "https://it.wikipedia.org/wiki?curid=8893074", "title": "Baia Chiriguano", "text": "La baia Chiriguano \u00e8 una baia larga circa 7\u00a0km situata sulla costa meridionale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra punta Marina, a est, e capo Lagrange, a ovest, si gettano diversi ghiacciai, tra cui il Koch.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia Chiriguano \u00e8 stata cos\u00ec battezzata dai membri di una spedizione di ricerca argentina svolta nel 1948-99 in onore del \"Chiriguano\", un rimorchiatore che fu utilizzato nel corso di quella spedizione."}
{"id": "8893075", "revid": "1345932", "url": "https://it.wikipedia.org/wiki?curid=8893075", "title": "Baia di Hill", "text": "La baia di Hill \u00e8 una baia larga circa 4\u00a0km e lunga 9 situata sulla costa centro-orientale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra punta Spallanzani, a nord, e punta Petroff, a sud, si gettano diversi ghiacciai, tra cui il Laennec e il Grigorov.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia di Hill \u00e8 stata in seguito grossolanamente mappata dal dipartimento idrografico dell'ammiragliato inglese tra il 1951 e il 1952, ed \u00e8 stato cos\u00ec battezzato dal Comitato britannico per i toponimi antartici in onore di Leonard C. Hill, che prese parte alle Discovery Investigations servendo come ufficiale a bordo della RRS \"William Scoresby\" nel gennaio-febbraio 1931 e in ogni commissione antartica dell'RRS \"Discovery II\" fra il 1931 e il 1939."}
{"id": "8893077", "revid": "110157", "url": "https://it.wikipedia.org/wiki?curid=8893077", "title": "Baia di Duperr\u00e9", "text": "La baia di Duperr\u00e9 \u00e8 una baia larga circa 6\u00a0km situata sulla costa sud-occidentale dell'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. Nella baia, la cui bocca si apre tra punta Humann, a nord, e la penisola Hulot, a sud, si gettano diversi ghiacciai, tra cui il Dimkov.\nStoria.\nScoperta durante la spedizione di ricerca francese in Antartide svolta dal 1904 al 1907 al comando di Jean-Baptiste Charcot, la baia di Duperr\u00e9 \u00e8 stata da quest'ultimo cos\u00ec battezzata in onore di Charles-Marie Duperr\u00e9, un contrammiraglio della marina militare francese. Nel 1960 tale nome fu infine confermato dal Comitato consultivo dei nomi antartici."}
{"id": "8893085", "revid": "1271241", "url": "https://it.wikipedia.org/wiki?curid=8893085", "title": "Lola B08/60", "text": "La Lola B08/60 \u00e8 una vettura sport-prototipo da competizione categoria LMP1 progettata e realizzata dalla Lola Racing Cars e sviluppata insieme alla casa automobilistica inglese Aston Martin in base ai regolamenti ACO, per gareggiare nella 24 Ore di Le Mans e nel campionato Le Mans Series. \n\u00c8 il primo prototipo sportivo dela Lola con abitacolo chiuso costruito dalla Lola T92/10 del 1992. Ha debuttato nelle competizioni nel 2008, con l'Aston Martin che \u00e8 stata tra le primi scuderie clienti ad utilizzarla nella categoria LMP1 della Le Mans Series. In seguito ha preso parte alla 24 ore di Le Mans 2008 e 2009."}
{"id": "8893086", "revid": "1543377", "url": "https://it.wikipedia.org/wiki?curid=8893086", "title": "Elijah Bond", "text": "Invenzioni.\nSebbene abbia inventato e brevettato molti oggetti, tra cui una caldaia a vapore, \u00e8 ricordato soprattutto per aver brevettato quella che divenne nota come la tavola ouija. Il brevetto fu depositato il 28 maggio 1890 e Charles W. Kennard e William HA Maupin furono elencati come assegnatari. Il brevetto fu concesso il 10 febbraio 1891. Bond cedette i diritti di distribuzione negli Stati Uniti per la tavola Ouija alla Kennard Novelty Company.\nNel 1907 si trasfer\u00ec in Virginia occidentale, dove fond\u00f2 la Swastika Novelty Company. La societ\u00e0 produsse un \"knock-off\" della tavola Ouija originale di Bond chiamata \"Nirvana\".\nMorte.\nBond mor\u00ec all'et\u00e0 di 74 anni ed \u00e8 sepolto a Baltimora, nel Green Mount Cemetery, sotto una lapide che ricorda una tavola Ouija."}
{"id": "8893089", "revid": "287204", "url": "https://it.wikipedia.org/wiki?curid=8893089", "title": "US Open 1969 - Doppio maschile", "text": "Ken Rosewall e Fred Stolle hanno battuto in finale Dennis Ralston e Charlie Pasarell 2\u20136, 7\u20135, 13\u201311, 6\u20133."}
{"id": "8893102", "revid": "287204", "url": "https://it.wikipedia.org/wiki?curid=8893102", "title": "Schmuel Winograd", "text": "\u00c8 noto per i suoi contributi alla complessit\u00e0 computazionale. Ha dimostrato diversi risultati importanti per quanto riguarda gli aspetti computazionali dell'aritmetica; i suoi contributi includono l'algoritmo Coppersmith-Winograd e un algoritmo per la trasformata di Fourier veloce.\nWinograd ha studiato ingegneria elettrica presso il Massachusetts Institute of Technology, conseguendo la laurea e il Master nel 1959. Ha conseguito il dottorato di ricerca al Courant Institute of Mathematical Sciences della New York University nel 1968. \u00c8 entrato a far parte del personale di ricerca presso l'IBM nel 1961, diventando infine direttore del Dipartimento di scienze matematiche dal 1970 al 1974 e dal 1980 al 1994."}
{"id": "8893115", "revid": "1745361", "url": "https://it.wikipedia.org/wiki?curid=8893115", "title": "La fiera di San Lazzaro", "text": "La fiera di San Lazzaro (\"La f\u00eera ed San L\u00e2zer\" in bolognese) \u00e8 una canzone popolare bolognese, resa celebre dal cantautore Francesco Guccini, che l'ha inserita nell'album \"Opera buffa\" del 1973. Una versione cantata in duetto con Andrea Mingardi, incisa per l'album \"Ciao R\u00e0gaz\" del 2000, \u00e8 contenuta nella raccolta \"Se io avessi previsto tutto questo. La strada, gli amici, le canzoni\" del 2015.\nTesto.\nIl brano, dal tono decisamente umoristico e licenzioso, narra le vicende di un giovane che si reca al popolare mercato di San Lazzaro di Savena cercando di vendere o scambiare due piccioni. Incontra una giovinetta (\"'na ragaz\u00f2la\"), e non sapendo cosa chiedere in cambio, i due si accordano per un rapporto sessuale (\"S\u00f2 la stanela, z\u00f2 i brag\u00f2n\", \"su la sottana, gi\u00f9 le braghe\"). A complicare le cose, sopraggiunge una vecchia (\"na br\u00f3tta v'ciazza\") che sorprende i due giovani e commenta l'accaduto con frasi salaci.\nGuccini tipicamente alterna, sia nella versione incisa che nelle esecuzioni dal vivo, la parte cantata in dialetto con alcune parti parlate, in cui spiega in italiano il significato dei versi, giocando con ironia tra le assonanze e i doppi sensi del testo.\nRiconoscimenti.\nIl brano \u00e8 valso a Guccini il premio \"Citt\u00e0 di San Lazzaro\", riconoscimento promosso dall'amministrazione comunale di San Lazzaro di Savena."}
{"id": "8893116", "revid": "599013", "url": "https://it.wikipedia.org/wiki?curid=8893116", "title": "Gianni Ferlenghi", "text": ""}
{"id": "8893117", "revid": "762947", "url": "https://it.wikipedia.org/wiki?curid=8893117", "title": "David Jerome Oppenheim", "text": ""}
{"id": "8893128", "revid": "767487", "url": "https://it.wikipedia.org/wiki?curid=8893128", "title": "I pirati della costa", "text": "I pirati della costa \u00e8 un film del 1960 diretto da Domenico Paolella.\nTrama.\nLuis de Monterey \u00e8 il capitano di una nave che si scontra con i pirati, condannato ai lavori forzati per aver perso la nave che comandava, insieme al carico d'argento che trasportava."}
{"id": "8893132", "revid": "767487", "url": "https://it.wikipedia.org/wiki?curid=8893132", "title": "Liberate Emanuela", "text": "Liberate Emanuala \u00e8 un film italiano del 1984 diretto da Gianni Crea.\nIl film venne proiettato una sola volta durante una manifestazione di cinema indipendente a Bellaria (RN), forse neanche completo e allo stadio di pre-montaggio. La pellicola fu sequestrata immediatamente ed in seguito il 4 maggio 1984 avvenne il furto negli uffici della Gaumont di una copia e la successiva distruzione dell'unico master disponibile.\nTrama.\nIl film \u00e8 incentrato sulla storia della sparizione di Emanuela Orlandi, avvenuta a Roma il 22 giugno 1983."}
{"id": "8893144", "revid": "697352", "url": "https://it.wikipedia.org/wiki?curid=8893144", "title": "Killer Clown", "text": ""}
{"id": "8893151", "revid": "775372", "url": "https://it.wikipedia.org/wiki?curid=8893151", "title": "Ny-London", "text": "Ny-London (letteralmente \"Nuova Londra\") \u00e8 un insediamento minerario abbandonato situato nell'isola di Blomstrandhalv\u00f8ya, nelle Isole Svalbard.\nStoria.\nNy-London venne fondata da Ernest Mansfield per conto della Northern Exploration Company (NEC) nel 1911, dopo aver scoperto marmo sull'isola nel 1906 (tanto da descrivere i depositi come \"niente di meno che un'isola di marmo puro\").\nIntorno al 1912, venne spedita una grande quantit\u00e0 di marmo estratto in Inghilterra per convincere gli investitori. Tuttavia, il marmo si rivel\u00f2 inutile a causa degli effetti del crioclastismo, che ne provoca la disintegrazione quando si trova in climi pi\u00f9 caldi.\nTutte le operazioni minerarie nell'insediamento cessarono nel 1920."}
{"id": "8893154", "revid": "36426", "url": "https://it.wikipedia.org/wiki?curid=8893154", "title": "Piazza San Simone", "text": ""}
{"id": "8893155", "revid": "38120", "url": "https://it.wikipedia.org/wiki?curid=8893155", "title": "Ny London", "text": ""}
{"id": "8893157", "revid": "439868", "url": "https://it.wikipedia.org/wiki?curid=8893157", "title": "Marmion", "text": ""}
{"id": "8893160", "revid": "486946", "url": "https://it.wikipedia.org/wiki?curid=8893160", "title": "Monte di Mezzocorona", "text": ""}
{"id": "8893195", "revid": "729019", "url": "https://it.wikipedia.org/wiki?curid=8893195", "title": "Torneo di Wimbledon 1980 - Doppio maschile", "text": "Peter McNamara e Paul McNamee hanno battuto in finale Bob Lutz e Stan Smith per 7\u201365, 6\u20133, 64\u20137, 6\u20134.\nTeste di serie.\n Peter Fleming / John McEnroe \"(semifinale)\"\n Marty Riessen / Sherwood Stewart \"(secondo turno)\"\n Brian Gottfried / Ra\u00fal Ram\u00edrez \"(quarti di finale)\"\n Bob Lutz / Stan Smith \"(finale)\"\n Wojciech Fibak / Tom Okker \"(secondo turno)\"\n Heinz G\u00fcnthardt / Frew McMillan \"(quarti di finale)\"\n Peter McNamara / Paul McNamee (campioni)\n Victor Amaya / Hank Pfister \"(quarti di finale)\""}
{"id": "8893196", "revid": "1544245", "url": "https://it.wikipedia.org/wiki?curid=8893196", "title": "BMC Procity", "text": "Il BMC Procity \u00e8 un modello di autobus e autosnodato a pianale ribassato progettato e prodotto a partire dal 2008 dall'azienda turca BMC. La produzione avviene presso la sede di BMC a Smirne, in Turchia, paese nel quale il Procity si \u00e8 ampiamente diffuso. Minori quantitativi sono presenti in Bulgaria e Italia.\nStoria.\nPrima serie (2008-2016).\nLa prima serie del Procity fu presentata nel 2008 da BMC con il nome di BMC Belde 260-SLF e fu impiegata inizialmente dall'azienda ESHOT di Smirne e poi da Antalya Ula\u015f\u0131m di Adalia e \u0130ETT di Istanbul, sempre in Turchia.\nSeconda serie (dal 2016).\nLa seconda serie, denominata appunto Procity (Procity EU per il mercato europeo e Procity TR per il mercato turco), fu presentata alla fiera Transist 2016 a Istanbul e le vendite iniziarono a partire dall'anno successivo.\nTecnica.\nI mezzi della seconda serie montano motori a sei cilindri prodotti dalla statunitense Cummins, rispettanti gli standard EEV ed Euro VI. La versione da 12 metri a gasolio monta un ISB6.7, le versioni a metano un ISL8.9 (ISL8.9 G nella versione articolata) e la versione snodata a gasolio monta un ISL9. La trasmissione, con cambio automatico, \u00e8 invece prodotta dalla tedesca ZF Friedrichshafen e pu\u00f2 essere: 6AP 1200B Ecolife (12 metri a gasolio), ZF 6AP 1400B Ecolife (versioni a metano) e ZF 6AP 1700B Ecolife (autosnodato).\nDiffusione.\nIl Procity si \u00e8 largamente diffuso in Turchia, suo paese di origine, con il maggiore quantitativo presso la \u0130ETT di Istanbul, che ne possiede 279 della prima serie e oltre 375 della seconda. Altri esemplari hanno circolato per gli operatori ESHOT di Smirne e Antalya Ula\u015f\u0131m di Adalia.\nPresso la BakuBus di Baku, capitale dell'Azerbaigian, sono presenti 20 Procity articolati a cui si aggiungono circa 380 Procity 12 a metano compresso approdati tra il 2020 e il 2021.\nCirca 120 Procity 12 a metano di seconda serie sono presenti presso gli operatori bulgari Stoli\u010den Avtotransport e MTK Grup di Sofia.\nAlcuni esemplari della seconda serie sono presenti in Italia nelle flotte di CSC Mobilit\u00e0 (Latina) e Trotta Bus Services (Benevento, Fiumicino e Potenza). Un esemplare della prima serie \u00e8 presente nella flotta di Linee Lecco."}
{"id": "8893197", "revid": "119498859", "url": "https://it.wikipedia.org/wiki?curid=8893197", "title": "Konstantin Kuchayev", "text": ""}
{"id": "8893198", "revid": "570139", "url": "https://it.wikipedia.org/wiki?curid=8893198", "title": "Episodi di All American (terza stagione)", "text": "La terza stagione della serie televisiva All American, composta da 19 episodi, viene trasmessa negli Stati Uniti su The CW dal 18 gennaio 2021. \nIn Italia viene trasmessa su Premium Stories dal 12 marzo 2021."}
{"id": "8893199", "revid": "38120", "url": "https://it.wikipedia.org/wiki?curid=8893199", "title": "Lufttransport", "text": "La Lufttransport \u00e8 una compagnia aerea norvegese per elicotteri e aeromobili ad ala fissa, che opera principalmente con elicotteri e aerei in servizio di ambulanza aerea in Norvegia e Svezia. Inoltre, la compagnia aerea offre servizi di sorveglianza per la guardia costiera norvegese, trasporto di piloti di navi e trasporto aereo di linea nel territorio norvegese delle Svalbard.\nHa sede a Troms\u00f8."}
{"id": "8893202", "revid": "2043126", "url": "https://it.wikipedia.org/wiki?curid=8893202", "title": "Timi Max Elsnik", "text": ""}
{"id": "8893203", "revid": "84184", "url": "https://it.wikipedia.org/wiki?curid=8893203", "title": "Il leone (romanzo)", "text": "Il leone \u00e8 un romanzo giallo del 2010 scritto da Nelson DeMille.\nHa come protagonista John Corey.\nIl libro \u00e8 stato tradotto in venti lingue. In Italia \u00e8 uscito nel 2011.\nTrama.\nL'azione si svolge tre anni dopo gli eventi narrati ne L'ora del leone.\nJohn Corey, ex poliziotto ora membro dell'Anti-Terrorist Task Force, era andato all'inseguimento dello lo spietato terrorista libico Asad Khalil, meglio conosciuto come \"il Leone\" senza poterlo fermare. Tre anni dopo Corey non ha dimenticato le terribili minacce che il terrorista gli ha rivolto e ora l'incubo si riaffaccia prepotentemente nella sua vita. Quando la sua collega, divenuta sua moglie, Kate Mayfield, avvocato dell'FBI con l'hobby del paracadutismo, viene aggredita da un uomo durante un lancio, Corey sa immediatamente di chi si tratta. \nIl Leone \u00e8 tornato per portare a termine la sua missione, e questo \u00e8 solo l'inizio. Durante un bombardamento aereo su Tripoli deciso dal presidente Reagan nel 1986, la famiglia di Khalil era stata sterminata. \nDa quel momento la vendetta \u00e8 il suo unico scopo, sia nei confronti degli uomini direttamente coinvolti in quella tragica vicenda, sia verso gli Stati Uniti, un paese che disprezza profondamente. \nSebbene i suoi obiettivi siano noti, nessuno riesce a prevenire le mosse di questo assassino che, senza lasciare indizi utili, elimina ferocemente una dopo l'altra non solo le sue vittime ma anche i suoi complici, per non lasciare tracce. Le ricerche si fanno sempre pi\u00f9 serrate, ma il Leone riesce sempre a sfuggire ai suoi inseguitori e la scia di sangue non sembra esaurirsi. Nessuno sa come fa a muoversi cos\u00ec agevolmente sul suolo americano e chi lo aiuta. In questo clima di sospetti e paure, le ipotesi pi\u00f9 inquietanti prendono corpo nella mente di Corey, fino al momento dell'ultima sfida."}
{"id": "8893205", "revid": "119499087", "url": "https://it.wikipedia.org/wiki?curid=8893205", "title": "Maximilian Oppenheimer", "text": ""}
{"id": "8893214", "revid": "933835", "url": "https://it.wikipedia.org/wiki?curid=8893214", "title": "Diocesi di Amiternum", "text": ""}
{"id": "8893216", "revid": "404449", "url": "https://it.wikipedia.org/wiki?curid=8893216", "title": "Zombies 2", "text": "Zombies 2 \u00e8 un film per la televisione prodotto dalla rete televisiva Disney Channel, andato in onda per la prima volta in America il 14 febbraio 2020. \nIn Italia il film \u00e8 stato reso disponibile sulla piattaforma streaming Disney+ dal 30 ottobre 2020.\nTrama.\nZombies e umani vivono ormai pacificamente e la storia d'amore tra Zed e Addison procede a gonfie vele. Mentre la coppia si prepara al ballo della scuola, in citt\u00e0 arriva un gruppo di giovani licantropi pronto a riportare il caos nella cittadina di Seabrook. Il loro arrivo \u00e8 dovuto ad uno scopo ben preciso: ritrovare un'antica forza vitale per sopravvivere. In citt\u00e0 si crea il panico, che porter\u00e0 il consiglio a dover riattivare le leggi anti-mostro, che non permetteranno ad Addison e Zed di andare al ballo insieme. Quest'ultimo decide di candidarsi a presidente della scuola per poter cambiare le regole, mentre Addison si avvicina inaspettatamente ad un gruppo di licantropi, dove finalmente si sente se stessa. Questo crea tensioni tra i due innamorati, che per\u00f2 superano tutto alla fine quando insieme riescono ad unire zombies, umani e licantropi, imparando il significato di \"comunit\u00e0\" e \"integrazione\".\nProduzione.\nNei primi mesi del 2019 viene annunciato che un sequel del film Zombies era in fase di produzione. Le riprese si sono concluse il 15 luglio dello stesso anno. \nSi aggiungono al cast originale Pearce Joza, Chandler Kinney e Ariel Martin.\nPromozione.\nIl primo teaser trailer \u00e8 stato rilasciato il 2 agosto 2019 in America, mentre il trailer ufficiale il 10 gennaio 2020.\nIn Italia viene annunciata l'uscita del film via social di Disney+.\nSequel.\nNel marzo 2021 viene annunciato un sequel, intitolato \"Zombies 3\"."}
{"id": "8893226", "revid": "4175", "url": "https://it.wikipedia.org/wiki?curid=8893226", "title": "Tour della Nazionale di rugby a 15 del Galles 1999", "text": ""}
{"id": "8893228", "revid": "1543377", "url": "https://it.wikipedia.org/wiki?curid=8893228", "title": "Eliza Scidmore", "text": "Prima donna eletta nel consiglio di amministrazione del National Geographic Society e a pubblicare sue foto sulla rivista. \nBiografia.\nNacque nel 1856 a Madison, nel Wisconsin. Quando era ancora una bambina la sua famiglia si trasfer\u00ec a Washington D.C. e qui la madre gest\u00ec una pensione, affermando di conoscere tutti i presidenti a partire da Lincoln. Fu presto attirata dal giornalismo e fu tra le prime ad essere assunte come corrispondenti per la stampa. Pubblic\u00f2 i primi articoli all'et\u00e0 di 19 anni ed arriv\u00f2 a scrivere anche per il New York Times. \nNel 1883 per\u00f2, alla ricerca di un modo diverso di vivere rispetto a quanto faceva a Washington, si imbarc\u00f2 su un piroscafo postale diretto in Alaska. Quelle terre erano state acquistate dalla Russia nel 1860, ma per molti americani erano ancora inesplorate. Gli articoli sull'Alaska che pubblic\u00f2 sui giornali statunitensi fecerio scalpore e lei ne trasse il materiale per un suo libro, il primo mai scritto sull'Alaska.\nImpegno come esploratrice e reporter.\nDopo quella prima esperienza inizi\u00f2 a viaggiare in molti Paesi come Giappone, Giava, Cina e India. Per un certo periodo fu incarcerata a Matsuyama perch\u00e9 catturata durante la guerra russo-giapponese mentre lei stava raccogliendo notizie e scattare fotografie.\nLa sua curiosit\u00e0 e la spinta a scoprire terre diverse e modi di vivere lontani da quelli statunitensi la port\u00f2 poi a diventare una grande scrittrice di guide e relatuve ai luoghi che aveva visitato. Fu la prima donna ad avere un ruolo importante nella National Geographic Society.\nOpere.\nMolti dei suoi libri di viaggio e delle sue guide sono stati pubblicati in numerose edizioni anche dopo la sua morte, avvenura nel 1928."}
{"id": "8893232", "revid": "2048388", "url": "https://it.wikipedia.org/wiki?curid=8893232", "title": "Lola B06/10", "text": "La Lola B06/10 \u00e8 una vettura sport-prototipo da competizione categoria LMP1 progettata e realizzata dalla Lola Racing Cars in base ai regolamenti ACO, per gareggiare nella 24 Ore di Le Mans e nel campionato Le Mans Series. \nLa vettura, che \u00e8 stata sviluppata nel 2006 in sostituzione della Lola B2K/10 e della MG-Lola EX257, condivide gran parte dei suoi elementi meccanici e di carrozzeria con la Lola B05/40 sviluppata l'anno precedente e appartenente alla classe LMP2."}
{"id": "8893234", "revid": "736476", "url": "https://it.wikipedia.org/wiki?curid=8893234", "title": "Schlo\u00df Benrath", "text": ""}
{"id": "8893235", "revid": "327773", "url": "https://it.wikipedia.org/wiki?curid=8893235", "title": "\u00d3feigsfj\u00f6r\u00f0ur", "text": "\u00d3feigsfj\u00f6r\u00f0ur (in lingua islandese: \"Fiordo di \u00d3feig\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda. \nDescrizione.\n\u00d3feigsfj\u00f6r\u00f0ur \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. \u00c8 posizionato tra Ing\u00f3lfsfj\u00f6r\u00f0ur a sud e Eyvindarfj\u00f6r\u00f0ur a nord.\nIl fiordo, assimilabile a una baia, \u00e8 largo circa 2,5 km; la sponda sud-orientale penetra per 2 km nell'entroterra, mentre la costa nord-occidentale solo per 500 metri. Due importanti fiumi sfociano nel fiordo: H\u00fas\u00e1 e Hval\u00e1; sul secondo si trova la cascata Hval\u00e1rfoss. Lungo il corso dell'affluente Rj\u00fakandi si trova l'importante cascata Rj\u00fakandafoss. La Rj\u00fakandafoss ha una forma a ventaglio che ricorda quella della pi\u00f9 grossa cascata Dynjandi. Proprio a causa di questa forma particolare e ben visibile anche dal mare, veniva usata dai marinai che navigavano nella baia di H\u00fanafl\u00f3i come punto di riferimento per orientarsi nella navigazione. Il fiume Hval\u00e1 \u00e8 quello con la maggior portata d'acqua nei fiordi occidentali; per questo motivo sono in corso valutazioni per utilizzarlo allo scopo di produrre energia idroelettrica.\nLa pesca degli squali \u00e8 stata praticata fino al 1915 con la barca \"\u00d3feigur\", che ora si trova al museo di storia locale a Reykir nel Hr\u00fatafj\u00f6r\u00f0ur.\nLe altre fonti di reddito erano il piumino di edredone (una grande anatra marina), la caccia alla foca e la raccolta di legname galleggiante trasportato a riva dalle maree. Ora per\u00f2 nel fiordo non ci sono pi\u00f9 insediamenti permanenti e le poche case sono abitate solo nella stagione estiva dai discendenti degli agricoltori.\nIl poeta autodidatta J\u00f3n Gu\u00f0mundsson nacque in questo fiordo nel 1574.\nDenominazione.\nSecondo il Landn\u00e1mab\u00f3k, lo storico libro degli insediamenti in Islanda, il fiordo prende il nome dal colono \u00d3feigur Herr\u00f6\u00f0arson. I suoi fratelli, Ing\u00f3lfur e Eyvind, si stabilirono in due fiordi adiacenti che da loro presero il nome di Ing\u00f3lfsfj\u00f6r\u00f0ur e Eyvindarfj\u00f6r\u00f0ur.\nVie di comunicazione.\nAlla cascata Hval\u00e1rfoss termina la strada di montagna F649 \u00d3feigsfjar\u00f0arvegur proveniente dal vicino Ing\u00f3lfsfj\u00f6r\u00f0ur. Nessun'altra strada si inoltra pi\u00f9 a nord sul lato est dei fiordi occidentali."}
{"id": "8893237", "revid": "736476", "url": "https://it.wikipedia.org/wiki?curid=8893237", "title": "Schloss Benrath", "text": ""}
{"id": "8893241", "revid": "164044", "url": "https://it.wikipedia.org/wiki?curid=8893241", "title": "Valdimar Ingimundarson", "text": ""}
{"id": "8893244", "revid": "599013", "url": "https://it.wikipedia.org/wiki?curid=8893244", "title": "Maurice Ntounou", "text": "Carriera.\nClub.\nHa cominciato a giocare in patria, al . Nel 1995 si \u00e8 trasferito in Francia, al Br\u00e9tigny-sur-Orge. Nel 1996 \u00e8 passato al . Nella stagione 1997-1998 ha militato nell', totalizzando 21 presenze e quattro reti. Nel 1998 \u00e8 stato acquistato dal , club in cui ha militato per otto anni e con cui ha concluso la propria carriera nel 2006.\nNazionale.\nHa debuttato in Nazionale il 15 gennaio 1992, in Costa d'Avorio-Repubblica del Congo (0-0). Ha messo a segno la sua prima rete con la maglia della Nazionale il 28 febbraio 1999, in Repubblica del Congo-Costa d'Avorio (1-0), siglando l'unica rete del match al minuto 60. Ha partecipato, con la Nazionale, alla Coppa d'Africa 1992 e alla Coppa d'Africa 2000. Ha collezionato in totale, con la maglia della Nazionale, 12 presenze e una rete."}
{"id": "8893246", "revid": "599013", "url": "https://it.wikipedia.org/wiki?curid=8893246", "title": "Marcos \u00c1lvarez", "text": "Carriera.\nClub.\nHa giocato una partita nella prima divisione tedesca con l'; in seguito ha giocato con vari club tra seconda e terza divisione.\nNazionale.\nHa giocato nelle nazionali giovanili tedesche Under-16, Under-17, Under-19 ed Under-20."}
{"id": "8893249", "revid": "228587", "url": "https://it.wikipedia.org/wiki?curid=8893249", "title": "Seattle Seahawks 2021", "text": "La stagione dei Seattle Seahawks \u00e8 stata la 46\u00aa della franchigia nella National Football League, la 20\u00aa giocata nel Lumen Field (precedentemente conosciuto come CenturyLink Field) e la undicesima con Pete Carroll come capo-allenatore.\nDopo una sconfitta per 10\u201320 contro i Los Angeles Rams nella settimana 15, i Seahawks soffrirono la prima stagione con un record negativo da 2011, la prima dell'era di Russell Wilson. La squadra chiuse ultima nella propria division per la prima volta dal 1996, quando militava ancora nella AFC West. I Seahawks continuarono le difficolt\u00e0 difensive ereditate dalla stagione precedente, classificandosi ultimi in yard concesse. Russell Wilson salt\u00f2 anche le prime gare in carriera, a causa di un infortunio nella settimana 5 contro i Rams.\nPartite.\nStagione regolare.\nNote:"}
{"id": "8893258", "revid": "599013", "url": "https://it.wikipedia.org/wiki?curid=8893258", "title": "Toussaint Service", "text": "Carriera.\nNazionale.\nHa debuttato in Nazionale il 6 aprile 1997, in Repubblica del Congo-Sudafrica (2-0). Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 10 presenze."}
{"id": "8893273", "revid": "6923", "url": "https://it.wikipedia.org/wiki?curid=8893273", "title": "White savior", "text": "L'espressione white savior (dall'inglese: \"salvatore bianco\") si riferisce a una persona bianca che fornisce aiuto a persone non bianche, tipicamente nel contesto degli aiuti umanitari o missionari, spinto da motivazioni di tipo egoistiche e/o esibizioniste. L'espressione ha una connotazione critica o sarcastica, nel senso che descrive una situazione in cui ai popoli non bianchi viene in un certo senso negato il libero arbitrio, e sono visti come destinatari passivi della benevolenza bianca.\nSpesso ci si riferisce a questo comportamento, combinandolo con il concetto di complesso del Messia (o sindrome del salvatore), con il nome di white savior complex (\"complesso del salvatore bianco\"). Questo complesso \u00e8 considerato una versione moderna del \"fardello dell'uomo bianco\" di Rudyard Kipling (1899). Il termine \u00e8 stato associato con l'Africa e determinati personaggi nei film e nella televisione sono stati condannati come figure che incarnano il \"white savior\"."}
{"id": "8893286", "revid": "338238", "url": "https://it.wikipedia.org/wiki?curid=8893286", "title": "Coppa Italia Lega Nazionale Pallacanestro 2021", "text": "La Coppa Italia Lega Nazionale Pallacanestro 2021, denominata Coppa Italia Old Wild West 2021 per ragioni di sponsorizzazione, \u00e8 una competizione di pallacanestro maschile per squadre di Serie A2 e Serie B.\nI palazzetti utilizzati per la manifestazione, che si svolge tra il 2 e il 4 aprile 2021, sono il Palasport di Cervia e il Palasport Flaminio di Rimini.\nSquadre.\nSerie B.\nA seguito di alcuni casi di positivit\u00e0 al covid-19 all'interno di alcune squadre e dalle disposizioni rilasciate dalle ASL territoriali, alcune squadre non hanno potuto partecipare, in tal modo la Lega ha provveduto al ripescaggio di altre squadre secondo la classifica finale al termine della prima fase.\nA1. \nA2. \nB1. \nB2. \nC1. \nC2. \nD1. \nD2. "}
{"id": "8893288", "revid": "661526", "url": "https://it.wikipedia.org/wiki?curid=8893288", "title": "White savior complex", "text": ""}
{"id": "8893290", "revid": "1369234", "url": "https://it.wikipedia.org/wiki?curid=8893290", "title": "Club de Foot Montr\u00e9al 2021", "text": "Questa voce raccoglie le informazioni riguardanti il Club de Foot Montr\u00e9al nelle competizioni ufficiali della stagione 2021.\nMaglie e sponsor.\nIl fornitore tecnico, come per tutte le squadre della MLS, \u00e8 l'Adidas. Nonostante il cambio di denominazione, per il 2021 la squadra di Montr\u00e9al conferma la seconda maglia della stagione precedente, grigia con delle sottili strisce bianche. La prima maglia invece \u00e8 completamente nera, con i bordi di maniche e colletto blu, inoltre il nuovo logo si ripete in trasparenza su tutta la maglia.\nRisultati.\nMLS.\nLa MLS non adotta il sistema a due gironi, uno di andata e uno di ritorno, tipico in Europa per i campionati di calcio, ma un calendario di tipo sbilanciato. Nel 2021 il CF Montr\u00e9al disputa due gare (andata e ritorno) contro sette squadre della propria conference, tre gare contro le altre sei squadre della propria conference, pi\u00f9 due gare con altrettante squadre della Western Conference. Visto il perdurare delle limitazioni negli spostamenti fra Canada e Stati Uniti, dovuti alla pandemia di COVID-19, il club del Qu\u00e9bec ha giocato le prime partite casalinghe in stadi statunitensi. Al suo ritorno allo Stade Saputo, per garantire il distanziamento fisico fra gli spettatori, la capienza massima \u00e8 stata ridotta a 5.000 spettatori per l'incontro del 17 luglio, e 15.000 per gli incontri successivi sino al 2 ottobre."}
{"id": "8893294", "revid": "2020096", "url": "https://it.wikipedia.org/wiki?curid=8893294", "title": "Gran Premio del Bahrein 2021", "text": "Il Gran Premio del Bahrein 2021 \u00e8 stata la prima prova della stagione 2021 del campionato mondiale di Formula 1. La gara si \u00e8 tenuta domenica 28 marzo sul circuito di Manama ed \u00e8 stata vinta dal britannico Lewis Hamilton su Mercedes, al novantaseiesimo successo nel mondiale; Hamilton ha preceduto all'arrivo l'olandese Max Verstappen su Red Bull Racing-Honda e il suo compagno di squadra, il finlandese Valtteri Bottas.\nGrazie ai giri condotti in gara, Lewis Hamilton batte il record, che apparteneva a Michael Schumacher, del numero di giri condotti in testa, durante una gara valida per il campionato mondiale, arrivando a .\nVigilia.\nSviluppi futuri.\nQuesta stagione rappresenta l'ultimo anno della Honda come fornitrice ufficiale di \"power unit\", dopo il ritorno avvenuto nella stagione 2015, cui forn\u00ec i propulsori alla McLaren. Pertanto sia Red Bull sia AlphaTauri, a partire dalla stagione 2022, dovranno trovare un nuovo fornitore, oppure svilupparli direttamente in proprio. Successivamente, la Red Bull annuncia che sar\u00e0 in grado di essere indipendente a livello di realizzazione di \"power unit\" dopo aver siglato con la Honda un accordo per sfruttare la tecnologia della casa giapponese per quanto concerne i propulsori a partire dal 2022. La nuova divisione \u00e8 stata nominata \"Red Bull Powertrains Limited\" e la scuderia austriaca continuer\u00e0 a correre con i motori Honda, fornendoli anche all'AlphaTauri.\nGli organizzatori del Gran Premio di Spagna apportano delle modifiche alla decima curva del circuito di Catalogna, nota come \"La Caixa\", ampliandola in uscita, dopo i lavori svoltisi nel corso della pausa invernale. La nuova conformazione della curva richiama gi\u00e0 quella precedentemente usata tra le stagioni e . La modifica al \"layout\" della pista \u00e8 stata realizzata per migliorare le condizioni di sicurezza sia nelle gare automobilistiche che in quelle motociclistiche. Il tracciato presenta adesso una lunghezza di km.\nLa Formula 1 rinnova la sua partnership con DHL, sponsor principale del Fastest Lap Award e del Fastest Pit Stop Award.\nGli organizzatori del nuovo Gran Premio d'Arabia Saudita, previsto inizialmente il 28 novembre, ma poi posticipato di una settimana per accomodare lo spostamento del Gran Premio d'Australia nella parte finale della stagione a causa della pandemia di COVID-19, presentano il circuito cittadino di Gedda su cui si svolger\u00e0 l'evento. Dalle simulazioni effettuate, il circuito risulta il pi\u00f9 veloce tra tutti i circuiti cittadini dove fino a oggi il campionato mondiale di Formula 1 ha corso, con una media di km/h dietro solo al circuito di Monza. Con km, percorribile in senso antiorario, il circuito si posiziona solo dietro al circuito di Spa-Francorchamps in Belgio come lunghezza, mentre l'elevato numero di curve, 27, 11 a destra e 16 a sinistra, fa s\u00ec che il tracciato sia quello con il pi\u00f9 alto numero di curve tra tutti i circuiti presenti nel calendario. Inoltre, offre tre potenziali zone del Drag Reduction System per l'utilizzo del dispositivo.\nFran\u00e7ois-Xavier Demaison, ex dirigente della Volkswagen, diviene il nuovo direttore tecnico della Williams. Demaison assumer\u00e0 la responsabilit\u00e0 generale del funzionamento tecnico dell\u2019attivit\u00e0, comprese le funzioni di progettazione e aerodinamica. Il pilota titolare della scuderia di Grove, George Russell, diviene direttore della Grand Prix Drivers' Association in sostituzione di Romain Grosjean, che ha lasciato la massima categoria al termine del per approdare in IndyCar. Russell affianca Sebastian Vettel, il presidente Alexander Wurz e Anastasia Fowle.\nNel corso di questa stagione, sono in programma almeno tre esperimenti per valutare l'efficacia e il potenziale di un nuovo format che introdurebbe delle gare \"sprint\" che andrebbero a formare la griglia di partenza del Gran Premio. Il nuovo format, che potr\u00e0 essere applicato nel corso del 2022 a diverse altre gare, consisterebbe in una sessione di prove libere al venerd\u00ec, seguita dalle normali qualifiche; al sabato \u00e8 prevista una sessione di prove libere seguita dalla gara \"sprint\" di km con scelta libera a livello di mescole di gomme con la griglia di partenza stilata in base alle qualifiche del giorno precedente, con inoltre in palio dei punti per i primi tre classificati (nell'ordine 3, 2 e 1); la domenica il consueto Gran Premio con scelta libera a livello di mescole di gomme con cui partire, con la griglia di partenza stilata in base all'ordine d'arrivo della gara \"sprint\".\nLa McLaren annuncia l'ingaggio del tredicenne americano Ugo Ugochukwu, vincitore del campionato FIA di karting 2020.\nAspetti tecnici.\nPer questo Gran Premio la Pirelli offre la scelta tra gomme di mescola C2, C3 e C4, le tre mescole centrali della gamma.\nLa Federazione Internazionale dell'Automobile conferma le tre zone DRS utilizzate nel 2020 in cui i piloti possono attivare il dispositivo mobile: la prima zona \u00e8 stabilita sul rettilineo dei box, con punto per la determinazione del distacco fra piloti posto prima della curva 14; la seconda zona nel tratto compreso tra le curve 3 e 4, con \"detection point\" fissato prima della prima curva; la terza zona \u00e8 stabilita tra le curve 10 e 11, con punto per determinare il distacco fra piloti posto prima della curva 9.\nLa Federazione colloca all'esterno della quarta curva i sensori per far rispettare ai piloti i limiti del tracciato, causa annullamento del tempo sul giro. La restrizione \u00e8 applicata a partire dalla seconda sessione di prove libere del venerd\u00ec.\nLa Federazione stabilisce che a partire da questo Gran Premio un proprio delegato tecnico potr\u00e0 effettuare delle verifiche per esaminare la conformit\u00e0 regolamentare delle componenti e dei software utilizzati su una vettura a estrazione.\nAspetti sportivi.\nLa Racing Point cambia denominazione ufficiale da \"BWT Racing Point F1 Team\" in \"Aston Martin Cognizant F1 Team\", a seguito di una decisione dell'imprenditore Lawrence Stroll, proprietario sia della scuderia sia del marchio automobilistico. La scuderia inglese utilizza la \"power unit\" Mercedes. Anche la Renault cambia il proprio nome ufficiale: viene infatti rinominata da \"Renault DP World F1 Team\" in \"Alpine F1 Team\", poich\u00e9 la casa madre desidera rilanciare il suo marchio automobilistico sportivo Alpine.\nLa scuderia McLaren decide di abbandonare la fornitura Renault delle \"power unit\" e si accorda con la Mercedes per un contratto quadriennale, inserendo anche un'opzione di prolungamento. La McLaren utilizz\u00f2 i propulsori tedeschi gi\u00e0 in passato, tra la stagione e , con i quali vinse tre titoli piloti e un mondiale costruttori. Con l'aggiunta della McLaren, la Mercedes diviene fornitrice ufficiale di tre scuderie.\nDopo aver gareggiato sei anni con la Ferrari, il quattro volte campione del mondo di Formula 1 Sebastian Vettel cambia scuderia e passa all'Aston Martin. Al suo posto la scuderia italiana ingaggia il pilota spagnolo Carlos Sainz Jr., che si allontana quindi dalla McLaren. Il team inglese, per rimpiazzarlo, mette sotto contratto Daniel Ricciardo, che abbandona la Renault. Nel posto vacante la scuderia francese ingaggia Fernando Alonso, che ritorna nella massima serie dopo due anni di assenza, dopo aver guidato l'ultima volta per la McLaren. Alonso corse nel team transalpino anche in precedenza, per due volte, tra il e il e tra il e , conquistando due titoli mondiali nel e 2006.\nSergio P\u00e9rez, dopo aver lasciato la Racing Point al termine della stagione precedente, nonostante la firma del prolungamento del contratto con la scuderia inglese avvenuta nel , viene ingaggiato dalla Red Bull, in sostituzione di Alexander Albon, reduce da una stagione migliore rispetto a quella del 2019, ma non all'altezza delle aspettative della scuderia austriaca. Albon rimane comunque come terzo pilota della squadra.\nRomain Grosjean e Kevin Magnussen, piloti della Haas, rispettivamente dal e dal , lasciano il team alla fine del 2020. Al loro posto vengono ingaggiati due piloti che hanno preso parte al campionato di Formula 2 2020, il russo Nikita Mazepin e il tedesco Mick Schumacher, campione uscente della categoria minore, figlio del sette volte campione del mondo Michael Schumacher, nonch\u00e9 nipote di Ralf Schumacher. Mazepin sceglie come numero di gara il 9, utilizzato l'ultima volta dallo svedese Marcus Ericsson nel Gran Premio di Abu Dhabi 2018, mentre Schumacher il 47, utilizzato per l'ultima volta dal belga Stoffel Vandoorne nel Gran Premio del Bahrein 2016. Mazepin, inoltre, \u00e8 costretto a correre da atleta neutrale usando la designazione RAF (Russian Automobile Federation) per rispettare le restrizioni imposte dal TAS di Losanna dopo la sentenza sul doping di Stato che ha coinvolto l'agenzia antidoping russa.\nL'AlphaTauri conferma Pierre Gasly e annuncia l'ingaggio del giapponese Yuki Tsunoda, proveniente dal campionato di Formula 2 2020, all'esordio nella massima categoria, il quale sostituisce Daniil Kvjat, che diventa pilota di riserva per l'Alpine. Tsunoda sceglie come numero di gara il 22, utilizzato l'ultima volta da Jenson Button nel Gran Premio di Monaco 2017. Si tratta del primo giapponese a correre nella massima formula dalla stagione , quando Kamui Kobayashi guid\u00f2 per l'ex scuderia malese Caterham. Inoltre \u00e8 il primo pilota nato negli anni 2000 a prendere parte a un campionato mondiale di Formula 1.\nInizialmente il Gran Premio era previsto come il secondo appuntamento della stagione nella sua collocazione classica in calendario, a differenza dell'edizione 2020 svoltasi nel mese di novembre in quanto posticipata a causa della pandemia di COVID-19. A causa dello spostamento della gara inaugurale del campionato, il Gran Premio d'Australia, nella parte finale di stagione per via della pandemia, il 12 gennaio 2021 la Federazione Internazionale dell'Automobile ha posticipato l'inizio del campionato di una settimana con il Gran Premio del Bahrein, cos\u00ec come i test prestagionali svoltisi sempre in Bahrein due settimane prima, inizialmente previsti sul tradizionale circuito di Catalogna in Spagna. L'ultima volta che il campionato mondiale di Formula 1 inizi\u00f2 in Medio Oriente accadde nel , quando si corse il Gran Premio del Bahrein su una per\u00f2 diversa configurazione del tracciato chiamata \"Endurance Circuit\", la pi\u00f9 lunga tra tutte le configurazioni utilizzabili del circuito di Manama, per celebrare i 60 anni della Formula 1.\nA differenza dell'edizione 2020 svoltasi a porte chiuse per via delle restrizioni legate alla pandemia di COVID-19, gli organizzatori annunciano la vendita dei biglietti. L'evento quindi prevede la presenza degli spettatori sugli spalti, ma solo quelli che hanno ricevuto il vaccino anti COVID-19 o che sono guariti dal SARS-CoV-2.\nLa Pirelli, fornitrice degli pneumatici, disputa il suo 400\u00ba Gran Premio nella categoria. Il primo Gran Premio a cui la Pirelli partecip\u00f2 fu la gara inaugurale di Formula 1 sul circuito di Silverstone nel in occasione del Gran Premio di Gran Bretagna. Da allora, la casa di pneumatici italiana ha totalizzato 240 vittorie, 727 podi, 243 \"pole position\" e 247 giri veloci.\nLa Williams conferma il britannico Dan Ticktum come collaudatore, mentre Nico H\u00fclkenberg diviene pilota di riserva sia per la Mercedes che per l'Aston Martin.\nA partire da questa stagione, per la prima volta, sono due le case automobilistiche a fornire sia la safety car sia la medical car, nel corso dei Gran Premi. Oltre alla Mercedes, che ricopre questo ruolo dal , la FIA sigla un accordo con la casa automobilistica inglese Aston Martin. Le vetture di sicurezza fornite dalla Mercedes presentano una colorazione rossa, a differenza di quella grigia usata nelle precedenti stagioni, mentre quelle fornite dall'Aston Martin una colorazione verde.Per questa gara, la Federazione stabilisce la casa automobilistica Aston Martin come fornitrice di entrambe le vetture di sicurezza.\nL'ex pilota di Formula 1 Emanuele Pirro \u00e8 nominato quale commissario aggiunto per la gara. L'italiano ha svolto in passato, in diverse occasioni, tale funzione, l'ultima nella prima edizione del Gran Premio dell'Emilia-Romagna corso nel 2020.\nProve.\nResoconto.\nMax Verstappen su Red Bull Racing-Honda \u00e8 il pilota migliore della prima sessione del venerd\u00ec. Il tempo, 1'31\"394, \u00e8 poco significativo rispetto a quello del 2020, in quanto la temperatura dell'asfalto in questa sessione, 44 \u00b0C, \u00e8 pi\u00f9 elevata. L'olandese ha preceduto Valtteri Bottas, che si \u00e8 concentrato molto sull'assetto, di quasi tre decimi e Lando Norris di cinque. Dopo queste due vetture, entrambe motorizzate dalla Mercedes, si \u00e8 piazzato un altro pilota su una vettura a \"power unit\" tedesca, il campione del mondo in carica, Lewis Hamilton.\nCharles Leclerc porta la Ferrari al quinto posto, pur soffrendo di sovrasterzo, a differenza del suo compagno di scuderia, Carlos Sainz Jr., che si trova a guidare col sottosterzo.\nVerstappen si conferma come il pilota pi\u00f9 rapido anche nella seconda sessione. In questo caso il pilota della Red Bull Racing ha fatto meglio, per meno di un decimo, di Norris. I due sono gli unici capaci di far segnare un tempo al di sotto del minuto e trentuno. La sessione ha mostrato una certa competitivit\u00e0 di diversi piloti, tanto che i primi quindici tempi sono entro il secondo di distacco dal primo.\nLewis Hamilton ha ottenuto il terzo tempo, risultando pi\u00f9 competitivo con l'utilizzo delle gomme medie che di quelle morbide. Il buon risultato per le Ferrari della prima sessione si \u00e8 confermato anche alla sera, con Sainz Jr., quinto, staccato di 45 millesimi dal tempo del britannico della Mercedes.\nKimi R\u00e4ikk\u00f6nen \u00e8 stato autore di un'uscita di pista, danneggiando solo il musetto della sua Alfa Romeo Racing.\nDurante la seconda sessione di prove libere, sono stati nove, cinque a Valtteri Bottas e uno a testa a Lewis Hamilton, Yuki Tsunoda, Esteban Ocon e Mick Schumacher, i tempi cancellati dalla direzione di gara per non aver rispettato i limiti della pista alla quarta curva.\nNella notte tra il venerd\u00ec e il sabato l'AlphaTauri, rispettando il limite di tempo stabilito dal regolamento, ha sfruttato, senza ricevere sanzioni, la prima delle due possibilit\u00e0 concesse per le operazioni da effettuare sulle vetture.\nMax Verstappen, anche al sabato, conferma la sua competitivit\u00e0, cogliendo il miglior crono, essendo anche l'unico pilota a scendere ancora sotto il minuto e trentuno. L'olandese ha preceduto Lewis Hamilton di sette decimi, mentre Pierre Gasly, terzo, \u00e8 staccato di oltre un secondo. Alle spalle di Bottas e P\u00e9rez, ha chiuso Carlos Sainz Jr., su Ferrari, che ha fatto segnare la sua migliore prestazione utilizzando gomme medie.\nDurante la terza sessione di prove libere, sono stati quattro, tre a Valtteri Bottas e uno a Yuki Tsunoda, i tempi cancellati dalla direzione di gara per non aver rispettato i limiti della pista alla quarta curva.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nPrima delle qualifiche, i meccanici dell'AlphaTauri sostituiscono il sistema di recupero dell'energia e l'unit\u00e0 di controllo elettronico sulla vettura di Pierre Gasly. Il pilota francese non \u00e8 penalizzato in griglia di partenza in quanto per entrambe le componenti si tratta della seconda unit\u00e0.\nLe prime vetture a prendere la pista, in qualifica, sono le Williams e le Haas, con Nikita Mazepin autore di un testacoda. Lando Norris batte di due secondi il tempo di Mick Schumacher; in seguito si alternano al comando della lista dei tempi Charles Leclerc, poi le due Mercedes, con Hamilton primo pilota a scendere sotto il minuto e 31 secondi. Successivamente sale Max Verstappen in cima alla graduatoria, mentre le due AlphaTauri dimostrano velocit\u00e0, con Gasly che sale terzo e Tsunoda che fa meglio anche di Hamilton.\nNei minuti finali della sessione solo Verstappen e i due dell'AlphaTauri decidono di non affrontare ancora la pista, che \u00e8 in corso di miglioramento. George Russell sale settimo, mentre Mazepin \u00e8 nuovamente autore di un testacoda. Sebastian Vettel non riesce a migliorarsi, ed \u00e8 costretto all'eliminazione. Assieme al tedesco dell'Aston Martin non passano alla fase successiva anche Esteban Ocon, Nicholas Latifi, Schumacher e Mazepin.\nIn Q2, malgrado la grande lotta tra i vari piloti, Mercedes, Red Bull, AlphaTauri e McLaren decidono, almeno inizialmente, per l'impiego delle gomme medie. Nei primi minuti la classifica \u00e8 dominata dai piloti di Mercedes e Red Bull, con Lewis Hamilton che coglie il miglior tempo. Durante questa fase a Sergio P\u00e9rez e a Daniel Ricciardo vengono cancellati i tempi, dalla direzione di gara, per non aver rispettato i limiti della pista alla quarta curva.\nLa scelta dell'AlphaTauri non \u00e8 premiata dai tempi, con le vetture di Faenza sopravanzate da molte altre vetture. In realt\u00e0 le due vetture optano ancora per questo tipo di mescole, con Gasly che \u00e8 capace di salire terzo, mentre Yuki Tsunoda \u00e8 eliminato. Chi si migliora molto \u00e8 Leclerc, che sale in vetta. Il monegasco viene poi battuto dall'altro ferrarista Sainz Jr.. Non passano alla Q3, oltre a Tsunoda, anche Sergio P\u00e9rez, le due Alfa Romeo Racing e Russell.\nDaniel Ricciardo fissa il primo tempo di riferimento della fase conclusiva (1'31\"384), battuto ampiamente da Pierre Gasly (1'30\"014). Lando Norris si piazza alle spalle di Ricciardo, mentre Valtteri Bottas \u00e8 solo a due decimi dal tempo del francese. Poco dopo \u00e8 Hamilton a prendere il comando, scendendo sotto il minuto e 30, e Carlos Sainz Jr. \u00e8 quarto. L'unico a battere Hamilton \u00e8 Max Verstappen, che fa meglio per due soli millesimi. Stroll, Leclerc e Alonso attendono la seconda parte della Q3, per effettuare un solo tentativo veloce.\nLance Stroll si installa in sesta posizione. Bottas, primo a tentare per il secondo giro rapido, scalza Gasly dal terzo posto, facendo anche meglio di Hamilton, ed \u00e8 capace di porsi al comando della lista dei tempi. Gasly non riesce a migliorare il quarto posizionamento in classifica; in seguito Max Verstappen ottiene la \"pole position\", con un tempo inferiore al minuto e 29 secondi. Col suo unico tentativo Charles Leclerc \u00e8 quarto.\nVerstappen fa sua la quarta \"pole position\" in carriera; per la prima volta, dal , la prima partenza al palo della stagione non \u00e8 conquistata da una vettura motorizzata Mercedes.\nAl termine delle qualifiche, i commissari sportivi decidono di non assegnare delle sanzioni per Esteban Ocon, Lance Stroll, Sebastian Vettel e George Russell per non aver rispettato la bandiera gialla esposta all'ottava curva durante la Q1, a seguito del testacoda di Mazepin. Nel tratto interessato, i piloti hanno tenuto una velocit\u00e0 non particolarmente elevata, cos\u00ec come altre tre vetture transitate nel medesimo tratto.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nPrima del Gran Premio, Sebastian Vettel viene convocato dai commissari sportivi per non aver rispettato una doppia bandiera gialla alla prima curva durante la Q1, per via del testacoda di Mazepin. Il pilota tedesco dell'Aston Martin viene penalizzato di cinque posizioni sulla griglia di partenza e di tre punti sulla superlicenza per non aver rallentato a sufficienza durante l'esposizione delle bandiere gialle.\nNel corso del giro di formazione Sergio P\u00e9rez rimane fermo lungo la pista con la sua Red Bull Racing. La procedura di partenza viene interrotta, coi piloti che compiono un secondo giro, e il messicano costretto a partire dalla corsia dei box.\nAl via Max Verstappen riesce a mantenere il comando, davanti a Lewis Hamilton, mentre Valtteri Bottas viene passato da Charles Leclerc. Nelle retrovie Nikita Mazepin va in testacoda e colpisce le barriere. La direzione di gara invia in pista la \"safety car\". Alla ripartenza Leclerc attacca Hamilton, che si difende e, a sua volta, prova a passare Verstappen, ma senza successo. Pierre Gasly perde l'alettone anteriore, dopo un contatto con Daniel Ricciardo. P\u00e9rez effettua la sua prima sosta, ma rimane con gomme medie. A seguito dell'incidente di Gasly viene imposta, brevemente, la \"virtual safety car\".\nAl quarto giro Leclerc cede la posizione a Bottas e, al nono giro, \u00e8 costretto a subire il sorpasso anche da Norris, dopo una bella lotta. Nello stesso giro Lance Stroll prende la settima piazza a Fernando Alonso. Lo spagnolo si ferma, per il cambio gomme, al decimo passaggio. Al dodicesimo giro effettuano il \"pit stop\" Norris, Leclerc e Stroll. Un giro dopo \u00e8 il turno per Hamilton, che opta per mescola dura. Anche Daniel Ricciardo va ai box; un problema al cambio gomme gli fa perdere diversi secondi. Hamilton rientra in gara quarto, ma passa subito Carlos Sainz Jr., che, poco dopo, si ferma per il cambio gomme.\nValtteri Bottas attende il sedicesimo giro per la sua sosta: come Hamilton passa alle gomme \"hard\". Verstappen, dopo aver notato delle vibrazioni alle gomme, si ferma al diciassettesimo giro. La classifica vede ora al comando Lewis Hamilton, davanti a Verstappen, Bottas, P\u00e9rez, Norris e Leclerc. Il messicano della Red Bull si ferma, per la seconda volta, al diciannovesimo giro. Il giro successivo Sainz Jr. lotta con Sebastian Vettel e Fernando Alonso, riuscendo a sorpassare entrambi, portandosi all'ottavo posto. Nel giro seguente Alonso cede anche a P\u00e9rez, mentre Vettel, che non ha ancora effettuato la sua sosta, va lungo in frenata. Pochi giri dopo P\u00e9rez \u00e8 capace di avere la meglio su Sainz Jr..\nHamilton si ferma ancora, al ventottesimo giro, e monta di nuovo gomme dure. Verstappen torna cos\u00ec a condurre la gara. Vanno ai box anche Stroll, Alonso e Bottas (il suo \"pit stop\" non \u00e8 per\u00f2 perfetto). Ci\u00f2 fa scalare terzo Lando Norris e quarto Charles Leclerc. Il monegasco \u00e8 poi passato da Bottas, che recupera il terzo posto, dopo la seconda fermata ai box per Norris.\nMax Verstappen conduce con oltre 17 secondi di vantaggio su Hamilton, quasi 34 su Bottas e 41\"5 su Sergio P\u00e9rez, che ha recuperato diverse posizioni, sfruttando le soste degli altri piloti. Sainz Jr. \u00e8 quinto, fino al trentaseiesimo giro, quando \u00e8 chiamato ai box per la seconda sosta. Seguono Norris e Leclerc. Anche P\u00e9rez \u00e8 di nuovo ai box, al trentottesimo passaggio. Il pilota della Red Bull rientra in gara ottavo, ma risale passando Stroll, nel giro successivo a quello del rientro in pista.\nMax Verstappen aspetta il trentanovesimo passaggio per la sua sosta: rientra in gara secondo, alle spalle di Lewis Hamilton. L'olandese, con gomme nuove, riduce, di giro in giro, lo svantaggio su Hamilton, riuscendo a passarlo al cinquantatreesimo giro. La scuderia, per\u00f2, lo invita a restituire la posizione a Hamilton, in quanto Verstappen, per effettuare la manovra, ha oltrepassato i limiti della pista, alla quarta curva. Nel frattempo, l'altro pilota della Red Bull, Sergio P\u00e9rez, ha guadagnato altre due posizioni, su Ricciardo e Leclerc, ponendosi al quinto posto.\nNegli ultimi giri di gara Verstappen non trova pi\u00f9 il ritmo per avvicinarsi a Hamilton, che ottiene, in questo modo, la sua novantaseiesima vittoria nel campionato mondiale. Per Hamilton \u00e8 la quindicesima stagione consecutiva con almeno una vittoria, esattamente come Michael Schumacher. Hamilton batte, invece, il record di giri in testa, che apparteneva sempre al tedesco. Il britannico non vinceva la gara inaugurale da cinque stagioni. L'altro pilota della Mercedes, Bottas, completa il podio, davanti a Norris. Yuki Tsunoda, al suo esordio iridato, termina nono, conquistando subito i suoi primi punti. \u00c8 il primo pilota giapponese a farlo dopo Kamui Kobayashi nel Gran Premio del Brasile 2012, dove termin\u00f2 nono. L'ultimo pilota a cogliere punti nella prima gara era stato Stoffel Vandoorne, nel Gran Premio del Bahrein 2016.\nRisultati.\nI risultati del Gran Premio sono i seguenti:\nValtteri Bottas riceve un punto addizionale per aver segnato il giro pi\u00f9 veloce della gara."}
{"id": "8893295", "revid": "6923", "url": "https://it.wikipedia.org/wiki?curid=8893295", "title": "National Football League 2021", "text": "La stagione NFL 2021 \u00e8 stata la 102\u00aa stagione sportiva della National Football League, la massima lega professionistica statunitense di football americano. La stagione \u00e8 iniziata il 9 settembre e si \u00e8 conclusa con il Super Bowl LVI, che si \u00e8 disputato il 13 febbraio 2022 al SoFi Stadium di Inglewood, California, vinto dai Los Angeles Rams \u2013 giunti al loro secondo titolo \u2013 sui Cincinnati Bengals per 23 a 20. Per il secondo anno consecutivo, nonch\u00e9 la seconda volta in assoluto, la squadra vincitrice ha disputato il Super Bowl nello stadio di casa.\nIl 30 aprile 2021 fu annunciata l'espansione del calendario della stagione regolare da 16 a 17 gare, il primo allargamento dal .\nTransazioni di mercato.\nFree agency.\nLa free agency inizi\u00f2 il 17 marzo. Tra i giocatori degni di nota ad avere cambiato maglia vi furono:\nDraft.\nIl Draft NFL 2021 si \u00e8 tenuto dal 29 aprile al 1\u00ba maggio a Cleveland, Ohio. La prima scelta assoluta era in possesso dei Jacksonville Jaguars, che scelsero il quarterback da Clemson Trevor Lawrence.\nStagione regolare.\nLa stagione regolare \u00e8 iniziata il 9 settembre 2021 con l'incontro tra i Tampa Bay Buccaneers, vincitori del Super Bowl LV, contro i Dallas Cowboys. Gli accoppiamenti sono stati i seguenti:\nIntraconference\nInterconference\nGara supplementare Interconference\nPlay-off.\nI play-off sono incominciati il 15, 16 e 17 gennaio 2022 con il \"Wild Card Round\". Si sono quindi disputati i \"Divisional Playoff\" il 22 e il 23 gennaio e i \"Conference Championship\" il 30 gennaio. Il Super Bowl LVI si \u00e8 tenuto il 13 febbraio 2022 al SoFi Stadium di Inglewood, California.\nRecord e traguardi.\nSettimana 1\nSettimana 2 \nSettimana 3\nSettimana 4 \nSettimana 5\nSettimana 6\nSettimana 7\nSettimana 8\nSettimana 10\nSettimana 11\nSettimana 12\nSettimana 13\nSettimana 14\nSettimana 15\nSettimana 16\nSettimana 17\nSettimana 18\nPremi.\nAll-Pro.\nI seguenti giocatori sono stati inseriti nel First-team All-Pro dall'Associated Press:"}
{"id": "8893300", "revid": "661526", "url": "https://it.wikipedia.org/wiki?curid=8893300", "title": "White saviour", "text": ""}
{"id": "8893301", "revid": "661526", "url": "https://it.wikipedia.org/wiki?curid=8893301", "title": "White saviour complex", "text": ""}
{"id": "8893306", "revid": "599013", "url": "https://it.wikipedia.org/wiki?curid=8893306", "title": "Thierry Etouayo", "text": "Carriera.\nClub.\nNel 1999, dopo aver militato al , \u00e8 passato all'. Nel 2000 si \u00e8 trasferito al . Nel 2001 \u00e8 stato ingaggiato dall'. Nel gennaio 2003 si \u00e8 trasferito al .\nNazionale.\nHa debuttato in Nazionale il 16 ottobre 1994, all'et\u00e0 di 17 anni e 79 giorni, in Sierra Leone-Repubblica del Congo (3-2). Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, cinque presenze e nove reti subite."}
{"id": "8893311", "revid": "574302", "url": "https://it.wikipedia.org/wiki?curid=8893311", "title": "Dallas-Fort Worth Film Critics Association Awards 2015", "text": "La 21\u00aa edizione dei Dallas-Fort Worth Film Critics Association, annunciata il 14 dicembre 2015, ha premiato i migliori film usciti nel corso dell'anno.\nVincitori.\nA seguire vengono indicati i vincitori, in grassetto."}
{"id": "8893319", "revid": "38120", "url": "https://it.wikipedia.org/wiki?curid=8893319", "title": "Villa Pallavicino (Genova)", "text": ""}
{"id": "8893322", "revid": "2188454", "url": "https://it.wikipedia.org/wiki?curid=8893322", "title": "Gelateria Vivoli", "text": "La Gelateria Vivoli \u00e8 un esercizio storico di Firenze, situato in via Isola delle Stinche 3 rosso con affaccio sulla piazza di San Simone, in un fondo di palazzo Lottini, dove \u00e8 ricordata con una targa l'abitazione da giovane dello scultore Giovanni Dupr\u00e8.\nStoria.\nLa Latteria Vivoli nacque nel 1929 su iniziativa della famiglia di Serafino Vivoli, originaria di Pelago. Oltre al latte fresco vi si vendeva il caff\u00e8, la panna e, dal 1932, Raffaello Vivoli, fratello di Serafino, inizi\u00f2 la produzione diretta del gelato. All'epoca non esistevano i frigoriferi, e il ghiaccio veniva fatto arrivare giornalmente dall\u2019Appennino tosco-emiliano, in particolare dalla frazione di Saltino di Prignano sulla Secchia, che era anche una localit\u00e0 di villeggiatura estiva, dove gi\u00e0 nel 1936 i Vivoli aprirono una succursale.\nI locali di Firenze sono stati rinnovati pi\u00f9 volte (1941, 1959, 1967, 1984, 1997, 2002 e 2017). In particolare nel 1967 si ripararono i gravissimi danni dell'alluvione di Firenze, che aveva distrutto tutti i macchinari e gli arredi storici. La gelateria \u00e8 stata sempre molto frequentata: negli anni sessanta e settanta le guide turistiche americane, inglesi, francesi e tedesche la suggerivano spesso ai loro clienti per la genuina qualit\u00e0 delle materie prime, tanto da essere fin da allora costantemente citata nelle guide pubblicate sulla citt\u00e0.\nLa gelateria appare nell'elenco degli esercizi storici fiorentini tenuto dal Comune."}
{"id": "8893323", "revid": "36426", "url": "https://it.wikipedia.org/wiki?curid=8893323", "title": "Piazza di San Simone", "text": ""}
{"id": "8893325", "revid": "36426", "url": "https://it.wikipedia.org/wiki?curid=8893325", "title": "Vivoli", "text": ""}
{"id": "8893328", "revid": "767487", "url": "https://it.wikipedia.org/wiki?curid=8893328", "title": "Care amiche mie", "text": "Care amiche mie \u00e8 un film italiano del 1981 diretto da Alessandro Metz."}
{"id": "8893340", "revid": "119501286", "url": "https://it.wikipedia.org/wiki?curid=8893340", "title": "Complesso del Messia", "text": "Il complesso del Messia (anche complesso di Cristo o sindrome del salvatore) \u00e8 uno stato mentale in cui un individuo ritiene di essere destinato a diventare un Messia nel presente o nel vicino futuro. L'espressione pu\u00f2 riferirsi, inoltre, a una condizione in cui un individuo crede di essere responsabile di salvare o assistere altre persone (un esempio ne \u00e8 il \"white savior complex\").\nQuesto complesso \u00e8 spesso riportato in pazienti che soffrono di disordine bipolare e schizofrenia. Quando \u00e8 manifestato in seguito alla visita, da parte di una persona religiosa, a Gerusalemme, pu\u00f2 essere identificata come una psicosi conosciuta come sindrome di Gerusalemme."}
{"id": "8893359", "revid": "574302", "url": "https://it.wikipedia.org/wiki?curid=8893359", "title": "Dallas-Fort Worth Film Critics Association Awards 2014", "text": "La 20\u00aa edizione dei Dallas-Fort Worth Film Critics Association, annunciata il 15 dicembre 2014, ha premiato i migliori film usciti nel corso dell'anno.\nVincitori.\nA seguire vengono indicati i vincitori, in grassetto."}
{"id": "8893361", "revid": "661526", "url": "https://it.wikipedia.org/wiki?curid=8893361", "title": "Complesso di Cristo", "text": ""}
{"id": "8893362", "revid": "661526", "url": "https://it.wikipedia.org/wiki?curid=8893362", "title": "Sindrome del salvatore", "text": ""}
{"id": "8893363", "revid": "661526", "url": "https://it.wikipedia.org/wiki?curid=8893363", "title": "Complesso del salvatore", "text": ""}
{"id": "8893364", "revid": "4175", "url": "https://it.wikipedia.org/wiki?curid=8893364", "title": "Tour della Nazionale di rugby a 15 del Sudafrica 2018", "text": ""}
{"id": "8893369", "revid": "228587", "url": "https://it.wikipedia.org/wiki?curid=8893369", "title": "John Paul Jones", "text": ""}
{"id": "8893371", "revid": "135224", "url": "https://it.wikipedia.org/wiki?curid=8893371", "title": "Urbason", "text": ""}
{"id": "8893378", "revid": "38120", "url": "https://it.wikipedia.org/wiki?curid=8893378", "title": "John Paul Jones (1747-1792)", "text": ""}
{"id": "8893397", "revid": "767487", "url": "https://it.wikipedia.org/wiki?curid=8893397", "title": "Ing\u00f3lfsfj\u00f6r\u00f0ur", "text": "Ing\u00f3lfsfj\u00f6r\u00f0ur (in lingua islandese: \"Fiordo di Ing\u00f3lfur\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda. \nDescrizione.\nIng\u00f3lfsfj\u00f6r\u00f0ur \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. A sud la penisola di Muna\u00f0arnes, che termina con il promontorio Krossnes, separa il fiordo dal Nor\u00f0urfj\u00f6r\u00f0ur; a nord il promontorio di Seljanes lo separa dall' \u00d3feigsfj\u00f6r\u00f0ur. \nL'Ing\u00f3lfsfj\u00f6r\u00f0ur ha pendii lunghi e ripidi su entrambe le sponde.\nTra il 1942 e il 1944, nelle vicinanze di Eyri sulla sponda meridionale del fiordo, fu costruito uno stabilimento per la lavorazione delle aringhe sfruttando la presenza di branchi dei pesci. L'attivit\u00e0 fu sospesa gi\u00e0 nel 1952, a seguito dello spostamento delle rotte di migrazione delle aringhe nella vicina baia di H\u00fanafl\u00f3i; dello stabilimento oggi sono rimasti solo i ruderi.\nLo scrittore Eggert \u00d3lafsson, che visit\u00f2 tutta l'Islanda e la descrisse nel libro Fer\u00f0ab\u00f3k, racconta che quando arriv\u00f2 nell'Ing\u00f3lfsfj\u00f6r\u00f0ur, i residenti si spaventarono e fuggirono. Alcuni agricoltori non avevano avuto contatti con altre persone da 16 anni.\nDenominazione.\nSecondo il Landn\u00e1mab\u00f3k, lo storico libro degli insediamenti in Islanda, il fiordo prende il nome dal suo primo occupante, il colono Ing\u00f3lfur Herr\u00f6\u00f0arson. I suoi fratelli, \u00d3feigur e Eyvind, si stabilirono in due fiordi adiacenti che da loro presero il nome di \u00d3feigsfj\u00f6r\u00f0ur e Eyvindarfj\u00f6r\u00f0ur. Il loro padre, Herr\u00f6\u00f0ur hv\u00edtask\u00fd, fu fatto giustiziare dal re Harald. \u00c1l\u00f6f, la figlia di Ing\u00f3lfur, era sposata con Eir\u00edkur sn\u00e1ra, che proveniva da Vei\u00f0ileysa e and\u00f2 a vivere a Tr\u00e9kyllisv\u00edk.\nVie di comunicazione.\nLa strada F649 \u00d3feigsfjar\u00f0arvegur dalla baia di Melav\u00edk attraverso la valle di Meladalur raggiunge la sponda sud dell'Ing\u00f3lfsfj\u00f6r\u00f0ur vicino a Eyri; da l\u00ec in poi diventa una strada di montagna, percorribile solo con mezzi a trazione integrale e conduce al vicino \u00d3feigsfj\u00f6r\u00f0ur dove termina. Nessun'altra strada si inoltra pi\u00f9 a nord sul lato est dei fiordi occidentali."}
{"id": "8893404", "revid": "767487", "url": "https://it.wikipedia.org/wiki?curid=8893404", "title": "Sondre Pernes", "text": "Carriera.\nCresciuto nelle giovanili del KFUM Oslo, a partire dal campionato 2015-2016 ha iniziato a giocare per la divisione del club dedicata al futsal, militante nella massima divisione del campionato norvegese.\nAttivo comunque anche nel calcio, come previsto dai regolamenti della Norges Fotballforbund, ha giocato per il KFUM Oslo 2, squadra riserve del club omonimo.\nNel 2019, Pernes ha lasciato il KFUM Oslo 2 per giocare nel Manglerud Star.\nIl 22 febbraio 2021, Skindlo \u00e8 stato convocato dal commissario tecnico della Nazionale di calcio a 5 della Norvegia Silvio Crisari in vista delle due partite da disputarsi contro la i successivi 5 e 8 marzo."}
{"id": "8893416", "revid": "15756", "url": "https://it.wikipedia.org/wiki?curid=8893416", "title": "Bivacco Greppi Emilio", "text": "Il bivacco Greppi Emilio \u00e8 un bivacco posto sulle Alpi Lepontine in Piemonte. Questo rifugio non custodito si trova nel comune di Toceno, nella provincia del Verbano-Cusio-Ossola, a 1.915\u00a0 ed \u00e8 gestito dalla sezione Vigezzo del Club Alpino Italiano.\nCaratteristiche.\nIl bivacco \u00e8 stato costruito nel 1939. Il terreno su cui \u00e8 posto \u00e8 tuttora di propriet\u00e0 comunale ma viene gestito dalla sezione vigezzina del CAI. La struttura consiste in un edificio in pietra con tetto in pietra tipico della zona ossolana. All'interno del bivacco ci sono sei posti letto.\nAccessi.\nSi pu\u00f2 arrivare al bivacco da varie direzioni:\nTraversate.\nDal rifugio si pu\u00f2 raggiungere:"}
{"id": "8893418", "revid": "287204", "url": "https://it.wikipedia.org/wiki?curid=8893418", "title": "Statistiche e record di Gabriela Sabatini", "text": "In questa pagina sono riportare le statistiche realizzate da Gabriela Sabatini durante la sua carriera tennistica."}
{"id": "8893424", "revid": "702184", "url": "https://it.wikipedia.org/wiki?curid=8893424", "title": "Casimiro Mondino", "text": "Biografia.\nFiglio di Alessandro Mondino e Adelaide Lanteri, frequent\u00f2 il liceo classico Vincenzo Gioberti e si iscrisse nel 1877 alla Facolt\u00e0 di medicina e chirurgia della Regia Universit\u00e0 di Torino: in questo periodo segu\u00ec le lezioni di anatomia di Carlo Giacomini e quelle di patologia generale di Giulio Bizzozero; nel 1882 mand\u00f2 un proprio studio sulla circolazione del sangue nel cervello all'Accademia di medicina di Torino. Si laure\u00f2 il 4 luglio 1883 con una tesi dal titolo \"Sarcoma del talamo ottico\".\nNominato immediatamente dopo la laurea direttore del laboratorio anatomo-patologico del manicomio di Torino, dove pot\u00e9 condurre studi di angiologia, ematologia, neuropatologia e anatomia del sistema nervoso, quest'ultima in particolare grazie alla collaborazione avviata con Camillo Golgi, professore dell'Universit\u00e0 degli Studi di Pavia, a una nuova tipologia di colorazione delle cellule nervose e all'analisi dell'infiammazione del cervello. Su invito di Golgi, Mondino si stabil\u00ec per un breve periodo nel 1884 nel laboratorio di Pavia, dove si interess\u00f2 allo studio della struttura delle fibre nervose periferiche, confermando con un proprio lavoro sperimentale i risultati degli studi svolti da Golgi e Giulio Rezzonico sugli imbuti cornei.\nNel 1886 partecip\u00f2 al premio della fondazione Fossati bandito dal Regio istituto lombardo di scienze e lettere consegnando un lavoro sperimentale sulle \"Ricerche macro e microscopiche sull'anatomia dell'encefalo umano\": la commissione, composta da Andrea Verga, Serafino Biffi e Golgi \u2014 che doveva scegliere fra Vittorio Marchi, Lorenzo Tenchini, Livio Vincenzi e appunto Mondino \u2014, assegn\u00f2 a quest'ultimo, in quel momento libero docente di istologia normale e patologica alla Regia Universit\u00e0 di Torino, il primo premio di 2000 lire.\nGrazie a Golgi, nel 1887 Mondino venne designato professore straordinario di istologia nella Regia Universit\u00e0 di Palermo, dove apr\u00ec un laboratorio di istologia normale, frequentato da studenti quali Luigi Sala, Vincenzo Acquisto, Ernesto Lugaro ed Ercole Pusateri. Nel 1888 pubblic\u00f2 con Giorgio Rattone uno studio \"Sulla circolazione del sangue nel fegato\".\nNel 1895 la cattedra di clinica delle malattie nervose e mentali rimase scoperta e Mondino ottenne dal consiglio di Facolt\u00e0 di farsela assegnare in qualit\u00e0 di supplente, e contestualmente smise di dirigere il laboratorio di istologia. Nel 1896 la Facolt\u00e0 di medicina di Palermo decret\u00f2 definitivamente che l'insegnamento della psichiatria fosse dato a Mondino, sebbene si fossero levate le proteste degli psichiatri italiani; il ministero della pubblica istruzione, grazie all'intervento di Golgi, conferm\u00f2 la decisione della Facolt\u00e0 medica palermitana. In quegli anni, Mondino concep\u00ec l'ipotesi che, basandosi sulla struttura fibrillare della cellula nervosa, aveva l'obiettivo di accordare il modello reticolare diffuso \u2014 ideato da Golgi \u2014 con la teoria neuronale elaborata da Santiago Ram\u00f3n y Cajal; si occup\u00f2, inoltre, di psichiatria forense, sia dal punto di vista accademico-scientifico \u2014 importante fu un lavoro sperimentale suo e di Girolamo Mirto \u2014 sia come perito in tribunale.\nNell'anno accademico 1898-1899 Antigono Raggi abbandon\u00f2 la cattedra di psichiatria all'Universit\u00e0 di Pavia e Golgi fece in modo che la ottenesse Mondino. Quest'ultimo, divenuto altres\u00ec direttore della clinica psichiatrica pavese, propose di creare un istituto nevrapatologico; Golgi, in veste di senatore del Regno d'Italia, sostenne l'idea nel luglio 1900 con Nicol\u00f2 Gallo, allora ministro della pubblica istruzione. All'istituto venne cos\u00ec dato il nome, con delibera ministeriale, dello stesso Mondino, che divenne professore emerito dell'Universit\u00e0 di Palermo nell'anno accademico 1902-1903.\nUomo dal carattere prepotente, arrogante e rancoroso, tra il 1904 e il 1905 Mondino ebbe uno scontro molto brusco con il collega Gioele Filomusi Guelfi. A partire da questo episodio, Golgi cerc\u00f2 di affiancargli prima Antonio Pensa ed Eugenio Medea \u2014 che rifiutarono \u2014 e poi Ottorino Rossi e Guido Sala.\nNel 1921 Mondino insieme ad Achille Monti, entrambi ex allievi di Golgi, proposero di unire l'insegnamento di patologia generale con quello di anatomia patologica, provocando la netta resistenza del loro comune maestro; la proposta venne poi rifiutata dal ministero della pubblica istruzione.\nCon il peggioramento della salute a partire dal 1920, Mondino richiese un congedo per malattia; nonostante ci\u00f2, nell'anno accademico 1922-1923 venne nominato membro della Regia accademia di scienze, lettere ed arti di Palermo."}
{"id": "8893432", "revid": "744331", "url": "https://it.wikipedia.org/wiki?curid=8893432", "title": "Marc Gu\u00e9hi", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , il 25 settembre 2019 debutta in prima squadra giocando l'incontro di Carabao Cup vinto 7-1 contro il .\nIl 10 gennaio 2020 viene prestato allo .\nIl prestito successivamente prolungato anche per la stagione 2020-2021.\nIl 18 luglio 2021 viene ceduto a titolo definitivo per 23,3 milioni di euro al .\nNazionale.\nNel 2021 viene convocato dalla nazionale inglese under-21 per il campionato europeo di categoria.\nStatistiche.\nPresenze e reti nei club.\n\"Statistiche aggiornate al 2 gennaio 2022\"."}
{"id": "8893433", "revid": "458786", "url": "https://it.wikipedia.org/wiki?curid=8893433", "title": "Marc Guehi", "text": ""}
{"id": "8893436", "revid": "1100311", "url": "https://it.wikipedia.org/wiki?curid=8893436", "title": "Alex Jankewitz", "text": "Caratteristiche tecniche.\n\u00c8 un centrocampista difensivo.\nCarriera.\nClub.\nCresciuto nel settore giovanile del , nel 2018 viene acquistato dal che lo aggrega alla propria formazione Under-23. Nel 2019 firma il suo primo contratto professionistico ed il 19 gennaio 2021 fra i professionisti giocando l'incontro di FA Cup vinto 2-0 contro lo .\nIl 12 luglio 2021 si trasferisce a titolo definitivo in Svizzera, allo .\nNazionale.\nNel 2021 viene convocato dalla nazionale under-21 per il campionato europeo di categoria.\nStatistiche.\n\"Statistiche aggiornate al 25 marzo 2021\"."}
{"id": "8893439", "revid": "458786", "url": "https://it.wikipedia.org/wiki?curid=8893439", "title": "Alexandre Jankewitz", "text": ""}
{"id": "8893450", "revid": "1345932", "url": "https://it.wikipedia.org/wiki?curid=8893450", "title": "Ghiacciaio Grigorov", "text": "Il ghiacciaio Grigorov \u00e8 un ghiacciaio lungo 1,8\u00a0km e largo 1,3, situato sull'isola Brabant, una delle isole dell'arcipelago Palmer, al largo della costa nord-occidentale della Terra di Graham, in Antartide. In particolare, il ghiacciaio fluisce verso nord-est a partire dal versante orientale del monte Cabeza, fino a entrare nella baia di Hill, poco a ovest di punta Kostur.\nStoria.\nIl ghiacciaio Grigorov \u00e8 stato cos\u00ec battezzato dalla Commissione bulgara per i toponimi antartici in onore di Stamen Grigorov, lo scienziato bulgaro famoso per aver scoperto il \"Lactobacillus delbrueckii subsp. bulgaricus\", che \u00e8 la vera causa dell'esistenza dello yogurt naturale."}
{"id": "8893457", "revid": "1924342", "url": "https://it.wikipedia.org/wiki?curid=8893457", "title": "Gleb (rapper)", "text": "Biografia.\nOriginario di Pjatigorsk, Veselov \u00e8 arrivato in Slovacchia da bambino ed ha intrapreso la professione di rapper dall'et\u00e0 di 13 anni. Il suo primo album in studio \"Lavi\u010dka Pimpin\"', uscito nel 2017, ha esordito al 6\u00ba posto della classifica slovacca redatta dalla \u010cNS IFPI, dove \u00e8 rimasto per pi\u00f9 di met\u00e0 anno. Grazie ai dischi successivi \"Gau\u010d Storytelling\" e \"Leto v kufri\", messi in commercio attraverso l'Universal Music Group, \u00e8 riuscito a conquistare la vetta della graduatoria per diverse settimane, raggiungendo posizioni considerevoli anche in Repubblica Ceca, collocandosi rispettivamente al 3\u00ba e al 2\u00ba posto. Ha inoltre ottenuto due numero uno nella classifica dei singoli slovacca, mentre \"Leto v kufri\" \u00e8 risultato l'8\u00ba disco pi\u00f9 venduto in territorio slovacco nel corso del 2020.\nAi Radio Head Awards 2019, il principale riconoscimento musicale dell'industria musicale slovacca, \"Gau\u010d Storytelling\" ha trionfato nelle categorie Album dell'anno e Miglior album hip hop/rap o R&amp;B."}
{"id": "8893465", "revid": "287204", "url": "https://it.wikipedia.org/wiki?curid=8893465", "title": "Mitologia P-Funk", "text": "La mitologia P-Funk (dall'inglese \"P-Funk mythology\") \u00e8 l'insieme dei personaggi e dei temi che vengono approfonditi nei testi delle canzoni, nelle pubblicit\u00e0, nei concerti e nelle note di copertine degli album dei due gruppi musicali statunitensi Parliament e Funkadelic e del loro leader George Clinton.\nGenesi.\nI Parliament e i Funkadelic erano due formazioni funk composte dagli stessi musicisti e proprio per questo lo stesso Clinton li considerava un unico conglomerato che defin\u00ec \"Parliafunkadelicment Thang\". Tuttavia, se i Parliament erano pi\u00f9 ballabili e vivaci, i Funkadelic erano invece pi\u00f9 cupi e contaminati dalla psichedelia. Il termine \"P-Funk\" indica contemporaneamente lo stile musicale inventato da Clinton cos\u00ec come il suo vasto entourage che, oltre ai Parliament/Funkadelic, comprende diversi progetti paralleli (Bootsy's Rubber Band, Brides of Funkenstein, Horny Horns e Parlet). Gli artisti del \"P-Funk\" ebbero grande successo durante la met\u00e0 degli anni settanta, come conferma ad esempio una classifica dei migliori \"act\" dal vivo stilata nel 1977, che inserisce fra le prime quindici posizioni tre band di George Clinton.\nDopo aver pubblicato \"Funkadelic\" (1970) dell'omonima band e \"Osmium\" (1970) dei Parliament, ove l'afrofuturismo e la cosmologia che caratterizzano la mitologia P-Funk emergono solo a tratti, Clinton decise di realizzare qualcosa di natura pi\u00f9 concettuale ispirandosi a \"Tommy\" degli Who e \"Sgt. Pepper's Lonely Hearts Club Band\" dei Beatles, che egli considerava \"i due pezzi musicali pi\u00f9 raffinati che avesse mai sentito\" in cui \"tutte le tracce riescono a trovare un ideale equilibrio\". Il musicista decise quindi di ispirarsi alla fantascienza e agli extraterrestri, temi da lui giudicati originali, e, stando a quanto dichiar\u00f2:\nIl principale definitore della mitologia P-Funk assieme a Clinton fu Pedro Bell, che realizz\u00f2 i libretti di vari album dei Funkadelic. Le illustrazioni a pennarello e i testi di Bell, che si ispirano alla cultura africana e alla vita di strada, avrebbero \"forgiato un nuovo tipo di linguaggio nero\".\nL'universo sonoro e fantascientifico del P-Funk si ispirava alla serie tv \"The Outer Limits\" e, stando a quanto riporta il libro \"George Clinton &amp; The Cosmic Odyssey of the P-Funk Empire\", ad un evento fittizio che sarebbe accaduto allo stesso Clinton. Stando infatti a quanto dichiar\u00f2 il cantante, lui e Bootsy Collins avrebbero visto un ufo mentre viaggiavano in auto fino a Detroit. In tale circostanza, una luce si muoveva da un lato all'altro della strada mentre una voce diceva a Collins che la \"nave madre era arrabbiata con loro (i piloti dell'ufo) perch\u00e9 avevano rinunciato al funk senza chiedere il permesso\". Ad un certo punto, Clinton avrebbe chiesto al suo amico di seguire la luce che si era fermata sull'auto. Clinton si sarebbe ispirato anche al \"gergo hipster dei bebopper, i primi deejay radiofonici neri, gli editti apocalittici anti-schiavit\u00f9 della Nation of Islam\", gli Yippie e le Pantere Nere.\nLa mitologia P-Funk era in realt\u00e0 parte di un programma pi\u00f9 ambizioso. Verso la met\u00e0 degli anni '70, l'artista, i Parliament e i Funkadelic tentarono di rinnovare l'immaginario che ruota intorno al genere funk, conferendogli una nuova estetica visiva, proponendo nuove strategie commerciali per vendere dischi, conferendogli un'identit\u00e0 politica che segue i principi del nazionalismo nero ed elevando esso a \"modo di essere, se non a disciplina spirituale\". Clinton considerava il P-Funk una \"risposta radicale allo stato di polizia americano\" e \"l'antitesi di tutto ci\u00f2 che era sterile, unidimensionale, monocromatico, aritmico e altrimenti contro la libert\u00e0 di espressione corporea nell'universo a noi conosciuto\". Clinton riteneva che il \"funk\" fosse l'equivalente della \"verit\u00e0\".\nScot Hacker dichiar\u00f2 che gli artisti P-Funk \"presero tutto il formaggio che l'America aveva da offrire. Abusando delle mode e della tecnologia degli anni settanta fino agli estremi, (gli artisti P-Funk) trasformarono l'estetica di quel decennio in un palpitante fumetto con gli occhi di pesce per glorificare la cultura americana e il ruolo che essi avevano all'interno dell'evoluzione negli Stati Uniti\".\nFunkadelic.\nLaddove i Parliament tendono a narrare le vicende di alcuni personaggi, i testi dei Funkadelic sono pi\u00f9 astratti e riflettono una visione pi\u00f9 spirituale e socialmente consapevole. In \"Mommy, What's a Funkadelic?\", prima traccia dell'omonimo esordio dei Funkadelic, la cosmologia della mitologia di Clinton emerge nei versi che recitano: Le stesse parole vengono ripetute all'inizio dell'ultima traccia \"What Is Soul\".\nNella \"title track\" del secondo album \"Free Your Mind... and Your Ass Will Follow\" (1970), il funk viene considerato un mezzo per giungere all'illuminazione: \nIl testo di \"Standing on the Verge of Getting It On\", contenuta nell'omonimo album (1974), dichiara: \nUn approccio pi\u00f9 scatologico emerge invece in \"Promentalshitbackwashpsychosis Enema Squad (The Doo Doo Chasers)\", dove il funk viene definito \"la P-preparazione, il succo di prugna della mente, un movimento intestinale mentale e musicale, un groove lassativo, un mezzo per sbarazzarsi degli stronzi psicologici, un clistere neurologico\".\nMolti dei testi nelle canzoni dei P-Funk sono mezzi attraverso i quali la band riuscirebbe a comunicare con una divinit\u00e0 \"funk\". Clinton e i suoi artisti si considerano dei sacerdoti incaricati di guidare l'umanit\u00e0 attraverso la musica. Questo emerge chiaramente su \"Phunklords\", il cui testo recita: Nei primi versi di \"The Electric Spanking of War Babies\" Clinton dichiara che, quando aveva diciassette anni, venne \"adottato dagli alieni\" che lo \"hanno programmato per tornare con questo messaggio\". Le note di copertina di \"Standing on the King of Getting It On\" spiegano che, \"durante l'ottavo giorno, la Meretrice Cosmica di Madre Natura venne generata per ricoprire questo terzo pianeta di vibrazioni funkadeliche. Lei diede vita agli apostoli Ra, Hendrix, Stone e Clinton per preservare tutta la stranezza dell'uomo fino all'eternit\u00e0. Ma forze fraudolente di odiosa jivazione crebbero e col tempo rimase in vita la sola piantina George. Come si \u00e8 poi scoperto, egli gener\u00f2 i Funkadelic per ripristinare l'Ordine nell'Universo.\"\nIl \"maggot brain\" (\"cervello dei vermi\") che d\u00e0 il nome al terzo album del gruppo (1971) \u00e8 un concetto ricorrente dell'universo P-Funk. La \"title track\", la prima traccia del disco, inizia con un incantesimo: Il cosiddetto \"cervello dei vermi\" sarebbe uno stato d'animo che potrebbe portare a conseguenze disastrose se non si pone rimedio in tempo. L'incantesimo che viene recitato in \"Maggot Brain\" si conclude in questo modo: \nL'album \"Maggot Brain\" contiene anche la traccia \"Super Stupid\", che parla di un personaggio intento a consumare eroina scambiandola per cocaina. Il testo riporta che quel soggetto con il \"cervello di una larva\" ha \"perso la battaglia e il vincitore \u00e8 la paura\". Questa correlazione fra il \"cervello da verme\" e la paura viene sottolineata nelle note di copertine dell'album che citano una frase di Robert de Grimston: \nLe note di copertina di \"One Nation Under a Groove\" (1978) danno ulteriormente spazio ai temi satirici e alla narrativa volutamente disordinata nella mitologia P-Funk, e presentano un breve testo intitolato \"The Funk Wars 1984 B.C.\", una parodia di \"Star Wars\" che narra di guerre avvenute \"in un lontano universo parallelo\". Tali testi citano un cattivo di nome \"Barft Vada\" (il cui nome \u00e8 una storpiatura di \"Darth Vader\") e i suoi soldati, che brandiscono delle \"blight saber\", traducibile in \"piaghe luminose\" (un riferimento alle \"light saber\", ovvero le spade laser). Vada ha bandito il funk e diffuso la disco music per \"mantenere la stitichezza mentale\" e impedire a Funkadelica di \"deprogrammare la popolazione\". L'eroe, \"Jasper Spatic\", ha per\u00f2 inventato una speciale pistola che usa in una discoteca. Ci\u00f2 porta i protagonisti e Vada a combattersi in un'epica battaglia che si conclude con la sconfitta di quest'ultimo. La vicenda si conclude con una riflessione di Jasper, che si chiede cosa potrebbe succedere se Barft Vada causasse nuovamente problemi, e spera che qualcuno inviti gli uomini a \"pensare perch\u00e9 questo non \u00e8 ancora illegale\". Quest'ultima citazione si sente anche nell'ultima traccia dell'album, che sarebbe una versione registrata dal vivo di \"Maggot Brain\".\nParliament.\nPrimi album.\nQuattro anni dopo aver pubblicato l'esordio \"Osmium\", i Parliament pubblicarono \"Up for the Down Stroke\" (1974) che, pur non essendo un capitolo della saga P-Funk, contiene il primo brano dei Parliament dedicato alle tematiche lisergiche gi\u00e0 affrontate nei primi album dei Funkadelic. In tale traccia, intitolata \"I Just Got Back (From the Fantasy, Ahead of Our Time in the Four Lands of Ellet)\", il narratore annuncia di \"essere tornato da un altro mondo\" e di trovarsi \"oltre la montagna e attraverso i mari, oltre la luna, oltre tutte le cose che abbiamo sognato\". La voce annuncia che non avrebbe voluto andarsene da quel luogo magnifico, ma che sarebbe giunto per diventare una guida per l'ascoltatore e \"mostrargli la via, quella giusta\" perch\u00e9 \"pensava che egli (l'ascoltatore) dovesse vivere\". Sebbene fosse stata scritta da un artista di strada di nome Peter Chase, \"I Just Got Back\" presenta tutti i tratti narrativi della cosmologia P-Funk, fra cui il tema dei lunghi viaggi planetari e del ritorno dopo una lunga assenza che porta l'illuminazione a un pubblico sofferente.\n\"Mothership Connection\".\nIl primo vero e proprio capitolo della mitologia P-Funk \u00e8 per\u00f2 \"Mothership Connection\", pubblicato dai Parliament nel 1975. A confermare l'accresciuto interesse per i temi surreali della formazione vi \u00e8 la copertina dell'album, che ritrae George Clinton mentre viaggia nello spazio su un ufo. La prima traccia \"P. Funk (Wants to Get Funked Up)\" ricorda la \"title-track\" del precedente \"Chocolate City\", e vede George Clinton nei panni di un DJ di nome \"Lollipop Man/Long-Haired Sucker\" che comunica nello spazio da una \"Nave Madre\" tramite uno speciale indicativo di chiamata soprannominato \"Wefunk\". Il DJ esorta l'ascoltatore a distendersi sull'apparecchio radiofonico per far s\u00ec che esso lo curi (secondo il testo infatti, \"il funk si muove e pu\u00f2 eliminare\" i dolori corporei).\nNella traccia \"Mothership Connection (Star Child)\", il fittizio Starchild asserisce di essere un tramite alla \"Nave Madre\", invita l'ascoltatore a salirvi e dichiara che lui e altri sono intenti a rivendicare le piramidi egizie. L'aspetto fantastico e visionario della traccia viene rafforzato da un altro verso in cui Starchild chiede all'ascoltatore se conosce l'Isola di Pasqua e il Triangolo delle Bermuda. \"Unfunky UFO\" descrive un'astronave piena di individui provenienti da \"un mondo morente\" che dicono di \"non essere funky e quindi obsoleti\". Essi sono alla disperata ricerca \"del funk\", e proprio per questo vogliono appropriarsene a tutti i costi. Inoltre, gli abitanti della nave chiedono all'ascoltatore di insegnare ad esse \"come si fa il funk\". Questa richiesta viene ribadita nella \"hit\" dell'album \"Give Up the Funk (Tear the Roof off the Sucker)\", in cui un coro recita \"rinuncia al funk, dobbiamo avere il funk\". La conclusiva \"Night Of The Thumpasorous Peoples\" \u00e8 prevalentemente composta da onomatopee che recitano \"gaga googoo\" e menziona per la prima volta i \"Thumpasorous\", un elemento ricorrente della mitologia P-Funk.\n\"The Clones of Dr. Funkenstein\".\nIl seguente \"The Clones of Dr. Funkenstein\" \u00e8 il secondo capitolo della trilogia P-Funk dei Parliament. In esso vengono menzionati nuovamente i Thumpasorous e descritte le vicende del \"Dr. Funkenstein\", che vuole creare dei cloni di se stesso capaci di \"concepire il vero senso del groove\". Il preludio del disco asserisce che, durante un'epoca remota, il funk venne racchiuso nelle piramidi egizie, e che gli uomini avrebbero potuto beneficiarne solo quando avrebbero migliorato la loro indole.\n\"Funkentelechy Vs. the Placebo Syndrome\".\n\"Funkentelechy Vs. the Placebo Syndrome\" \u00e8 il terzo e ultimo capitolo della mitologia P-Funk dei Parliament, e venne pubblicato nel 1977 in concomitanza con il P-Funk Earth Tour. Nella prima traccia \"Bop Gun (Endangered Species)\" viene dichiarato che il funk sarebbe un dispositivo di difesa: La successiva \"Sir Nose d'Voidoffunk (Pay Attention - B3M)\" \u00e8 la prima canzone dei Parliament dedicata all'omonimo personaggio, che afferma di essere un \"seduttore subliminale privo di funk\". Sir Nose dichiara che Starchild potrebbe aver vinto una battaglia, ma che torner\u00e0. Pi\u00f9 avanti nella canzone, Starchild scaccia Sir Nose e si proclama \"protettore del principio del piacere\". Sir Nose appartiene a una specie \"cro-nasale\", che sarebbe pi\u00f9 antica degli uomini di Cro-Magnon e di Neanderthal, ed \u00e8 un nemico del funk. Proprio per questo, il testo recita versi come \"un po' di funk al giorno tiene lontano Nose\". Tale personaggio \u00e8 ispirato ai versi del singolo \"The Pinocchio Theory\" dei Bootsy's Rubber Band, secondo cui \"se ti fingi funk il tuo naso crescer\u00e0\".\nIn \"Funkentelechy\" (un titolo che allude all'entelechia di Aristotele) ricompare DJ Lollipop, che ricorre a libere associazioni mentali spontanee (il brano cita ad esempio i jingle pubblicitari del Big Mac e del Whopper). In questo brano, Lollipop si rinomina \"Mr. Prolong\" e vuole rassicurare l'ascoltatore dicendo che \"\u00e8 ora di controllare l'umore\" con il potere del funk e che \"il principio del piacere \u00e8 stato salvato\". La traccia che chiude il disco \"Flash Light\" menziona Nose, che riesce a trovare il funk e a \"lasciarsi andare\". Sebbene egli sia il \"cattivo\" della saga P-Funk, i Parliament sono convinti che anche lui pu\u00f2 \"diventare funky\" perch\u00e9 \"c'\u00e8 del buono in tutti\".\nUltimi album.\nGli ultimi album dei Parliament presentano anch'essi dei riferimenti alla mitologia P-Funk. \"Motor Booty Affair\" (1978) inizia con \"Mr. Wiggles\", ove compare un disc jockey radiofonico simile a DJ Lollipop che trasmette musica tramite il \"Wefunk\", adesso collocato nel centro di Atlantide. \"Rumpofsteelskin\", la seconda traccia dell'album, parla di un personaggio cos\u00ec insolito da \"non arrugginirsi e piegarsi mai\". Le liriche dell'album correlano il nuoto alla danza. Ci\u00f2 \u00e8 confermato in \"Aqua Boogie (A Psychoalphadiscobetabioaquadoloop)\", dove Nose dichiara di non saper nuotare e di odiare l'acqua. La copertina dell'album venne realizzata da Overton Loyd, e reca la scritta \"We got ta raise Atlantis to the top\" (\"dobbiamo portare Atlantide al suo massimo splendore\"), un messaggio sociopolitico che riflette la necessit\u00e0 degli afroamericani di salire di grado in termini di mobilit\u00e0 sociale.\nLa traccia \"Theme From The Black Hole\" contenuta in \"Gloryhallastoopid\" (1979) parla di Sir Nose che sconfigge Starchild e lo trasforma in un mulo. Mentre \u00e8 intento a festeggiare per la sua vittoria, Nose cita diversi brani apparsi nei capitoli della trilogia P-Funk come, ad esempio, \"Funkentelechy\" e \"Clones\". Egli dichiara infatti: "}
{"id": "8893487", "revid": "2048388", "url": "https://it.wikipedia.org/wiki?curid=8893487", "title": "Lola B2K/40", "text": "La Lola B2K/40 \u00e8 una vettura sport-prototipo da competizione costruita nel 2000 per la categoria SR2 in base ai regolamenti FIA Sportscar e del Grand American Road Racing Championship. La vettura in seguito \u00e8 stata modificata e aggiornata per rientrare nella categoria LMP2 della Le Mans Series, American Le Mans Series e della 24 Ore di Le Mans."}
{"id": "8893496", "revid": "458786", "url": "https://it.wikipedia.org/wiki?curid=8893496", "title": "Santiago Ram\u00edrez", "text": "Biografia.\n\u00c8 fratello minore di Juan Ignacio Ram\u00edrez, anch'egli calciatore professionista.\nCaratteristiche tecniche.\n\u00c8 un centravanti.\nCarriera.\nCresciuto nel settore giovanile del , debutta in prima squadra il 15 gennaio 2021 in occasione della finale del \"Torneo Intermedio\" della Primera Divisi\u00f3n Profesional vinto ai rigori contro il .\nStatistiche.\n\"Statistiche aggiornate all'8 marzo 2021\"."}
{"id": "8893498", "revid": "458786", "url": "https://it.wikipedia.org/wiki?curid=8893498", "title": "Santiago Valent\u00edn Ram\u00edrez Polero", "text": ""}
{"id": "8893500", "revid": "122430552", "url": "https://it.wikipedia.org/wiki?curid=8893500", "title": "Nor\u00f0urfj\u00f6r\u00f0ur", "text": "Nor\u00f0urfj\u00f6r\u00f0ur (in lingua islandese: \"Fiordo del Nord\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda.\nDescrizione.\nIl Nor\u00f0urfj\u00f6r\u00f0ur \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. A nord la penisola di Muna\u00f0arnes, che termina con il promontorio Krossnes, separa il fiordo dall'Ing\u00f3lfsfj\u00f6r\u00f0ur; a sud \u00e8 delimitato dalla baia di Tr\u00e9kyllisv\u00edk e a ovest dalla baia dell'H\u00fanafl\u00f3i. Ha una lunghezza di 2 km e una larghezza di 1,3 km. I monti Krossnesfjall e K\u00e1lfatindar che contornano il fiordo, si elevano fino a 646 metri di altezza.\nLa maggior parte delle case nella zona sono abbandonate, ma alcune vengono utilizzate come residenze estive; un piccolo negozio viene aperto durante la bella stagione. Una piscina di acqua calda proveniente da sorgenti termali, la Krossneslaug, si trova sulla promontorio di Krossnes, sulla sponda settentrionale, a pochi passi dall'Oceano.\nVie di comunicazione.\nIl Nor\u00f0urfj\u00f6r\u00f0ur si raggiunge attraverso la strada 643 che attraversa la valle del Meladalur in direzione dell'Ing\u00f3lfsfj\u00f6r\u00f0ur, diventando poi strada sterrata fino all'\u00d3feigsfj\u00f6r\u00f0ur; non essendo n\u00e9 asfaltata n\u00e9 soggetta a manutenzione durante l'inverno, questa strada \u00e8 percorribile solo dal 1\u00ba aprile al 31 dicembre e per percorrerla \u00e8 consigliabile una vettura a trazione integrale. In passato c'era un autobus che raggiungeva il fiordo una volta alla settimana, ma ora \u00e8 stato sospeso."}
{"id": "8893506", "revid": "122421919", "url": "https://it.wikipedia.org/wiki?curid=8893506", "title": "Problema del divano", "text": "In matematica, il problema del divano o, pi\u00f9 propriamente, problema di movimentazione del divano, \u00e8 un problema di geometria discreta inerente alla semplificazione bidimensionale di un reale problema di movimentazione e riguardante quale sia la pi\u00f9 ampia superficie rigida che si pu\u00f2 spostare attraverso un corridoio ad angolo retto, ossia a forma di L, con entrambe le braccia di larghezza unitaria. L'esatto valore di tale superficie, a cui spesso ci si riferisce con il nome di \"costante del divano\", con riferimento a un caso reale di movimentazione di un divano o di qualsiasi altro mobile attraverso un corridoio a L, \u00e8 tutt'ora sconosciuto, il che rende il problema del divano uno dei molti problemi aperti della matematica.\nStoria.\nSebbene nel corso del XX secolo il problema sia stato citato diverse volte da diversi famosi matematici, tra cui John Horton Conway, che lo cit\u00f2 nel 1960, la prima pubblicazione ufficiale inerente il problema del divano fu scritta dal matematico austriaco-canadese Leo Moser nel 1966.\nLimiti inferiore e superiore.\nPoich\u00e9 il valore preciso della costante del divano non \u00e8 stato ancora scoperto, sono invece stati individuati valori al di sotto e al di sopra dei quali tale valore non pu\u00f2 trovarsi. \nLimite inferiore.\nUn limite inferiore banale \u00e8 dato da formula_1 e rappresenta un divano di forma semicircolare e raggio unitario che pu\u00f2 ruotare attorno all'angolo.\nNel 1968, John Hammersley, ispirandosi alla forma di una cornetta del telefono, elabor\u00f2 una superficie di area pari a formula_2, formata da due quarti di cerchio di raggio unitario, posti su due lati opposti di un rettangolo avente i lati lunghi 1 e 4/\u03c0 e recante un incavo a forma di semicerchio di raggio formula_3.\nNel 1992, raffinando la soluzione di Hammersley, Joseph Gerver deriv\u00f2 una superficie delimitata da 18 diversi archi, ognuno dei quali \u00e8 descrivibile da funzioni lisce e analitiche, che ha aumentato ancora il valore del limite inferiore della costante del divano, portandolo a circa 2,2195, senza per\u00f2 riuscire a dimostrare che tale valore sia il massimale della superficie.\nUlteriori calcoli effettuati da Philip Gibbs hanno restituito una forma indistinguibile da quella proposta da Gerver e avente un'area di valore uguale a quella trovata da Gerver fino all'ottava cifra decimale. Ci\u00f2 potrebbe essere una prova del fatto che la superficie proposta da Gerver sia la pi\u00f9 ampia possibile, sebbene ci\u00f2 rimanga comunque non matematicamente dimostrato.\nLimite superiore.\nHammersley ha identificato anche un limite superiore per la costante del divano, dimostrando che il suo valore non pu\u00f2 essere pi\u00f9 grande di formula_4. Nel giugno 2017, Yoav Kallus e Dan Romik hanno abbassato tale valore, dimostrando che la superficie ricercata non pu\u00f2 avere un valore maggiore di 2,37.\nDivano versatile.\nUna variante del problema del divano, conosciuto anche come \"problema della macchina di Conway\", si propone di trovare la pi\u00f9 ampia superficie possibile che sia in grado di svoltare sia un angolo retto destrorso, sia un angolo retto sinistrorso, in un corridoio di larghezza unitaria. Anche in questo caso il valore esatto dell'area della superficie non \u00e8 stato ancora trovato, tuttavia, nel 2017, Dan Romik ha dimostrato che il limite inferiore di tale area \u00e8 pari a circa 1,64495521 realizzando una superficie costituita anche in questo caso da 18 diversi archi."}
{"id": "8893507", "revid": "1924342", "url": "https://it.wikipedia.org/wiki?curid=8893507", "title": "Alibababigbass", "text": "Alibababigbass (reso graficamente alibababigbass) \u00e8 un singolo del rapper slovacco Gleb, pubblicato il 1\u00ba marzo 2021 su etichetta Universal Music Group.\nVideo musicale.\nIl video musicale, diretto da Jan Strach, \u00e8 stato reso disponibile il 28 febbraio 2021."}
{"id": "8893527", "revid": "36426", "url": "https://it.wikipedia.org/wiki?curid=8893527", "title": "Famiglia Gaddi", "text": ""}
{"id": "8893538", "revid": "585241", "url": "https://it.wikipedia.org/wiki?curid=8893538", "title": "Allighieri", "text": ""}
{"id": "8893555", "revid": "767487", "url": "https://it.wikipedia.org/wiki?curid=8893555", "title": "Valesca Popozuda", "text": "Nel 2013, ha pubblicato la canzone \"Beijinho no Ombro\", un successo nazionale. Valesca \u00e8 considerata la \"Regina del funk carioca\". Ha anche contribuito a segnare una generazione di funk carioca con un'influenza pop, insieme ad altri cantanti come Ludmilla, Pabllo Vittar, MC Biel e Melody."}
{"id": "8893563", "revid": "729019", "url": "https://it.wikipedia.org/wiki?curid=8893563", "title": "Route nationale 42", "text": "La route nationale 42 (RN 42 o N 42) \u00e8 una strada nazionale francese che parte da Boulogne-sur-Mer e termina a Saint-Omer.\nPercorso.\nDa Boulogne, dove passava la N1, si dirige ad est: il tragitto ancora classificato come nazionale \u00e8 compreso fra l\u2019autoroute A16 e l\u2019autoroute A26, dopo la quale raggiuge Saint-Omer come D942.\nLa strada proseguiva ancora verso est: dopo Arques, fino al 1972, si spingeva a nord fino a Cassel (tratto declassato a D933) per poi arrivare a Bailleul (oggi come D916 e ancora D933); dopo il 1973, invece, giungeva a Bailleul passando per Hazebrouck, dopo aver sostituito la precedente RN 344. Dal 2006 anche questo troncone \u00e8 stato declassato a dipartimentale (D642).\nIn seguito piegava verso sud-est e serviva Nieppe, Armenti\u00e8res ed infine la citt\u00e0 di Lilla, dove si concludeva in pieno centro. Dal 1973 questa parte finale \u00e8 denominata D933."}
{"id": "8893564", "revid": "1226", "url": "https://it.wikipedia.org/wiki?curid=8893564", "title": "Angel Oak", "text": "L'Angel Oak (in italiano: \"Quercia di Angel\" o \"Quercia dell'angelo\") \u00e8 un albero di \"Quercus virginiana\" pluricentenario, ubicato a Charleston, negli Stati Uniti d'America.\nL'esemplare, alto 20\u00a0m e con una chioma che si estende per 1600\u00a0m\u00b2, ha un'et\u00e0 stimata di 400-500 anni. L'albero, come l'intera specie, \u00e8 caratterizzato da lunghi e tortuosi rami, il pi\u00f9 lungo dei quali raggiunge una lunghezza di 57\u00a0m.\nStoria.\nLe prime notizie che attestano l'esistenza dell\"'Angel Oak\" risalgono al 1717, quando l'albero ricadeva all'interno di un'area di coltivazione di propriet\u00e0 di un uomo di nome Abraham White. Il nome della quercia deriva da Justus Angel e di sua moglie, Martha Waight Tucker Angel, discendente di Abraham White, successivi proprietari della tenuta, sebbene nel folklore locale il nome \u00e8 stato associato a storie di fantasmi degli schiavi della zona che apparirebbero come angeli attorno all'albero.\nNel 1989 l'albero riport\u00f2 dei danni a seguito del passaggio dell'uragano Hugo, ma recuper\u00f2 negli anni successivi.\nNel 1991 la propriet\u00e0 dell'albero e dell'area circostante fu trasferita alla citt\u00e0 di Charleston che cre\u00f2 un parco a tutela del prezioso esemplare.\nIn seguito l'area attorno all'albero fu oggetto di interessi immobiliari che miravano alla costruzione di complessi residenziali. Nel 2012 il progetto fu bloccato in seguito al ricorso in tribunale da parte di un gruppo di attivisti denominato \"Save the Angel Oak and the Coastal Conservation League\"."}
{"id": "8893584", "revid": "729019", "url": "https://it.wikipedia.org/wiki?curid=8893584", "title": "Route nationale 40a", "text": "La route nationale 40a (RN 40a o N 40a) \u00e8 stata una strada nazionale francese del dipartimento della Somme che partiva da Noyelles-sur-Mer e terminava ad Abbeville, passando per Port-le-Grand e Grand-Laviers. Rappresentava un collegamento tra la N40 e la N1. Nel 1972 venne completamente declassata a D40."}
{"id": "8893586", "revid": "2095503", "url": "https://it.wikipedia.org/wiki?curid=8893586", "title": "Johann Rudolf Katz", "text": "Biografia.\nDopo il liceo si iscrisse alla facolt\u00e0 di medicina dell'Universit\u00e0 di Amsterdam laureandosi in medicina e specializzandosi poi in psichiatria. Successivamente apr\u00ec uno studio di psicoterapia dopo aver assistito ad alcune lezioni di Carl Gustav Jung , ma dopo una serie di conferenze tenute negli Stati Uniti d'America, decise di abbandonare la professione per dedicarsi all'insegnamento universitario della chimica , suo vecchio amore risalente agli anni del liceo, nella sua citt\u00e0 di nascita. L\u00ec insegn\u00f2 dal 1917 al 1938 .\nSi occup\u00f2 dello studio delle macromolecole, utilizzando la spettroscopia a raggi X, e approfond\u00ec i suoi studi ad Uppsala, Copenaghen e Berlino .\n\u00c9 noto per la sua scoperta dell'indice di Katz relativa alla velocit\u00e0 di eritrosedimentazione del sangue in ematologia..\nMor\u00ec a Boston, per problemi cardiaci, dove si era recato per partecipare ad una conferenza."}
{"id": "8893588", "revid": "119503567", "url": "https://it.wikipedia.org/wiki?curid=8893588", "title": "Hildegarde Neff", "text": ""}
{"id": "8893595", "revid": "306856", "url": "https://it.wikipedia.org/wiki?curid=8893595", "title": "Valle di Eores", "text": "La Valle di Eores (in tedesco: \"Aferer Tal\"), anche semplicemente Eores (\"Afers\"), \u00e8 una valle laterale orograficamente sinistra della Valle Isarco. \nSi dirama da Albes (\"Albeins\"), a circa cinque chilometri a sud del centro cittadino di Bressanone, in direzione est ed \u00e8 percorsa dal Rio Eores (Sade) (detto anche \"Aferer Bach\" o \"Sadebach\"). \u00c8 incorniciata a nord dalla Plose, a sud dai contrafforti boscosi del Gruppo del Sassopiatto e delle Odle di Eores. In fondo alla valle termina col Kofeljoch, alto 1866 m. Appena sotto il Kofeljoch, la sella del Russiskreuz fornisce anche un passaggio a 1729 m. di altezza verso la Val di Funes, che si trova pi\u00f9 a sud e corre parallela.\nAmministrativamente, la Val di Eores \u00e8 divisa tra i comuni di Bressanone e Funes, con il confine del comune che segue in gran parte il corso del ruscello. La valle \u00e8 scarsamente popolata. I paesi situati sul versante nord della valle orograficamente destro formano la frazione di Eores (\"Afers\") nel comune di Bressanone, con San Giorgio come capoluogo."}
{"id": "8893600", "revid": "439868", "url": "https://it.wikipedia.org/wiki?curid=8893600", "title": "Chiesa di San Nicol\u00f2 (Ton)", "text": "La chiesa di San Nicol\u00f2 \u00e8 la parrocchiale di Toss, frazione di Ton in Trentino. Fa parte della zona pastorale delle Valli del Noce e risale al XVI secolo.\nStoria.\nFu Bernardo Clesio, durante la sua visita pastorale del 25 giugno 1537, che per primo registr\u00f2 la presenza del luogo di culto a Toss. Sembra possibile che il primo luogo di culto fosse dedicato a san Matteo. Tra il 1562 e il 1584 la chiesa fu oggetto di ampliamenti e nella prima met\u00e0 del secolo successivo i lavori proseguirono, sino alla realizzazione dell'altare dedicato a santa Barbara.\nVemme elevata a dignit\u00e0 di primissaria nel 1660 e nel 1672 fu posta la pavimentazione. Fu elevata a curazia della chiesa di Santa Maria Assunta di Ton nel 1690. Seguirono lavori di ampliamento della struttura che riguardarono sia la chiesa sia il campanile. La navata venne allungata e, ultimato il lavoro, sia interno sia esterno vennero arricchidi di decorazioni. \nNel XIX secolo venne ristrutturata la torre campanaria, che aveva subito un crollo, sulla quale vennero poste nuove campane. Venne posta una nuova pavimentazione nella sala e anche il camposanto esterno venne aggiornato con una nuova recinzione. \nNel primo dopoguerra del XX secolo fu necessario sostituire le campane che si erano crepate o era state requisite dagli austriaci mentre nel secondo dopoguerra si inizi\u00f2 un lavoro di restauro generale. Il 16 agosto 1962 venne elevata a dignit\u00e0 parrocchiale poi si procedette con i lavori di adeguamento liturgico, il rifacimento della copertura del tetto, la ritinteggiatura ed il rinnovo degli arredi. \nAlla fine degli anni ottanta si attuarono interventi per la protezione dall'umidit\u00e0 e pochi anni dopo fu necessario mettere in sid\u00eccurezza l'edificio per i danni subiti con le scosse di terremoto. Tali lavori proseguirono sino al 1999. \nNel primo decennio del XXI secolo venne realizzato un ciclo di restauri conservativi che riguard\u00f2 i dipinti murali e gli stucchi, il consolidamento statico generale, la copertura del tetto, gli arredi ed il controllo degli impianti.\nDescrizione.\nEsterno.\nLa chiesa, che mostra orientamento verso sud est ed \u00e8 in posizione dominante sul centro abitato di Toss, presenta il prospetto principale a capanna in stile barocco con due ripidi spioventi molto eleborato con quattro grandi paraste che lo dividono in tre parti. Quella centrale, oltre al portale architravato, \u00e8 arricchita da una grande nicchia con affresco e, sopra, da una grande finestra che porta luce alla sala. \nLe due laterali, nella parte superiore, hanno altre due nicchie simmetriche ed affrescate. La facciata \u00e8 conclusa dal particolare frontone dai contorni curvilinei e affrescato, sia nella piccola nicchia al centro sia sulla superficie superiore.\nLa torre campanaria \u00e8 addossata alla struttura, sulla sua sinistra. Si presenta di struttura robusta, quadrangolare e con pietra a vista. La cella campanaria si apre con quattro finestre a monofora e la copertura \u00e8 a piramide ottagonale acuta.\nInterno.\nLa navata interna \u00e8 unica, con arricchimenti alle pareti costituiti da coppie di lesene e stucchi. Le quattro campate sono difformi tra loro e sono separate da archi. Ai lati dell'arco santo si aprono due cappelle laterali, leggermemte rialzate.\nLe parti affrescate risalgono al periodo della sua ricostruzione, avvenuta nel XVIII secolo. Molto interessante \u00e8 la pala dell'altare maggiore, in marmo con intarsi, raffigurante \"Madonna con Bambino e San Nicol\u00f2\", attribuita all'artista Dalla Torre di Mezzana."}
{"id": "8893602", "revid": "599013", "url": "https://it.wikipedia.org/wiki?curid=8893602", "title": "Modeste Eta", "text": "Carriera.\nNazionale.\nHa debuttato in Nazionale il 14 novembre 1999, in Repubblica Centrafricana-Repubblica del Congo (4-2). Ha messo a segno la sua prima rete con la maglia della Nazionale il 28 novembre 1999, in Repubblica del Congo-Togo (2-1), siglando la rete del momentaneo 1-0 al minuto 45 del primo tempo. Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 6 presenze e due reti."}
{"id": "8893603", "revid": "120399708", "url": "https://it.wikipedia.org/wiki?curid=8893603", "title": "Flotta Gialla", "text": "Tra il 1967 e il 1975, quindici navi rimasero intrappolate nel Canale di Suez dopo la guerra dei sei giorni tra Israele ed Egitto. Le navi divennero note come la Flotta Gialla a causa del loro aspetto dovuto alla sabbia del deserto portata dal vento fino a bordo.\nDurante la guerra, l'Egitto blocc\u00f2 entrambe le estremit\u00e0 del canale per impedirne l'uso da parte di Israele che aveva occupato la costa orientale dello stesso canale. Navi affondate, mine e altri detriti hanno continuato a bloccare il trasporto attraverso il canale fino al terminare della guerra dello Yom Kippur, dopo di che il blocco \u00e8 stato revocato. Un'operazione di sgombero del 1974 ha permesso alle navi di partire, dopo otto anni di blocco.\nStoria.\nNel giugno 1967 le quindici navi stavano navigando verso nord attraverso il Canale di Suez quando scoppi\u00f2 una guerra tra Israele ed Egitto in quella che sarebbe diventata nota come la Guerra dei Sei Giorni. Entrambe le estremit\u00e0 del canale furono chiuse e dopo tre giorni divenne evidente che il canale sarebbe rimasto bloccato per qualche tempo a causa dell'affondamento delle navi che ne bloccavano il passaggio. Tale affondamento venne provocato dal governo egiziano, per evitare l'utilizzo dello stesso canale da parte degli israeliani, che avevano occupato la costa orientale. Quattordici navi furono costrette ad ancorare nella parte pi\u00f9 ampia del Canale di Suez, il Grande Lago Amaro. Alcune delle navi affondate tagliarono fuori l'SS \"Observer\" dalle altre navi e dovette ancorarsi nel lago Timsah. \nNavi, draghe, altri mezzi galleggianti e persino un ponte furono affondati per bloccare il canale. Oltre alle navi affondate, c'erano un certo numero di mine marine che impedivano la navigazione. Con la guerra che aveva lasciato gli israeliani in possesso dell'intera sponda orientale del canale, il presidente egiziano Gamal Abdel Nasser decise rapidamente di mantenere il canale chiuso a tutte le navi a tempo indeterminato. L'unica alternativa sarebbe stata consentire agli israeliani di usarlo, il che era un anatema per il governo egiziano. Anche se i problemi politici che circondavano il canale avessero potuto in qualche modo essere risolti, la sua manutenzione sarebbe stata economicamente impraticabile poich\u00e9 pochissimi (se non nessuno) caricatori sarebbero stati disposti a inviare le loro navi ed equipaggi attraverso quella che era effettivamente una terra di nessuno in un attivo zona di combattimento.\nDurante gli otto anni, gli eserciti israeliano ed egiziano si sono affrontati l'uno contro l'altro su entrambi i lati del Canale di Suez. A volte i gruppi di raid da entrambe le parti scivolavano attraverso il canale per svolgere missioni di raccolta di informazioni. Una delle grandi preoccupazioni era che il canale si sarebbe insabbiato senza un dragaggio regolare. Si \u00e8 rivelato un non problema in quanto il 90% del limo \u00e8 il risultato di correnti causate dalla rotazione delle eliche delle navi, che era praticamente inesistente durante questo periodo. \nNell'ottobre del 1967, gli ufficiali e gli equipaggi di tutte le quattordici navi si incontrarono sul \"Melampus\" per fondare la \"Great Bitter Lake Association\" che forn\u00ec supporto reciproco. I membri dell'equipaggio hanno continuato a incontrarsi regolarmente a bordo delle loro navi, organizzato eventi sociali, fondato un club nautico e tenuto i \"Giochi olimpici del lago amaro\" contemporaneamente alle Olimpiadi estive del 1968 a Citt\u00e0 del Messico. Sono state organizzate gare di life boat e partite di calcio sulla nave pi\u00f9 grande, la MS \"Port Invercargill\", mentre le funzioni religiose si sono svolte sulla motonave della Germania occidentale \"Nordwind\" e sono stati proiettati film sul mercantile bulgaro \"Vasil Levsky\". La svedese \"Killara\" aveva una piscina. \nCol tempo, fu possibile ridurre il numero di membri dell'equipaggio a bordo delle navi e nel 1969 le navi furono riunite in diversi gruppi per ridurre ulteriormente il numero di membri dell'equipaggio necessario per il loro mantenimento. Quegli equipaggi che erano rimasti per mantenere e sorvegliare le navi venivano fatti ruotare ogni tre mesi. Nel 1972, gli ultimi membri dell'equipaggio delle navi tedesche furono finalmente rimandati a casa, con la manutenzione delle navi affidata a una compagnia norvegese."}
{"id": "8893604", "revid": "287204", "url": "https://it.wikipedia.org/wiki?curid=8893604", "title": "La Pantera", "text": "La Pantera \u00e8 un romanzo giallo del 2012 scritto da Nelson DeMille.\nHa come protagonista John Corey.\nTrama.\nIl romanzo \u00e8 il seguito de L'ora del leone e de Il leone.\nJohn Corey, ex poliziotto ora membro dell'Anti-Terrorist Task Force, \u00e8 stato inviato in Yemen, uno dei luoghi pi\u00f9 pericolosi in assoluto di tutto il Medio Oriente. Qui, assieme alla moglie, l'agente dell'FBI Kate Mayfield e ad altri agenti, deve catturare uno dei pi\u00f9 alti strateghi di Al-Qaeda, l'uomo noto come \"la Pantera\". Inafferrabile e spietato, \u00e8 ricercato per innumerevoli atti di terrorismo, per numerose stragi per le quali il governo degli Stati Uniti \u00e8 pronto a tutto per fermarlo.\nUna volta giunti a Sana\u2019a, la capitale dello Yemen, scoprono che Al-Qaeda \u00e8 pi\u00f9 forte e operativa che mai, la guerra contro il terrorismo \u00e8 destinata a durare anni e decenni e gli USA hanno bisogno di persone valide per riuscire a lottare anche in territorio ostile. Nel frattempo una nave militare americana, la USS Cole \u00e8 stata colpita da un attentato proprio nelle acque dello Yemen. \nBen presto marito e moglie, che sono arrivati tardi in un gioco gi\u00e0 in atto da tanto tempo e di cui non conoscono lo scacchiere e nemmeno le pedine si rendono conto che nulla \u00e8 quello che sembra, fino al punto che i veri nemici potrebbero essere le persone che loro reputano amiche."}
{"id": "8893607", "revid": "1736519", "url": "https://it.wikipedia.org/wiki?curid=8893607", "title": "Lying in Wait", "text": "Lying in Wait \u00e8 il secondo album in studio del gruppo musicale tedesco Depressive Age, pubblicato nel 1993 dalla GUN Records.\nTracce.\nTesti di Jan Lubitzki e musiche di Jochen Klemp, eccetto dove indicato."}
{"id": "8893624", "revid": "780783", "url": "https://it.wikipedia.org/wiki?curid=8893624", "title": "Lamar Hunt U.S. Open Cup 2002", "text": "La Lamar Hunt U.S. Open Cup 2002 \u00e8 stata la ottantanovesima edizione della coppa nazionale statunitense. \u00c8 iniziata il 10 giugno 2002 e si \u00e8 conclusa il 24 ottobre dello stesso anno.\nIl torneo \u00e8 stato vinto per la prima volta dal che ha battuto in finale il per 1-0.\nCollegamenti esterni.\nThe Cup.us"}
{"id": "8893641", "revid": "599013", "url": "https://it.wikipedia.org/wiki?curid=8893641", "title": "Lucien Fils Ibara", "text": "Carriera.\nNazionale.\nHa debuttato in Nazionale il 24 ottobre 1992, in Sudafrica-Repubblica del Congo (1-0). Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 22 presenze."}
{"id": "8893644", "revid": "2106381", "url": "https://it.wikipedia.org/wiki?curid=8893644", "title": "Lucien Ibara", "text": ""}
{"id": "8893645", "revid": "767487", "url": "https://it.wikipedia.org/wiki?curid=8893645", "title": "Giovanni Benci", "text": "Biografia.\nNascita e inizi lavorativi.\nGiovanni Benci nacque nel 1394 a Firenze, capitale della Repubblica di Firenze, da Amerigo di Simone Benci in una famiglia della piccola borghesia locale, i Benci.\nCome di consuetudine, alla giovane et\u00e0 di quattordici anni venne posto al servizio di Giovanni di Bicci de' Medici. Inizialmente lavor\u00f2 come giovane di bottega nella neonata filiale medicea di Roma (1409), poi pass\u00f2 ad occuparsi della contabilit\u00e0 a partita doppia della stessa filiale romana (ante 1420); infatti, gi\u00e0 precocemente, il Benci aveva dimostrato una eccezionale attitudine per gli affari.\nLa Svizzera e l'ascesa lavorativa.\nL'abilit\u00e0 e l'esperienza diedero ben presto i loro frutti e il Benci fece rapidamente carriera. Infatti, gi\u00e0 dal 1424, all'et\u00e0 di 30 anni, venne scelto dai Medici per andare in Svizzera e costruire le basi di quella che, due anni dopo, divenne la nuova filiale medicea a Ginevra. Gi\u00e0 dalla fondazione nel 1426, la direzione della filiale ginevrina venne subito affidata al Benci, insieme a Michele di Ferro, e in questo periodo otteneva un salario annuo per la notevole somma di 115 fiorini. L'abilit\u00e0 del Benci fece la florida fortuna della filiale ginevrina e nel 1429 ne rimase unico direttore.\nSempre nel 1429 era venuto a mancare l'anziano Giovanni di Bicci e, ad ereditare la fortuna paterna e a sostituirlo nel ruolo di capofamiglia, ci fu il figlio primogenito Cosimo de' Medici (sebbene Giovanni, gi\u00e0 dal 1420, si era ritirato dall'effettiva direzione del Banco Medici e aveva lasciato la gestione in mano ai figli Cosimo e Lorenzo).\nA seguito dell'inizio del Concilio di Basilea nel 1431, il Benci svolse un ruolo chiave per assicurare alla citt\u00e0 i servizi finanziari indispensabili. Questa esperienza apr\u00ec all'idea di creare una nuova succursale nella stessa Basilea e l'incarico venne affidato sempre al Benci. La succursale basilese divenne di notevole rilevanza per il fatto che i Medici divennero i banchieri del Papa gi\u00e0 agli inizi del XV secolo.\nIl ritorno a Firenze e il vero successo.\nNel frattempo avvenne la prima cacciata dei Medici da Firenze (1433) e il successivo rientro in patria dall'esilio, nell'ottobre del 1434. Il rientro di Cosimo in citt\u00e0 fu un trionfo e si afferm\u00f2, \"de facto\", come il signore di Firenze.\nIn questo periodo, Cosimo dovette anche riorganizzare i suoi affari, tenendo conto del suo ormai centrale e preponderante ruolo politico. A seguito della sua cacciata, s'era indobolita la fiducia verso i Bardi e, perci\u00f2, venne allontanato Lippaccio di Benedetto di Lippaccio de' Bardi dal suo ruolo di direttore generale della compagnia Medici; ad occuppare la posizione, ora vacante, fu proprio Giovanni Benci. Non solo, il Benci divenne anche socio della compagnia generale insieme ad Antonio di Francesco Salutati da Pescia, gi\u00e0 direttore della filiale romana, che lo affianc\u00f2 anche nel ruolo direttivo.\nDivenuto socio e contribuendo al capitale sociale dell'attivit\u00e0, il Benci fece la sua fortuna, che accrebbe in modo esponenziale, grazie anche all'affidamento di nuovi incarichi di rilievo.\nL'evidente fiducia nutrita da Cosimo verso Giovanni \u00e8 riscontrabile dal fatto che, nonostante avesse sposato una Peruzzi (la cui famiglia si era dimostrata francamente ostile a Cosimo), alla morte del Salutati nel 1443, Cosimo lasci\u00f2 Giovanni come unico direttore generale di tutte le compagnie Medici, ruolo che tenne e svolse fino alla morte.\nAd affiancare la carriera bancaria, ci fu anche quella civile e politica. Il Benci, infatti, divenne priore nel 1439 e gonfaloniere di giustizia nel 1443.\nMorte ed eredit\u00e0.\nGiovanni Benci, infine, mor\u00ec nel luglio del 1455 e volle essere sepolto davanti all'altare maggiore della Chiesa delle Murate, alla cui congregazione lasci\u00f2 per testamento un considerevole legato.\nLasci\u00f2 un'enorme fortuna ai figli. Infatti, da una stima del 1457, il patrimonio familiare era stato valutato nel complesso 26.338 fiorini, facendo di esso il secondo pi\u00f9 grande patrimonio fiorentino, superato solo da quello dei Medici. Tra i beni immobili, come varie case e numerose fattorie, si ricorda principalmente il Palazzo de' Benci situato in quella strada che, in loro onore, inizi\u00f2 a chiamarsi via de' Benci.\nInvece, per quanto riguarda l'eredit\u00e0 lavorativa, a succederlo nel ruolo di direttore generale della compagnia ci fu Francesco Inghirami, mentre aveva gi\u00e0 avviato la carriera del figlio primogenito Amerigo Benci, entrato nella filiale ginevrina, e del secondogenito Francesco Benci, entrato nella filiale avignonese.\nMatrimonio e discendenza.\nGiovanni Benci si spos\u00f2 nel 1431 con Ginevra Peruzzi (\u2020 1444), dalla quale ebbe ben otto figli, di cui si ricordano:\nAgli otto figli legittimi, si aggiunsero altri due figli illegittimi nati fuori dal matrimonio."}
{"id": "8893658", "revid": "1318658", "url": "https://it.wikipedia.org/wiki?curid=8893658", "title": "Anna Fitziu", "text": "Ebbe una prolifica carriera operistica internazionale durante la prima parte del XX secolo. I suoi ruoli in cui riusc\u00ec a distinguersi furono Fiora in \"L'amore dei tre re\", Mim\u00ec nella \"Boheme\", Nedda in \"Pagliacci\" e i ruoli principali in \"Isabeau\", \"Madama Butterfly\" e \"Tosca\". Dopo la fine della sua carriera di cantante, intraprese una seconda carriera come insegnante di canto. Tra i suoi allievi illustri c'era la cantante lirica Shirley Verrett.\nBiografia.\nPrimi anni.\nNata come Anna Powell a Huntington, nella Virginia Occidentale, il 1\u00ba aprile 1887, Fitziu inizi\u00f2 la sua carriera come ragazza del coro e solista di concerti a New York City nel 1902. A questo punto della sua carriera lavor\u00f2 sotto il nome di \"Anna Fitzhugh\", prendendo il cognome da una vecchia famiglia della Virginia (un membro della quale includeva il delegato del Congresso continentale William Fitzhughg) a cui era imparentata. And\u00f2 a Chicago all'inizio del 1903 per interpretare una serie di ruoli minori nella commedia musicale \"Il mago di Oz\". Rimase a Chicago fino al 1904 apparendo in ruoli da protagonista in operette e commedie musicali come \"Baroness Fiddlesticks\" e \"Sergeant Brue\" . Dal 1905 al 1906 si esib\u00ec nel circuito del vaudeville americano.\nCarriera.\nNel 1906 Fitziu and\u00f2 a Parigi dove studi\u00f2 canto con William Thorn per diversi anni. Adott\u00f2 il nome d'arte \"Anna Fitziu\" durante la sua prima apparizione in un'opera nel 1910 al Teatro Dal Verme di Milano come Elsa nel \"Lohengrin\" di Richard Wagner. Rimase in Italia per i successivi cinque anni, esibendosi in ruoli da protagonista in teatri d'opera come il Teatro dell'Opera di Roma, il Teatro di San Carlo, il Teatro Massimo e La Fenice. Si esibii anche al Palacio de Bellas Artes di Citt\u00e0 del Messico e al Teatro Col\u00f3n di Buenos Aires.\nNel 1915 Anna Fitziu ricevette un contratto a breve termine al Metropolitan Opera di New York City. Dopo aver firmato il contratto, debutt\u00f2 con la compagnia nel ruolo di Rosario nella prima mondiale di \"Goyescas\" di Enrique Granados il 28 gennaio 1916, con Giovanni Martinelli come Fernando, Flora Perini come Pepa, Giuseppe De Luca come Paquiro e Gaetano Bavagnoli alla direzione. \u00c8 stato l'unico ruolo che abbia mai interpretato al Metropolitan, sebbene sia apparsa in diversi concerti della domenica sera. Nel 1916 fu impegnata alla New Orleans Opera.\nDal 1917 al 1919 Anna Fitziu fu la principale soprano della Chicago Opera Association. Con la compagnia interpret\u00f2 anche il ruolo del protagonista nella prima mondiale di \"Azora, la figlia di Montezuma\" di Henry Kimball Hadley il 26 dicembre 1917 e il ruolo del protagonista nella premi\u00e8re statunitense di \"Loreley\" di Alfredo Catalani nel 1919. Successivamente cant\u00f2 con la Chicago Civic Opera dal 1922 al 1926. Nel 1921 e nel 1926 fece tourn\u00e9e negli Stati Uniti con la San Carlo Opera Company. Il 6 novembre 1924 cant\u00f2 Mim\u00ec ne \"La boh\u00e8me\" per la primissima rappresentazione presentata dalla Philadelphia Civic Opera Company. Apparve anche in opere al Ravinia Festival nei primi anni venti e all'Opera dell'Avana nel 1924 come Desdemona nell\"'Otello\" con Giovanni Martinelli nel ruolo omonimo.\nUltimi anni.\nNel 1927, a seguito di un esaurimento nervoso, Anna Fitziu si ritir\u00f2 dalle scene. Fin\u00ec cos\u00ec per dedicarsi alla scrittura per qualche tempo, riuscendo a pubblicare alcuni racconti di narrativa breve. Inizi\u00f2 poi ad insegnare canto privatamente a New York City nel 1929. Continu\u00f2 a insegnare canto per il resto della sua vita, prima a Chicago, poi a Los Angeles. Tra i suoi allievi notevoli vi fu Shirley Verrett.\nVita privata.\nLa signorina Anna Fitziu era la nipote della sig. Byrd Tyler Daniel di Bradrick, Ohio. Si fidanz\u00f2 con Andr\u00e9s de Segurola nel 1920, ma non si sposarono. Spos\u00f2 invece il dottor John J. Harty."}
{"id": "8893664", "revid": "599013", "url": "https://it.wikipedia.org/wiki?curid=8893664", "title": "Georges Ngoma-Nanit\u00e9lamio", "text": "Carriera.\nNazionale.\nHa debuttato in Nazionale il 28 novembre 1999, nell'amichevole Repubblica del Congo-Togo (2-1), gara in cui ha siglato la rete del momentaneo 2-0 al minuto 61. Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, nove presenze e quattro reti."}
{"id": "8893665", "revid": "2106381", "url": "https://it.wikipedia.org/wiki?curid=8893665", "title": "George Ngoma Nanitelamio", "text": ""}
{"id": "8893667", "revid": "2106381", "url": "https://it.wikipedia.org/wiki?curid=8893667", "title": "Georges Ngoma-Nanitelamio", "text": ""}
{"id": "8893685", "revid": "438678", "url": "https://it.wikipedia.org/wiki?curid=8893685", "title": "Bootstrap (informatica)", "text": ""}
{"id": "8893697", "revid": "155613", "url": "https://it.wikipedia.org/wiki?curid=8893697", "title": "Monumento a Garibaldi (Udine)", "text": "Il monumento a Giuseppe Garibaldi \u00e8 una statua in bronzo di Udine, situata al centro dell'omonima piazza.\nStoria.\nFu eretto nel 1886 dallo scultore Guglielmo Michieli ed inaugurato il 29 agosto.\nL'esecuzione avvenne a seguito della vincita del relativo concorso bandito nell'agosto 1883 al quale segu\u00ec, nel gennaio dell'anno successivo, l'esposizione dei\ntrentadue bozzetti tra i quali la commissione (composta tra gli altri da Camillo Boito e da Giacomo Favretto) scelse quello di Michieli, \"Victor\", ora conservato ai Musei Civici di Udine. Le parti in bronzo furono gettate dal padre del vincitore, Giuseppe, titolare di una rinomata fonderia a Venezia.\nDescrizione.\nIl monumento \u00e8 composto da un basamento a gradoni in granito su cui vi \u00e8 collocata la statua in bronzo di un giovane garibaldino col piede su una porta cardinata: con una mano alza la tromba e con l'altra la bandiera. A sinistra, anch'essa in bronzo, vi \u00e8 una corona di fiori. Al centro del piedistallo si erge la statua bronzea di Giuseppe Garibaldi, in posizione stante, con braccia conserte e nella mano destra la spada sguainata: indossa la camicia rossa e il foulard attorno al collo.\nNel 2006 il complesso \u00e8 stato sottoposto a restauro."}
{"id": "8893701", "revid": "1442080", "url": "https://it.wikipedia.org/wiki?curid=8893701", "title": "Guglielmo Michieli", "text": "Biografia.\nDopo gli studi all'Accademia di belle arti di Venezia, vinse il concorso per l'esecuzione nel 1866 del Monumento a Garibaldi ad Udine.\nL'anno successivo si trasfer\u00ec a Cremona per insegnare scultura all'Istituto Ala Ponzone Cimino. Nel 1879 vinse il concorso per la statua di Vittorio Emanuele II a Mirano.\nOpere.\nAutore di opere di genere, religiose e funerarie. Tra quest'ultime, il fregio \"Funerale romano\" per la Cappella del cimitero di Cremona."}
{"id": "8893712", "revid": "125629626", "url": "https://it.wikipedia.org/wiki?curid=8893712", "title": "Madam", "text": ""}
{"id": "8893716", "revid": "120846301", "url": "https://it.wikipedia.org/wiki?curid=8893716", "title": "First Depression", "text": "First Depression \u00e8 il primo album in studio del gruppo musicale tedesco Depressive Age, pubblicato nel 1992 dalla GUN Records.\nTracce.\nTesti di Jan Lubitzki e musiche di Jochen Klemp, eccetto dove indicato."}
{"id": "8893719", "revid": "122993622", "url": "https://it.wikipedia.org/wiki?curid=8893719", "title": "The In Sound", "text": "The In Sound \u00e8 un album di Gary McFarland, pubblicato dalla casa discografica Verve Records nel novembre del 1965 ."}
{"id": "8893721", "revid": "571594", "url": "https://it.wikipedia.org/wiki?curid=8893721", "title": "Morfydd Clark", "text": "Attiva sia nel cinema che nella televisione, ha ottenuto il suo primo ruolo rilevante nel film del 2016 \"The Call Up\". Ha recitato successivamente in reboot televisivi di \"Dracula\" e \"Il Signore degli Anelli\" e interpretato altri ruoli di rilievo in vari film, tra cui quello di protagonista in \"Saint Maud\". Nel 2021 ha vinto il premio di miglior attrice emergente presso il Dublin Film Critics' Circle, nel 2021 ha vinto il premio di miglior attrice britannica o irlandese ai London Critics' Circle Film Awards.\nBiografia e carriera.\nNata in Svezia, si \u00e8 trasferita in Galles quando aveva soltanto 2 anni. Affetta da dislessia e ADHD, lascia la scuola a 16 anni. All'et\u00e0 di 20 anni ottiene il suo primo ruolo come attrice in ambito teatrale, continuando a lavorare a teatro fino al 2014, anno in cui inizia ad avere i primi ruoli in cinema e TV. In un primo momento ottiene principalmente ruoli minori, fra cui alcuni in opere note come \"Madame Bovary\" e \"PPZ - Pride + Prejudice + Zombies\". Nel 2016 ottiene il suo primo ruolo rilevante nel film \"The Call Up\", per poi interpretare a teatro il ruolo di Cordelia in una rappresentazione teatrale di \"Re Lear\". Nel 2017 interpreta il ruolo di Catherine Dickens nel film \"Dickens - L'uomo che invent\u00f2 il Natale.\" Tra 2019 e 2020 ottiene molti ruoli di rilievo in un ampio numero di produzioni cinematografiche e televisive: \"Crawl - Intrappolati\", \"La vita straordinaria di David Copperfield\", \"Saint Maud\", \"Dracula\", \"Bellezza infinita\" e altre. Grazie a questi ruoli vince due premi molto importanti: miglior attrice emergente presso il Dublin Film Critics' Circle nel 2020, miglior attrice britannica o irlandese ai London Critics' Circle Film Awards. Nel 2022 interpreta il ruolo di Galadriel nella serie TV \"Il Signore degli Anelli\", produzione di Prime Video incentrata su vicende antecedenti a quelle raccontate da Tolkien nel suo celebre romanzo.\nDoppiatrici italiane.\nNelle versioni in italiano delle opere in cui ha recitato, Morfydd Clark \u00e8 stata doppiata da:"}
{"id": "8893728", "revid": "1005847", "url": "https://it.wikipedia.org/wiki?curid=8893728", "title": "Finlandia orientale", "text": ""}
{"id": "8893732", "revid": "61051", "url": "https://it.wikipedia.org/wiki?curid=8893732", "title": "Gunnhildur J\u00f3nsd\u00f3ttir", "text": ""}
{"id": "8893735", "revid": "599013", "url": "https://it.wikipedia.org/wiki?curid=8893735", "title": "Francis Makaya-Tschitenbo", "text": "Carriera.\nClub.\nHa cominciato a giocare all'. Nel 1996 \u00e8 passato al . Nel 1998 si \u00e8 trasferito all'. Nel 2000 \u00e8 stato acquistato dallo . Nel 2001 si \u00e8 trasferito al . Nel gennaio 2002 \u00e8 passato al . Nel gennaio 2005 si \u00e8 trasferito al Gamshurst. Nella stagione 2005-2006 ha militato nell'. Nel 2006 \u00e8 tornato al Gamshurst. Nel 2009 \u00e8 stato ingaggiato dal TuS Greffern, con cui ha concluso la propria carriera nel 2010.\nNazionale.\nHa debuttato in Nazionale il 24 ottobre 1992, in Sudafrica-Repubblica del Congo (1-0). Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 6 presenze."}
{"id": "8893738", "revid": "2106381", "url": "https://it.wikipedia.org/wiki?curid=8893738", "title": "Francis Makaya", "text": ""}
{"id": "8893739", "revid": "2106381", "url": "https://it.wikipedia.org/wiki?curid=8893739", "title": "Francis Makaya-Tchitenbo", "text": ""}
{"id": "8893740", "revid": "2106381", "url": "https://it.wikipedia.org/wiki?curid=8893740", "title": "Francis Mackaya-Tchitenbo", "text": ""}
{"id": "8893747", "revid": "1605525", "url": "https://it.wikipedia.org/wiki?curid=8893747", "title": "The Prestige (romanzo)", "text": "The Prestige \u00e8 un romanzo di mistero e fantascienza del 1995 scritto da Christopher Priest, da cui \u00e8 stato tratto l'omonimo film, diretto da Christopher Nolan.\nIl libro \u00e8 stato tradotto in numerose lingue; in Italia \u00e8 stato pubblicato nel 2021.\nTrama.\nAmbientato nell'Inghilterra vittoriana, il libro tratta del conflitto tra due prestigiatori, Robert Angier e Alfred Border, in cui si esplora il limite tra scienza e magia, arrivando al limite tra realt\u00e0 e illusione."}
{"id": "8893750", "revid": "15756", "url": "https://it.wikipedia.org/wiki?curid=8893750", "title": "Compagnia di Santa Concordia", "text": "La Compagnia di Santa Concordia era un'antica confraternita di Firenze.\nStoria.\nLa confraternita esisteva gi\u00e0 al 20 gennaio 1436, data dei primi statuti pervenutici, e si riuniva nei pressi della chiesa di San Barnaba, all'indirizzo attuale di via Panicale 12, dove esiste ancora un pietrino della Compagnia. La scelta dell'oscura santa \"Concordia\", leggendaria balia di sant'Ippolito, era legata al nome che richiamasse la pacificazione nata vittoria di Campaldino, avvenuta il giorno di san Barnaba, santo per il quale era stata creata la vicina chiesa. \nIl 6 giugno 1446 la Compagnia ricevette da Eugenio IV una Bolla d'indulgenza. Nel 1506 venne stabilito un tetto massimo di cento fratelli, che potevano essere anche donne. \nLe riunioni (\"tornate\") si tenevano la prima e la terza domenica del mese, il giorno dei santi Ippolito e Concordia (13 agosto), la Domenica delle Palme, la Candelora, il primo gennaio, il primo maggio, e per i funerali dei confratelli. Il giorno di Pasqua la Compagnia celebrava un suffragio in San Barnaba per le anime dei confratelli defunti, e ad agosto con una funzione simile si suffragava l'anioma di Antonio di Gaggione, che aveva lasciato una cospicua eredit\u00e0 e una casa alla confraternita.\nEra curioso come per l'espiazione di certi peccati gravi, come la bestemmia, l'adulterio, la violenza contro i genitori, la sodomia o il gioco d'azzardo, fosse prevista una multa via via crescente e un pellegrinaggio che per la prima \"caduta\" consisteva nell'andare a San Miniato al Monte, per la seconda a Fiesole, per la terza alla Madonna dell'Impruneta. Perseverando si rischiava la \"rasura\", cio\u00e8 l'espulsione dal sodalizio.\nInoltre in San Lorenzo era credenza che fossero state rinvenute sotto la chiesa nel 1622 le reliquie di santa Concordia, assieme a quelle di san Marco papa e Amato abate, custodite in un reliquiario appositamente creato da Cosimo Merlini il Vecchio, che i confratelli si recavano ad adorare nella solennit\u00e0 del 13 agosto. \nCome moltissime altre confraternite toscane, fu soppressa da Pietro Leopoldo nel 1785.\nStemma e simboli.\nLo stemma della Compagnia \u00e8 partito, nel primo doro alla croce latina di rosso, nel secondo di rosso alla croce d'oro."}
{"id": "8893752", "revid": "439868", "url": "https://it.wikipedia.org/wiki?curid=8893752", "title": "Cockerill", "text": ""}
{"id": "8893753", "revid": "119505489", "url": "https://it.wikipedia.org/wiki?curid=8893753", "title": "James Edward Duval", "text": ""}
{"id": "8893755", "revid": "119505511", "url": "https://it.wikipedia.org/wiki?curid=8893755", "title": "Pesce angelo imperatore", "text": ""}
{"id": "8893756", "revid": "797136", "url": "https://it.wikipedia.org/wiki?curid=8893756", "title": "Chinglensana Singh", "text": ""}
{"id": "8893759", "revid": "119505551", "url": "https://it.wikipedia.org/wiki?curid=8893759", "title": "Giovanni Dank", "text": ""}
{"id": "8893760", "revid": "119505563", "url": "https://it.wikipedia.org/wiki?curid=8893760", "title": "Giovanni Danck", "text": ""}
{"id": "8893761", "revid": "439868", "url": "https://it.wikipedia.org/wiki?curid=8893761", "title": "Davignon", "text": ""}
{"id": "8893765", "revid": "119505626", "url": "https://it.wikipedia.org/wiki?curid=8893765", "title": "Baldu", "text": ""}
{"id": "8893769", "revid": "599013", "url": "https://it.wikipedia.org/wiki?curid=8893769", "title": "David M\u00e9my", "text": "Carriera.\nHa allenato dal 1985 al 1986 la Nazionale Under-17 della Repubblica del Congo. Nel 1997 \u00e8 divenuto commissario tecnico della Nazionale congolese, in sostituzione di No\u00ebl Minga. Il rapporto si interrompe nel 1998. Nel 1999 viene richiamato come commissario tecnico della Nazionale congolese, succedendo ad Alain Nestor Ngouinda. In questa esperienza ha guidato la Nazionale congolese nella Coppa d'Africa 2000. Nello stesso anno \u00e8 stato sostituito sulla panchina della Nazionale congolese da Camille Ngakosso."}
{"id": "8893771", "revid": "2106381", "url": "https://it.wikipedia.org/wiki?curid=8893771", "title": "David Memy", "text": ""}
{"id": "8893775", "revid": "6923", "url": "https://it.wikipedia.org/wiki?curid=8893775", "title": "Buffalo Bills 2021", "text": "La stagione dei Buffalo Bills \u00e8 stata la 62\u00aa della franchigia, la 52\u00aa nella National Football League e la quinta con Sean McDermott come capo-allenatore.\nAnche se non riuscirono a pareggiare il record di 13-3 della stagione precedente, i Bills vinsero la AFC East per il secondo anno consecutivo, la prima volta che bissarono il titolo di division dal 1991. La stagione regolare si concluse con un bilancio di 11\u20136 e il terzo posto nel tabellone della AFC. Statisticamente, i Bills ebbero la miglior difesa della lega, il miglior differenziale di punti e il pi\u00f9 alto margine di vittoria. Tutte le vittorie giunsero per pi\u00f9 di un possesso mentre tutte le sconfitte per al massimo un possesso.\nI Bills sconfissero i loro rivali di division, i New England Patriots nel turno delle wild card, una partita contrassegnata dal fatto che divennero la prima squadra a segnare un touchdown in ogni drive offensivo. Opposti ai Kansas City Chiefs nel divisional round, i Bills persero nel duello tra i quarterback Josh Allen e Patrick Mahomes. Anche se i Bills si portarono in vantaggio di 3 punti a tre secondi dal termine, i Chiefs riuscirono a segnare il field goal del pareggio nel drive successivo e vinsero ai tempi supplementari. Fu il secondo anno consecutivo che i Bills vennero eliminati dai Chiefs.\nCalendario.\nNote: gli avversari della propria division sono in grassetto."}
{"id": "8893795", "revid": "533647", "url": "https://it.wikipedia.org/wiki?curid=8893795", "title": "Un nonno, quattro nipoti, un cane", "text": ""}
{"id": "8893797", "revid": "36426", "url": "https://it.wikipedia.org/wiki?curid=8893797", "title": "Compagnia dei Santi Crespino e Crespiniano dei Calzolai", "text": "La Compagnia dei Santi Crespino e Crespiniano dei Calzolai era un'antica confraternita di Firenze.\nStoria.\nLa Compagnia nacque il 6 giugno 1502 dall'unione di due confraternite di calzolai e ciabattini esistenti: quella della nazione tedesca, che fino ad allora si era riunita in una cappella dedicata a santa Caterina in San Lorenzo, e quella \"italiana\". Vennero scelti come protettori i martiri Crespino e Crespiniano, protettori appunto di quella categoria di lavoratori. Il primo luogo di ritrovo della compagnia unificata era l'oratorio di Santa Maria della Neve in via San Gallo; nel corso poi del XVII secolo si trasfer\u00ec in uno di quei locali, poi distrutti, dietro la tribuna della Santissima Annunziata, con accesso dall'attuale via Gino Capponi e accanto alla sede della Compagnia di San Sebastiano. Infine, dalla fine del Seicento, nell'oratorio dei Santi Crispino e Crespiniano in Borgo la Croce.\nVi potevano partecipare tutti i professionisti delle calzature, mestiere assai diffuso a Firenze: tra essi si distinguevano in calzolai o scarpentieri (fabbricanti di scarpe generiche), calzaiuoli (di calze suolate, simili a lunghi stivali), ciabattini (di calzature aperte), zoccolai (di zoccoli) e pianellai (di scarpe con la zeppa). La confraternita offriva mutua assistenza ai confratelli in difficolt\u00e0 fisiche ed economiche. \nLe tornate si svolgevano ogni seconda e quarta domenica del mese, nelle solennit\u00e0 legate alla Vergine, e il giorno dei patroni, il 25 ottobre. \nGi\u00e0 in decadenza e in difficolt\u00e0 finanziarie prima delle soppressioni leopoldine, nel novembre del 1784 fu unita a quelle della Nunziata e San Lorenzo in Piano. Tuttavia solo un anno dopo, nel 1785, Pietro Leopoldo emise il \"motu proprio\" che sopprimeva tutte le confraternite, compresa questa che non venne pi\u00f9 rifondata.\nStemma.\nLo stemma della Compagnia era d'azzurro, con una corona d'oro da cui fuoriuscivano due foglie di palma dello stesso colore in decusse, simbolo del doppio martirio dei suoi protettori, sovrastanti una lesina e un trincetto, arnesi tipici del mestiere. "}
{"id": "8893810", "revid": "1099637", "url": "https://it.wikipedia.org/wiki?curid=8893810", "title": "Coppa dei Campioni 1960-1961 (pallacanestro femminile)", "text": "La Coppa dei Campioni di pallacanestro femminile 1960-1961 fu la terza edizione della massima competizione europea per club.\nVinsero per la seconda volta le sovietiche della Daugava Riga, che sconfissero in finale le cecoslovacche dello Slovan Orbis Praga.\nRegolamento.\nLe 13 squadre partecipanti, vincitrici dei rispettivi campionati nazionali nella stagione 1959-1960, disputarono delle gare ad eliminazione diretta. Partite consistenti due turni preliminari, quarti di finale, semifinali e finale, con partite di andata e ritorno.\nRisultati.\nPrimo turno di qualificazione.\nLe partite di andata vennero disputate tra il 14 e il 19 gennaio, il ritorno tra il 5 e il 19 febbraio 1961.\nQuarti di finale.\nLe partite di andata vennero disputate il 13 e il 29 aprile, il ritorno il 3 e il 4 maggio 1961.\nSemifinali.\nLe partite di andata vennero disputate il 21 e il 28 maggio, il ritorno il 28 maggio e il 3 giugno 1961.\nFinale.\nLa partita di andata (terminata dopo un tempo supplementare) venne disputata il 17 giugno, il ritorno il 1\u00ba luglio 1961."}
{"id": "8893820", "revid": "594360", "url": "https://it.wikipedia.org/wiki?curid=8893820", "title": "Film Out", "text": "Film Out \u00e8 un singolo del gruppo musicale sudcoreano BTS, pubblicato il 2 aprile 2021 come estratto dalla quinta raccolta \"BTS, the Best\".\nDescrizione.\nIl 16 febbraio 2021 \"Billboard Japan\" ha riportato che i BTS avevano collaborato con il trio rock giapponese Back Number a una canzone intitolata \"Film Out\", che sarebbe stata il tema musicale principale del film giapponese \"Signal\", adattamento cinematografico dell'omonima serie televisiva del 2017, per la quale i BTS avevano gi\u00e0 inciso \"Don't Leave Me\". La melodia iniziale, scritta da Iyori Shimizu dei Back Number, \u00e8 stata in seguito rielaborata da Jungkook dopo aver ascoltato la demo. Il 26 marzo \u00e8 stato caricato su YouTube il teaser del video musicale e un comunicato stampa ha annunciato che \"Film Out\" sarebbe stata inclusa nella tracklist della raccolta \"BTS, the Best\", descrivendo il pezzo come una ballata su qualcuno che non si riesce a dimenticare. Il testo riflette sul desiderio di vedere una persona di cui si sente la mancanza.\nEsibizioni dal vivo.\nLa prima esibizione live di \"Film Out\" \u00e8 avvenuta durante il concerto dei BTS \"Muster Sowoozoo\" il 14 giugno 2021; pi\u00f9 tardi nella stessa giornata \u00e8 stata eseguita anche a \"CDTV Live! Live!\" su TBS. Il 18 giugno il gruppo si \u00e8 esibito al programma \"Music Blood\" di NTV con \"Film Out\" e \"Butter\".\nVideo musicale.\nIl video musicale \u00e8 stato caricato su YouTube in contemporanea con la pubblicazione del singolo. \u00c8 ambientato in una casa completamente bianca sospesa nel cielo, con i membri del gruppo che ricordano i momenti trascorsi insieme e spariscono gradualmente uno dopo l'altro davanti a Jin mentre una clessidra conta il tempo che gli \u00e8 rimasto. Quando Jin rimane da solo, la casa viene scossa da un'esplosione rossa, simile a quella che avviene all'inizio del video di \"Fake Love\" del 2018. Ha accumulato oltre 29.300.000 visualizzazioni nelle prime ventiquattr'ore.\nFormazione.\nCrediti tratti da Tidal.\nGruppo\nProduzione\nSuccesso commerciale.\nAppena uscita, \"Film Out\" ha raggiunto la prima posizione nelle classifiche di iTunes di 97 Paesi in meno di ventiquattro ore. In Giappone ha venduto download durante la prima giornata di disponibilit\u00e0, e si \u00e8 posizionata prima nella classifica delle tracce digitali pi\u00f9 scaricate nella settimana 29 marzo-4 aprile con download accumulati in tre giorni.\nNegli Stati Uniti, ha esordito in posizione 185 nella classifica Billboard Global 200 Excl. U.S. per la settimana 2-8 aprile 2021 con download e 16,3 milioni di riproduzioni in streaming a livello globale, raccolti nel solo giorno d'uscita; \u00e8 salita in posizione 3 la settimana successiva, con 44,3 milioni di riproduzioni e download. Ha inoltre esordito in posizione 5 nella Billboard Global 200, rendendo i BTS i primi artisti ad apparire in entrambe le classifiche con canzoni in tre lingue diverse \u2013 inglese, coreano e giapponese. \u00c8 stato inoltre il loro primo singolo in giapponese a entrare nella Billboard Hot 100, in posizione 81."}
{"id": "8893823", "revid": "599013", "url": "https://it.wikipedia.org/wiki?curid=8893823", "title": "Pistoia Football Club", "text": "Il Pistoia Football Club, pi\u00f9 spesso indicata come Pistoia F.B.C., \u00e8 stata la prima societ\u00e0 calcistica della citt\u00e0 di Pistoia. Fondata nel marzo 1911, nel 1921 abbandon\u00f2 denominazione e colori sociali per dare vita alla sezione calcio della nascente Unione Sportiva Pistoiese.\nStoria.\nLa fondazione.\nIl 26 marzo del 1911 il periodico Il Popolo Pistoiese pubblic\u00f2 il seguente annuncio: \"\u00abSappiamo che pure nella nostra citt\u00e0, per iniziativa di un gruppo di appassionati del giuoco del calcio, si \u00e8 costruita in questi giorni la societ\u00e0 Football Club Pistoia, avente appunto lo scopo di sviluppare fra la nostra giovent\u00f9 anche questo utilissimo e dilettevole sport, che fino ad oggi non fu da noi per niente conosciuto e praticato\u00bb\". L'iniziativa fu di un gruppo di sportivi guidato dal giovane impiegato Francesco Vallecorsi. \nI primi anni.\nNei primi due anni di vita, l'attivit\u00e0 del Pistoia fu esclusivamente a carattere amatoriale: per campo di gioco fu scelta la spianata di Campo Marzio (l'odierna piazza della Resistenza), adiacente alla Fortezza di Santa Barbara e utilizzata come ippodromo per le corse al trotto. Nel corso del 1913 il Pistoia FBC disput\u00f2 una serie di gare amichevoli. La prima and\u00f2 in scena domenica 1 giugno in Campo Marzio contro il Club Sportivo Firenze (risultato 2-2), mentre la prima trasferta documentata \u00e8 datata 19 ottobre 1913, a Firenze, contro il Firenze Football Club (risultato 6-0 per i fiorentini). \nIl campionato di Promozione 1913/14.\nNel 1913 il Pistoia FBC si affili\u00f2 alla Federazione Italiana Gioco Calcio e si iscrisse al campionato di Promozione: unico avversario fu la Libertas Lucca, con cui si sfid\u00f2 in un doppio confronto valido per la conquista della Prima Categoria. Entrambe le partite si conclusero con il risultato di 2-2. Per decidere la vincente si rese necessario uno spareggio, che ebbe luogo il 24 maggio 1914 sul campo di gioco di piazzale Barriera Daziaria a Firenze, quartiere Rifredi. Il Pistoia FBC si impose per 6-2 guadagnando l'accesso alla categoria superiore, ma non vi partecip\u00f2 mai per l'impossibilit\u00e0 di disporre di un impianto di gioco omologabile.\nIl Comitato Regionale Libero di Pistoia.\nNel corso del 1917, in aperta contrapposizione con la FIGC, nacque l'Unione Libera Italiana del Calcio, ente particolarmente tollerante in fatto di tesseramenti e campi di gioco. Il Pistoia FBC entr\u00f2 presto in contatto con la nuova organizzazione e nel 1919 la dirigenza del Pistoia FBC dette vita al Comitato regionale libero di Pistoia, che sotto il patrocinio dell'ULIC organizz\u00f2 alcune manifestazioni: la \"Targa Chiozzotto\", riservata a squadre under 18 (vinto dal Prato), la \"Coppa Pistoia\" e il \"Campionato Pistoiese Libero del giuoco del calcio\" (entrambi vinti dal Pistoia FBC). Fu quello l'anno del boom del calcio a Pistoia, con la nascita del comitato nacquero numerose nuove squadre e furono realizzati nuovi campi di gioco, tutti improvvisati e per questo non funzionali a eventuali iscrizioni in campionati federali.\nLa trasformazione in U.S. Pistoiese.\nNel corso del 1920 le due storiche societ\u00e0 ginnastiche pistoiesi Libertas e Ferrucci, in disarmo dopo i drammi della prima guerra mondiale, iniziarono a promuovere la costituzione di una polisportiva nel tentativo di rilanciare lo sport cittadino. Il processo and\u00f2 avanti con lentezza, causa la perdurante mancanza di un impianto sportivo vero e proprio, fino al tardo 1921, quando emersero le trattative per l'acquisto di un terreno da parte dell'industriale Ciro Papini. Il 9 dicembre 1921 sulla stampa cittadina apparve la notizia dell'elezione del primo consiglio direttivo dell'Unione Sportiva Pistoiese, primo atto formale della nascente societ\u00e0. Il 4 marzo 1922 l'US Pistoiese si costitu\u00ec in societ\u00e0 anonima cooperativa e il Pistoia FBC si sciolse per confluire nel nuovo sodalizio dando vita alla sua sezione calcio."}
{"id": "8893833", "revid": "36426", "url": "https://it.wikipedia.org/wiki?curid=8893833", "title": "Crespino e Crespiniano", "text": ""}
{"id": "8893835", "revid": "125415854", "url": "https://it.wikipedia.org/wiki?curid=8893835", "title": "Elizabeth Alderfer", "text": "Biografia.\nLa Alderfer \u00e8 nata a New York, figlia di Larry e Janet Aldefer; ha un fratello (Mike), una nipote (Jaclyn) e una sorellastra (Ashley). Si diploma in giornalismo e poi alla Playwrights Horizons Theatre School. \u00c8 nota per aver interpretato il personaggio di Olivia nella serie originale di Netflix \"Disjointed\": il suo personaggio, Olivia, lavora presso il negozio di erba gestito da Ruth Feldman (Kathy Bates) e nutre un particolare interesse per il figlio Travis (Aaron Moten).\nHa anche interpretato il personaggio di Sarah in alcuni spot televisivi della General Electric.\nA partire dal 2019, ha un ruolo ricorrente nella sit-com della NBC \"A.P. Bio\".\n\u00c8 sposata con Ali Bouzari dal 2018. \u00c8 tifosa dei Philadelphia Eagles e dei New York Mets."}
{"id": "8893837", "revid": "1543377", "url": "https://it.wikipedia.org/wiki?curid=8893837", "title": "National Theatre (Washington)", "text": "Il National Theatre si trova a Washington, D.C. e funge da sede per produzioni teatrali dal vivo con 1.676 posti a sedere. Nonostante il suo nome, non \u00e8 un teatro nazionale finanziato dal governo, ma gestito da un'organizzazione privata senza scopo di lucro.\nStoria.\nIl National Theatre fu fondato il 7 dicembre 1835 da William Wilson Corcoran e altri importanti cittadini che volevano che la capitale nazionale avesse un teatro di prim'ordine. La produzione iniziale del teatro fu \"Man of the World\". Il teatro \u00e8 stato in attivit\u00e0 quasi ininterrottamente da allora, nella stessa sede di Pennsylvania Avenue, a pochi isolati dalla Casa Bianca. Il suo nome fu cambiato a volte in \"Grover's National Theatre\" e \"Grover's Theatre\", man mano che la gestione cambiava. Il famoso attore Joseph Jefferson gest\u00ec il teatro allo stesso tempo. La struttura \u00e8 stata pi\u00f9 volte ricostruita, anche parzialmente dopo cinque incendi nell'Ottocento. L'attuale edificio, al 1321 di Pennsylvania Avenue NW, fu costruito nel 1923, aprendo nel settembre dello stesso anno.\nSituato a tre isolati dalla Casa Bianca, il teatro ha ospitato ogni Presidente degli Stati Uniti d'America da Andrew Jackson. Il 14 aprile 1865, Tad Lincoln stava assistendo a una rappresentazione di \"Aladino e la lampada meravigliosa\" al Grover's Theatre quando suo padre, il presidente Abraham Lincoln, fu assassinato al Ford's Theatre.\nCome molti teatri negli Stati Uniti prima del Civil Rights Movement, Il National Theatre era segregato razzialmente. Gli attori neri potevano apparire sul palco, ma i membri del pubblico degli afroamericani venivano relegati in una sezione speciale. Durante la messa in scena a Washington di \"Porgy and Bess\" nel 1936, il cast, guidato da Todd Duncan, protest\u00f2 contro la segregazione del pubblico. Duncan afferm\u00f2 che \"non avrebbe mai recitato in un teatro che gli impedisse di acquistare i biglietti per determinati posti a causa della sua razza\". La direzione acconsent\u00ec alla prima rappresentazione integrata al National Theatre. Un movimento per integrare il teatro fu guidato dall'attrice Helen Hayes, dall'insegnante Gilbert V. Hartke, O.P., dall'impresario artistico di Washington Patrick Hayes e dal critico teatrale del \"Washington Post\" Richard L. Coe. Quando questo tentativo fall\u00ec, persuasero gli artisti di Actors Equity a rifiutarsi di recitare nel teatro. Piuttosto che eliminare la segregazione la direzione di New York interruppe le esibizioni dal vivo nel 1948. Fu presentata un'attrazione di prestigio, la prima a Washington del film britannico \"The Red Shoes\". All'inizio del 1941, \"Fantasia\" di Walt Disney ha fu eseguita nel teatro per sette settimane, anche come attrazione di prestigio. Poi il teatro rimase buio fino a quando non riapr\u00ec come teatro integrato nel 1952.\nNel 1970 il teatro pass\u00f2 sotto la direzione della Nederlander Organization. Nel 1974 la National Theatre Corporation senza scopo di lucro fu fondata da Roger L. Stevens, Maurice B. Tobin, Donn B. Murphy e altri per salvare l'impresa in fallimento, sulla scia delle rivolte razziali e da un centro reso fuori moda dalla crescita delle periferie circostanti.\nIl teatro \u00e8 stato oggetto di un'importante ristrutturazione nel 1982-1983, quando l'ala originale che ospitava i camerini \u00e8 stata sostituita con una struttura moderna. La struttura ristrutturata \u00e8 stata aperta di concerto con la riqualificazione di quella parte del centro di Washington, D.C., che comprendeva The Shops at National Place, l'ammiraglia JW Marriott Hotel da 774 camere e il National Press Club. Lo scenografo Oliver Smith ha supervisionato il design degli interni.\nLe fondamenta in pietra del 1835 ed il palcoscenico in mattoni esistono ancora, anche se la struttura in roccia \u00e8 ora rinforzata con cassoni in acciaio per resistere all'erosione del Tiber Creek, che scorre sotto l'edificio. Dal palco il presidente Ronald Reagan ha salutato il \"teatro di quartiere\" ristrutturato nel gennaio 1984.\nTra le produzioni di Broadway che sono state collaudate fuori citt\u00e0 al National ci sono \"Amadeus,\" \"Crazy for You,\" \"Hello, Dolly!\", \"If/Then\", \"Show Boat\" e \"West Side Story\".\nNel 2012 la Jam Theatricals ha assunto le operazioni per il teatro dalla Shubert Organization. Jam Theatricals e Nederlander National Markets LLC si sono fuse nel 2019 e la famiglia Nederlander ha ripreso il controllo del teatro.\nInterpreti.\nTra i molti artisti che sono apparsi nel teatro figurano:\nPearl Bailey, Ethel Barrymore, Lionel Barrymore e John Barrymore, Warren Beatty, Sarah Bernhardt, Claire Bloom, Edwin Booth, John Wilkes Booth, Fanny Brice, Tom Burke, Carol Channing, George M. Cohan, Claudette Colbert, Katharine Cornell, Hume Cronyn, Tim Curry, Denishawn, Ruth Draper, Todd Duncan, Maurice Evans, Lillian Gish, Ruth Gordon, Valerie Harper, Julie Harris, Rex Harrison, Helen Hayes, Audrey Hepburn, Katharine Hepburn, Joseph Jefferson, James Earl Jones, Lucille La Verne, Eva LeGallienne, Jerry Lewis, Alfred Lunt e Lynn Fontanne, Eartha Kitt, Ian McKellen, Mary Martin, Ethel Merman, Idina Menzel, Rita Moreno, Helen Morgan, Rosie O'Donnell, Laurence Olivier, Annie Oakley, Geraldine Page, Robert Redford, Debbie Reynolds, Chita Rivera, Will Rogers, Rosalind Russell, George C. Scott, Kevin Spacey, Sting, Jessica Tandy, Norma Terris, Marlo Thomas, Lily Tomlin, Franchot Tone, Rip Torn e Liv Ullmann.\nWinston Churchill una volta ha parlato dal palcoscenico.\nOperazioni.\nIl National Theatre ha ampliato le sue attivit\u00e0 per includere non solo spettacoli musicali di Broadway, ma anche concerti, conferenze, opera, balletto, seminari e ricevimenti. La National Theatre Corporation \u00e8 un'organizzazione senza scopo di lucro responsabile del funzionamento del teatro. Sarah K. Bartlo \u00e8 il direttore esecutivo. Il National Theatre Group (Jam Theatricals) gestisce le attivit\u00e0 quotidiane del teatro e fornisce contenuti per il palco principale."}
{"id": "8893849", "revid": "666668", "url": "https://it.wikipedia.org/wiki?curid=8893849", "title": "Copa de Espa\u00f1a 2020-2021 (calcio a 5)", "text": "La Copa de Espa\u00f1a 2020-2021 \u00e8 stata la 32\u00aa edizione assoluta della manifestazione disputata con la formula \"final eight\" e si \u00e8 disputata dal 25 al 28 marzo 2021.\nFormula.\nIl torneo si svolge con gare a eliminazione diretta di sola andata. La formula prevede che nei quarti e nelle semifinali, in caso di parit\u00e0 dopo i tempi regolamentari, la vittoria sia determinata direttamente dai tiri di rigore. Nella finale, in caso di parit\u00e0 dopo 40', si svolgono due tempi supplementari di 5 minuti ciascuno. In caso di ulteriore parit\u00e0 al termine degli stessi, la vincitrice \u00e8 determinata mediante i tiri di rigore.\nSquadre qualificate.\nSono iscritte d'ufficio le societ\u00e0 classificatesi ai primi otto posti del girone di andata della Primera Divisi\u00f3n.\nTabellone.\nGli accoppiamenti sono stati determinati tramite sorteggio, che si \u00e8 tenuto il 9 marzo 2021 presso la Sala Verde del Teatros del Canal di Madrid. Gli incontri si sono svolti dal 25 al 28 marzo 2021 presso il WiZink Center di Madrid."}
{"id": "8893850", "revid": "36426", "url": "https://it.wikipedia.org/wiki?curid=8893850", "title": "Compagnia della Santissima Purificazione dei Lombardi", "text": ""}
{"id": "8893856", "revid": "122758531", "url": "https://it.wikipedia.org/wiki?curid=8893856", "title": "Senatori del Dakota del Nord", "text": "I senatori per lo stato del Dakota del Nord appartengono alla classe 1 e 3. Gli attuali senatori sono i repubblicani Kevin Cramer e John Hoeven."}
{"id": "8893859", "revid": "122853489", "url": "https://it.wikipedia.org/wiki?curid=8893859", "title": "For the Music", "text": "For the Music \u00e8 il sesto album del duo musicale Blackfield formato da Aviv Geffen e Steven Wilson, uscito nel 2020.\nL'album \u00e8 stato prodotto dalla Warner Music Group Germany."}
{"id": "8893861", "revid": "287204", "url": "https://it.wikipedia.org/wiki?curid=8893861", "title": "Attentato a Hebron (1980)", "text": "Nell'attentato a Hebron del 1980, avvenuto il 2 maggio 1980, sei civili ebrei: tre israeliani, due americani e un canadese, furono uccisi e altri 20 furono feriti mentre tornavano a casa dalla preghiera dello Shabbat alla Tomba dei Patriarchi a Hebron. Cinque dei sei uccisi erano studenti della yeshivah di et\u00e0 compresa tra 20 e 21 anni. Furono attaccati con colpi di arma da fuoco e granate dai tetti intorno a un piccolo vicolo.\nFu l'attacco terroristico con pi\u00f9 vittime nella Cisgiordania parzialmente occupata da Israele dai tempi della guerra dei sei giorni.\nContesto.\nL'attacco, senza precedenti nel periodo successivo al 1967, venne inteso come segno di una transizione da attacchi \"mordi e fuggi\" ad attacchi volti a ottenere vittime di massa mediante l'uso di tattiche militari e un'attenta pianificazione.\nL'attacco.\nL'attacco venne attentamente pianificato in stile militare. I terroristi studiarono il percorso e la tempistica del ritorno dei fedeli alla residenza ebraica nell'ex clinica di Hadassah (Beit Hadassah) il venerd\u00ec sera e attaccarono sia dalla strada che dal tetto non appena gli ebrei apparvero nello stretto passaggio. Il terrorista Adnan Jabar si posizion\u00f2 sul tetto di un edificio di fronte alla clinica medica Hadassah con in mano un kalashnikov con il quale apr\u00ec il fuoco non appena vide i pedoni ebrei. Le guardie israeliane dell'ex clinica risposero immediatamente al fuoco. Gli autori ammisero di aver ricevuto istruzioni direttamente da Khalil al-Wazir. Israele invi\u00f2 una nota di protesta alle Nazioni Unite, sostenendo che \"questo incidente criminale illustra ancora una volta il vero carattere dell'OLP e i suoi obiettivi violenti\".\nAzioni legali.\nIndagine.\nVenne scoperto un vasto deposito di esplosivi ed armi, incluse quelle usate nell'attacco.\nArresti.\nNel settembre 1980, quattro membri di Al-Fatah furono arrestati e accusati di aver perpetrato l'attacco. Uno dei 4 si era formato in Unione Sovietica, due furono arrestati mentre cercavano di passare da Israele alla Giordania.\nAltri sei arabi palestinesi furono presi in custodia, accusati di aver aiutato i terroristi fornendo alloggio e trasporto.\nProcesso e condanna.\nTutti e quattro i terroristi furono condannati all'ergastolo, ma in seguito furono rilasciati durante uno scambio di prigionieri.\nAutori.\nTutti i terroristi erano membri di Fatah (tra parentesi l'et\u00e0).\nImpatto.\nL'attacco spinse il governo di Menachem Begin a ristrutturare la clinica Hadassah e a consentire agli ebrei di vivere negli edifici Beit Hason e Beit Schneerson adiacenti.\nLa comunit\u00e0 israeliana di Beit Hagai venne fondata nel 1982 da ex compagni di classe dei ragazzi uccisi in questo attacco. Oltre ad essere il nome di un profeta biblico, Aggeo, \u00e8 l'acronimo dei nomi di Hanan Krauthamer, Gershon Klein e Yaakov Zimmerman, tre studenti Nir Yeshiva (Kiryat Arba) uccisi il 2 maggio 1980."}
{"id": "8893866", "revid": "1451528", "url": "https://it.wikipedia.org/wiki?curid=8893866", "title": "Monumento a Giuseppe Garibaldi (Udine)", "text": ""}
{"id": "8893867", "revid": "1314312", "url": "https://it.wikipedia.org/wiki?curid=8893867", "title": "Massacro di Hebron del 1980", "text": ""}
{"id": "8893870", "revid": "599013", "url": "https://it.wikipedia.org/wiki?curid=8893870", "title": "Sveinn Aron Gu\u00f0johnsen", "text": "Biografia.\nAron Gu\u00f0johnsen viene da una famiglia di giocatori di calcio: \u00e8 figlio di Ei\u00f0ur Gu\u00f0johnsen e nipote di Arn\u00f3r Gu\u00f0johnsen, entrambi ex calciatori professionisti. Ha due fratelli (Andri Lucas e Daniel Tristan) e un fratellastro (Arnor) che giocano tutti e 3 a calcio.\nCaratteristiche tecniche.\n\u00c8 una punta centrale forte fisicamente, dotato di un buon mancino e molto insidioso sulle palle alte vista anche l'altezza.\nCarriera.\nClub.\nNato a Reykjav\u00edk, dal 2006 al 2010 gioca nella \"cantera\" del nel periodo in cui il padre era tesserato per la prima squadra; in seguito gioca nel fino al 2015 quando fa ritorno in patria. Trascorre i primi tre anni di carriera fra i professionisti nei campionati islandesi, prima in 1. deild karla con l' e poi in \u00darvalsdeild con e . Con le squadre islandesi gioca 67 partite e segna 15 reti. \nIl 26 luglio 2018 firma con lo , club italiano militante in Serie B; debutta nel campionato cadetto il 29 settembre 2018 nella partita contro il rimpiazzando al 59' Andrej G\u0103l\u0103binov. Il 31 gennaio 2019 viene ceduto in prestito al dove per\u00f2 fatica a trovare continuit\u00e0. Nella stagione 2019-2020 fa ritorno allo Spezia dove gioca 16 incontri fra campionato e coppe realizzando tre reti, a Pescara e Frosinone in campionato e alla Pro Patria in Coppa Italia; il 13 settembre 2020 viene nuovamente ceduto in prestito, questa volta all'.\nIl 14 agosto 2021 viene ceduto a titolo definitivo all'.\nNazionale.\nIl 15 novembre 2020 riceve la prima convocazione in nazionale maggiore in vista della sfida contro l', senza tuttavia debuttare.\nNel 2021 viene convocato dalla nazionale under-21 islandese per il campionato europeo di categoria, dove gioca due incontri segnando una rete nella sconfitta per 4-1 contro la Russia. Prima dell'ultima partita della fase a gironi, con la selezione nordica di fatto gi\u00e0 eliminata, lascia la competizione per raggiungere il gruppo della nazionale maggiore, convocato dal CT Arnar Vi\u00f0arsson; debutta il 31 marzo giocando da titolare l'incontro valido per le qualificazioni di Mondiali 2022 vinto 4-1 contro il .\nStatistiche.\n\"Statistiche aggiornate al 31 marzo 2021\"."}
{"id": "8893876", "revid": "287204", "url": "https://it.wikipedia.org/wiki?curid=8893876", "title": "Un nonno, quattro nipoti e un cane", "text": ""}
{"id": "8893878", "revid": "580197", "url": "https://it.wikipedia.org/wiki?curid=8893878", "title": "Kolbeinn \u00de\u00f3r\u00f0arson", "text": "Caratteristiche tecniche.\n\u00c8 un trequartista.\nCarriera.\nClub.\nCresciuto nel settore giovanile del , debutta in prima squadra il 1\u00ba maggio 2017 in occasione dell'incontro di \u00darvalsdeild\u00a0perso 2-1 contro il . Nel luglio 2019 viene ceduto a titolo definitivo al .\nNazionale.\nNel 2021 viene convocato dalla nazionale under-21 islandese per il campionato europeo di categoria; scende in campo il 25 marzo nell'incontro della fase a gironi contro la Russia\nL'8 giugno 2021 debutta in nazionale maggiore in amichevole contro la .\nStatistiche.\n\"Statistiche aggiornate al 25 marzo 2021\"."}
{"id": "8893881", "revid": "125525448", "url": "https://it.wikipedia.org/wiki?curid=8893881", "title": "La vita che volevamo", "text": "La vita che volevamo (\"Was wir wollten\") \u00e8 un film del 2020 diretto da Ulrike Kofler.\nLa pellicola, il cui soggetto \u00e8 tratto dal racconto breve \"Der Lauf der Dinge\" di Peter Stamm, \u00e8 stata scelta come film austriaco proposto per l'Oscar al miglior film straniero.\nTrama.\nAlice e Niklas sono felicemente sposati ma il loro rapporto subisce un terribile contraccolpo quando il quarto tentativo di inseminazione in vitro fallisce.\nDecidono di lasciare Vienna per concedersi una vacanza in Sardegna per riposarsi e prendere tempo su come agire in futuro. Appena sistemati in un elegante alloggio di un residence, nella villetta accanto alla loro arriva una famiglia tirolese che sembra avere tutto quello che loro desiderano da sempre. La coppia ha infatti due figli: il tredicenne David, abulico e introverso, e la piccola Denise di cinque anni, che mostra subito una particolare simpatia per Alice.\nLa crisi latente della coppia, emerge in tutta la sua gravit\u00e0 anche per effetto del contatto diretto e continuativo con una famiglia che in qualche modo rappresenta un ideale che loro cominciano a dubitare di poter mai raggiungere.\nLa \"famigliola perfetta\" \u00e8 per\u00f2 poi sconvolta dal tentativo di suicidio del cupo David. La vacanza era gi\u00e0 agli sgoccioli, ma gli ultimi avvenimenti compromettono definitivamente il clima di spensieratezza ricercato. Ripartiti con la notizia che David \u00e8 fuori pericolo, una volta a Vienna, Alice e Niklas sembrano poter essere in grado di riprogettare una vita futura insieme, con o senza figli.\nProduzione.\nLe riprese sono durate poco pi\u00f9 di un mese, tra il 3 ottobre e l'11 novembre 2019, ed hanno avuto luogo tra Vienna e il sud della Sardegna."}
{"id": "8893883", "revid": "36426", "url": "https://it.wikipedia.org/wiki?curid=8893883", "title": "Compagnia della Santa Croce dei Tessitori di seta", "text": "La Compagnia della Santa Croce dei Tessitori di seta era un'antica confraternita di Firenze.\nStoria.\nLa Compagnia nacque nel corso del XIV secolo, come si evince dal proemio ai Capitoli del 1647 in cui si ricorda un primo Statuto datato 1405, redatto molto tempo dopo la nascita. Si trattava di una Confraternita di carattere professionale, che si occupava della vista spirituale e del mutuo sostentamento dei tessitori di drappi, torcitori e filatori, tutti iscritti all'Arte della Seta. Gi\u00e0 nel 1315 si ha notizia di un gruppo di setaioli lucchesi che si trasferirono a Firenze, e la particolare devozione della confraternita per il Volto Santo ricorda come molti discendenti di quei lucchesi ne facessero parte.\nLa prima sede fu un locale sotto al sagrestia della basilica di San Marco poi, dal 1455, in uno \"spedale\" in via San Gallo, che ai primi del XVI secolo essi fecero riedificare su progetto di Giuliano da Sangallo o del Cronaca, creando la grandiosa loggia dei Tessitori che ancora oggi si vede. In San Marco mantenne comunque il patronato del terzo altare di sinistra, in cui si trova lo stemma della confraternita nell'architrave vicino a un rilievo del Volto Santo di Lucca.\nNel 1538, complice la crisi del settore della seta, al Compagnia, in ristrettezze economiche, fu costretta a vendere la loggia a Ottaviano de' Medici per 300 fiorini d'oro, trasferendosi in un locale pi\u00f9 modesto in via Sant'Egidio, presso il forno dell'ospedale di Santa Maria Nuova. \nLe tornate ordinarie avevano luogo la seconda e la quarta domenica del mese, con riunioni straordinarie per le due feste della santa Croce (3 maggio e, soprattutto, 14 settembre per l'adorazione del Volto Santo) e per l'Assunta. \nCome moltissime altre confraternite toscane, fu soppressa da Pietro Leopoldo il 21 marzo del 1785.\nStemma.\nLo stemma della Compagnia era d'azzurro, con una croce patente d'oro accompagnata da quattro stelle dello stesso disposte in cantone. Lo si trova vicino a un portalino esterno e in alcune mostre di porte interne alla Loggia dei Tessitori in via San Gallo, e sul loro altare in San Marco. "}
{"id": "8893884", "revid": "1305772", "url": "https://it.wikipedia.org/wiki?curid=8893884", "title": "L'ultima corsa", "text": ""}
{"id": "8893887", "revid": "125207994", "url": "https://it.wikipedia.org/wiki?curid=8893887", "title": "Anna Consortini", "text": "Docente di fisica all'Universit\u00e0 degli Studi di Firenze, \u00e8 stata una dei fondatori della Societ\u00e0 italiana per l'ottica e la fotonica, nonch\u00e9 presidente della Commissione internazionale dell'ottica dal 1993 al 1996.\nVita e formazione.\nConsortini studi\u00f2 al Liceo Classico e successivamente consegu\u00ec un Master in Fisica all'Universit\u00e0 di Firenze (20 Febbraio 1959, 105/110) e un PhD sulle Onde Elettromagnetiche (Roma, 1968).\nRicerca e carriera.\nDal 1952 al 1982 Consortini lavor\u00f2 come ricercatrice presso l'Istituto di Ricerca sulle Onde Elettromagnetiche (IROE) del Consiglio Nazionale delle Ricerche in Italia (CNR), oggi IFAC-CNR. Consortini fu direttrice del gruppo di ricerca teorica e sperimentale sulla propagazione atmosferica. Inoltre, fond\u00f2 il centro di informatica dell'Istituto e fu direttrice del centro fino al 1978. Nel 1983 Consortini divenne professore associato di fisica generale presso l'Universit\u00e0 di Firenze fino alla pensione, dopo la quale \u00e8 stata nominata professore emerito.\nConsortini \u00e8 l'autrice di \"Trends in Optics\". \nBorse di studio e premi.\nConsortini ha ricevuto i seguenti riconoscimenti accademici:"}
{"id": "8893890", "revid": "1310927", "url": "https://it.wikipedia.org/wiki?curid=8893890", "title": "Eloy (calciatore)", "text": "Carriera.\nClub.\nCon l'eccezione di due stagioni nella massima serie maltese (complessive 18 presenze e una rete con le maglie di e ) ha sempre giocato nelle serie minori spagnole, tra la quarta e la quinta divisione.\nNazionale.\nTra il 2015 e il 2016 ha giocato quattro partite in nazionale, due delle quali valevoli per le qualificazioni alla Coppa d'Africa 2017."}
{"id": "8893892", "revid": "661526", "url": "https://it.wikipedia.org/wiki?curid=8893892", "title": "So Wrong It's Right", "text": ""}
{"id": "8893894", "revid": "121958232", "url": "https://it.wikipedia.org/wiki?curid=8893894", "title": "Salvatore Sciuto Patti", "text": "Biografia.\nNato a Catania, figlio di Carmelo e Maddalena Auteri Berretta, laureato a Roma il 22 novembre 1901 nella \"R. Scuola d\u2019Applicazione per gl\u2019Ingegneri\". Tra i suoi maestri ebbe Enrico Gui e Guglielmo Calderini. Stimato progettista, il primo dicembre 1906 sposa Antonietta Francica-Nava, figlia del barone Orazio e di Maria Concetta Landolina di Sant'Alfano, nel marzo del 1911 il Ministro della Pubblica Istruzione, Luigi Credano, lo nomina all\u2019et\u00e0 di 34 anni, Regio Ispettore Onorario dei Monumenti e Scavi di Catania. Diversi incarichi professionali scaturiscono dalla grande attivit\u00e0 economica e sociale che si sviluppa a Catania e che culminer\u00e0 nella Seconda Esposizione Agricola Siciliana del 1907. Frequentato da giovane l'oratorio salesiano di San Filippo Neri, lo Sciuto Patti rest\u00f2 vicino a Don Francesco Piccollo. Per i Salesiani realizz\u00f2 la Cappella del Sacro Cuore nell'Istituto di San Gregorio, l\u2019ampliamento del Collegio Capizzi di Bronte (in quel periodo affidato ai Salesiani), progett\u00f2 l\u2019Istituto San Francesco di Sales a Borgia (CZ), la Chiesa di Maria SS. Ausiliatrice a Soverato (CZ) oggi intitolata a Sant\u2019Antonio di Padova. A Catania realizz\u00f2, prima l'Istituto Maria Ausiliatrice di via Caronda poi i locali per ospitare l\u2019Ispettoria sicula salesiana a Cibali, e ancora, progett\u00f2 senza realizzare l'oratorio adiacente la Chiesa di Santa Maria della Salette, suo \u00e8 anche il progetto per la Casa di Taormina. Realizz\u00f2 l'Istituto di Trapani e l'ampliamento dell\u2019Istituto Sacro Cuore alla Barriera del Bosco di Catania. A lui si deve anche l'ampliamento dell\u2019Oratorio salesiano di San Filippo Neri di via Teatro Greco iniziato nel 1924 e conclusosi dopo la sua morte. Come Ispettore si occup\u00f2 nel 1915 del riordino e del restauro del Tesoro di S. Agata, operazione concordata con il direttore delle Antichit\u00e0 Corrado Ricci e voluta dall'Arcivescovo Francica Nava che lo incaric\u00f2 di progettare la custodia per il Sacro velo di S.Agata che sar\u00e0 realizzata dall'orefice catanese Francesco Aiello l'anno dopo. Collabor\u00f2 con Paolo Orsi, Soprintendente di Siracusa, realizz\u00f2 l'ampliamento del Museo Archeologico Nazionale di piazza Duomo (oggi sede della Soprintendenza) e relazion\u00f2 sui diversi ritrovamenti avvenuti a Catania. Gest\u00ec i problemi per la custodia delle aree del Teatro Antico, dell\u2019Anfiteatro, delle Terme dell\u2019Indirizzo, dell\u2019Antico Foro nel Cortile San Pantaleo, partecip\u00f2 ai lavori di liberarizzazione dell'Odeon. Ebbe l'incarico di coordinare i restauri del portico di Piazza Mazzini e anche i lavori per l\u2019isolamento della Porta Garibaldi di piazza Palestro. Ridisegn\u00f2 filologicamente il completamento della facciata della settecentesca Chiesa di San Giuseppe al Transito utilizzando come modello il prospetto della chiesa dei Crociferi. Nel primo Novecento a Catania si rafforza il tema delle architetture funerarie cimiteriali come forma d\u2019arte sacra, e queste diventano, nell\u2019ambito delle architetture religiose, le pi\u00f9 diffuse. Lo Sciuto Patti progetta tra il 1904 ed il 1924 nel cimitero di Catania, oltre la propria, le seguenti cappelle: Arciconfraternita del SS. Sacramento al Borgo, Di Mattei, Barbagallo, De Mauro, Ronsisvalle, Battiati, Spina La Rosa, Ventimiglia Musumeci di Monteforte. Esponente dell'architettura liberty catanese, speriment\u00f2 un proprio linguaggio eclettico partendo dall'esperienze formali e decorative barocche insieme ad altri architetti locali come Francesco Fichera, Tommaso Malerba, Paolo Lanzerotti, Ercole Fischetti."}
{"id": "8893895", "revid": "580197", "url": "https://it.wikipedia.org/wiki?curid=8893895", "title": "R\u00f3bert Orri \u00deorkelsson", "text": "Caratteristiche tecniche.\n\u00c8 un difensore centrale.\nCarriera.\nClub.\nGli inizi.\nCresciuto nel settore giovanile dell', debutta in prima squadra il 1\u00ba maggio 2018 in occasione dell'incontro di Coppa d'Islanda\u00a0perso 7-1 contro il .\nCF Montr\u00e9al.\nIl 26 giugno 2021 viene acquistato dal con cui firma un contratto di due stagioni.\nNazionale.\nNel 2021 viene convocato dalla nazionale under-21 islandese per il campionato europeo di categoria; scende in campo il 25 marzo nell'incontro della fase a gironi contro la Russia.\nStatistiche.\n\"Statistiche aggiornate al 25 marzo 2021\"."}
{"id": "8893908", "revid": "15756", "url": "https://it.wikipedia.org/wiki?curid=8893908", "title": "De (religioni taoiche)", "text": "De (in Cinese: \u5fb7 /d\u0259/) \u00e8 un concetto chiave nella filosofia cinese, solitamente tradotto \"carattere intrinseco, potere interiore, integrit\u00e0\" nel Taoismo, \"carattere morale, virt\u00f9, moralit\u00e0\" nel confucianesimo e in altri contesti, e \"qualit\u00e0, virt\u00f9\" (\"guna\") o \"merito, azioni virtuose\" (\"punya\") nel buddismo cinese.\nLa parola.\nIl cinese \"de\" [] \u00e8 un termine antico e linguisticamente complesso. L'articolo lo analizza in termini di semantica, grafica, ed etimologia.\nSignificati.\nL\"'Hanyu Da Zidian\", definisce venti significati per \"de\" \u5fb7, traducibili come:\nQuesto dizionario fornisce esempi di utilizzo precoce, e tutti questi significati di \"de\" sono presenti in testi classici Han o pre-Han, fatta eccezione per il numero 17 \"(de\" abbrevia \"Deutschland).\"\nTradurre \"de\" in inglese o italiano \u00e8 problematico e controverso. Arthur Waley credeva che \"de\" fosse meglio tradotto \"potere\" che \"virt\u00f9\" spiegandolo con una metafora della \"banca della fortuna\".Di solito \u00e8 tradotto \"virt\u00f9\", e questo spesso sembra funzionare abbastanza bene; sebbene laddove la parola ricorra nei primi testi pre-moralistici, tale traduzione \u00e8 in realt\u00e0 piuttosto falsa. Se studiamo attentamente l'uso della parola scopriamo che \"de\" pu\u00f2 essere sia cattivo che buono. Cos'\u00e8 una \"cattiva virt\u00f9\"? Chiaramente la \"virt\u00f9\" non \u00e8 un equivalente soddisfacente. Infatti, esaminando la storia della parola, troviamo che significa qualcosa di molto pi\u00f9 simile al \"karma\" indiano, salvo che i frutti di \"te\" sono generalmente manifesti qui e ora; mentre il \"karma\" \u00e8 legato a una teoria della trasmigrazione, e i suoi effetti di solito non si vedono in questa vita, ma in una successiva incarnazione. \"Te\" \u00e8 tutto ci\u00f2 che accade a qualcuno o le cose che qualcuno fa, per le quali, di conseguenza, si andr\u00e0 incontro a buona o cattiva sorte. Significa, per cos\u00ec dire, lo stock di credito (o il deficit) che in un dato momento un uomo ha presso la banca della fortuna. Una tale scorta \u00e8 ovviamente costituita in parte dalla corretta esecuzione del rituale; ma principalmente assicurandosi presagi favorevoli; poich\u00e9 a meno che i presagi non siano favorevoli, nessun rito pu\u00f2 essere eseguito affatto. (1958: 31)Basandosi sulla relazione affine tra \"de\" e \"zhi\" \"piantare\", Waley osserv\u00f2 inoltre che i primi cinesi consideravano il piantare semi come un \"de\", quindi \"significa un potere latente, una \"virt\u00f9 inerente a qualcosa\".\nIl linguista Peter A. Boodberg ha studiato la semantica e l'etimologia di \"de\" , che ha chiamato \"forse la parola pi\u00f9 significativa, accanto a \"tao\" , nell'antica macro e microcosmologia cinese\".La traduzione standard \u00e8 \"virt\u00f9\", sia nel senso di qualit\u00e0 intrinseca che in quello di eccellenza morale, ma con la validit\u00e0 della traduzione tradizionale in qualche modo scossa dall'insistenza di Arthur Waley nell'interpretarla come \"potere\". In effetti, molti studiosi ritengono che il termine abbia avuto origine nel periodo mitico-magico della speculazione cinese, quando il \"t\u00ea\" era concepito come una sorta di \"potenza simile al mana\" inerente a sostanze, cose ed esseri umani, una potenza che, da un lato, li ha resi fedeli alla loro essenza e, dall'altro, ha reso possibile la loro influenza su altre entit\u00e0. Spesso appare come se fosse stata immaginata come una sorta di carica elettrica che permea la cosa in questione, crescente o decrescente secondo una legge misteriosa, e capace di essere trasmessa, nel caso degli esseri viventi, da una generazione all'altra. Studenti di mentalit\u00e0 contraria dell'antica filosofia cinese contestano questa interpretazione come piuttosto ristretta e forse anacronistica, e sottolineano il fatto che \"t\u00ea\" aveva presto acquisito, almeno nella letteratura confuciana, connotazioni etiche vicine alla nostra \"virt\u00f9\", cio\u00e8 come efficacia morale, e solo raramente amorale o immorale. Non trovano, quindi, alcuna controversia con il rendere il \"t\u00ea\", quasi invariabilmente, come \"virt\u00f9\". I filologi, tuttavia, sono turbati dall'assenza nel termine cinese di qualsiasi connotazione che ricordi l'etimo latino \"vir\", come la mascolinit\u00e0 e la virilit\u00e0. Ci ricordano che il \"t\u00ea\" \u00e8 libero da ogni contaminazione con le associazioni sessuali e differisce in questo dalla sua grande controparte, \"tao\", la Via, che, in qualche espressione, come \"j\u00ean tao\", \"la via degli uomini e delle donne\", suggerisce l'attivit\u00e0 sessuale. Altre traduzioni consigliate, come \"energia\" e \"qualit\u00e0 essenziale\", sembrano anche inadeguate dal punto di vista etimologico. (1979: 32)Victor Mair spiega che la difficolt\u00e0 di tradurre accuratamente \"de\"... \u00e8 evidente dalla sorprendente ampiezza di interpretazioni ponderate del suo significato: potere, azione, vita, potenza interiore, indarrettitudine (rettitudine interiore), carisma, mana (forza soprannaturale impersonale inerente agli dei e agli oggetti sacri), sinderesi (coscienza come forza direttiva delle proprie azioni) e virt\u00f9, per citare solo alcuni dei coraggiosi tentativi di trasmettere il significato di \"te\" in inglese. Di questi, l'ultimo \u00e8 di gran lunga il pi\u00f9 frequente. Sfortunatamente, \u00e8 probabilmente anche il meno appropriato di tutti servire come traduzione accurata di \"te\" nel \"Tao Te Ching\" . (1990: 133-4) Mair (1990: 135) conclude che \"de\" daoista \u00e8 tradotto nel modo migliore \"integrit\u00e0\", che \"non significa altro che la totalit\u00e0 o la completezza di una data entit\u00e0\", e come \"de\", \"rappresenta l'individualit\u00e0 di ogni essere nell'universo\".\nCaratteri.\n\"De\" \"potere, virt\u00f9\" viene scritto con il carattere cinese \u5fb7 sia in cinese tradizionale che in cinese semplificato. Questo carattere \u5fb7 combina la radice (elementi grafici ricorrenti che suggeriscono il significato) \"chi\" \u5f73: \"passo, andare\" con \"zhi\" \u76f4 \"dritto, verticale\" e \"xin\" \u5fc3 \"cuore, mente\". \"De\" \u5fb7 ha come varianti rari: \u5fb3 (senza la linea \u4e00 orizzontale) e \u60b3 o \u60ea (senza il radicale \u5f73).\nLe prime forme scritte di \"de\" \u5fb7 sono la scrittura oracolare della dinastia Shang (1600-1046 aC circa) e la scrittura su bronzo e la scrittura dei sigilli della dinastia Zhou (1045-256 aC). Nei caratteri oracolari troviamo \"de\" \u5fb7 con \u5f73 \"passo, andare\" e \u76f4 \"dritto\", in seguito i caratteri della scrittura su bronzo hanno aggiunto l'elemento \"cuore, mente\". Il carattere oracolare per \"zhi\" \u76f4 \"retto, verticale\" raffigura ideograficamente \"shu\"\u4e28 \"linea verticale\" sopra \"mu\" \u76ee \"occhio\", la scrittura in bronzo ha elaborato in \"shi\" \u5341 \"dieci\", e nella scrittura dei sigilli troviamo separati l'occhio e il cuore con una linea orizzontale.\nEtimologie.\nBoodberg (1979: 33-4) ha intrapreso una \"analisi grafofonetica\" di \"de\". Basandosi sull'elemento fonetico \"zhi\" \"dritto; eretto\" e il radicale che suggerisce movimento, egli traduce \"de\" come l'inglese \"arrect:\" \"messo in posizione verticale; diretto verso l'alto\" (dal latino \"ad-\" \"a\") o \"insititious, insitizioso\" \"innestato; inserito\" potere (dal latino \"insitio\" \"impiantare; innestare\"). Interpretando \"cuore; mente\" per connotare \"interiore\", prende il prefisso dal latino \"indoles\" \"qualit\u00e0 innata; disposizione naturale\" per neologizzare ulteriormente l'i\"ndarrit\u00e0\". Boodberg conclude che il sostantivo \"de\" \u00e8 meglio tradotto \"enrect\" nel senso passivo di potere, o \"arrect\" nel senso attivo di influenzare gli altri. Egli crede che i cinesi intendevano \"de\" come potente ma non coercitivo, e come arrettivo piuttosto che correttivo. Fin dai primi testi che descrivono \"de\" come qualit\u00e0 acquisita, egli propone che sia un paronimo di \"de\" \"acquisire; ottenere\", che \u00e8 una definizione comune di \"de\" \"potere; virt\u00f9\". Infine, nota una possibile etimologia di \"vedere dritto; guardare direttamente le cose; intuizione\" perch\u00e9 le prime occorrenze grafiche di \"zhi\" rappresentavano una linea retta su \"occhio\" (scritto orizzontalmente, , in ).\nVictor H. Mair propone una correlazione tra proto-indoeuropeo \"dugh\" e \"de:\"\"Te \u00e8\" stato pronunciato approssimativamente \"dugh\" durante il primo periodo Chou (dal 1100 al 600 aC circa). I significati che trasmette nei testi di quell'epoca sono \"carattere\", \"[buone o cattive] intenzioni\", \"qualit\u00e0\", \"disposizione\", \"personalit\u00e0\", \"l'essere persona\", \"forza personale\" e \"valore\". Esiste una correlazione molto stretta tra questi significati e le parole che derivano dal proto-indoeuropeo \"dugh\" (essere adatto, utile, corretto; accettabile; raggiungere). E c'\u00e8 tutta una serie di parole derivate dalla relativa radice verbale teutonica \"dugan\". Ci sono \"tugan\" dell'alto tedesco antico, tugen dell'alto tedesco \"medio\" \"e taugen\" tedesco moderno, che significano tutti \"essere buono, in forma, utile\". C'\u00e8 un altro gruppo affine di parole relative all'inglese moderno \"doughty\" (che significa degno, valoroso, coraggioso) che contribuisce anche alla nostra comprensione di \"te\". \"Sono\" il medio inglese \"douhti\", \"dohti\", di \"d\u00fchti\" (\"valoroso\"). (1990: 134)Nell'olandese moderno, il sostantivo \"de\" pu\u00f2 essere tradotto come \"deugd\"; il verbo \"deugen\" significa \"avere virt\u00f9\".\nSecondo il nuovo dizionario etimologico del cinese antico (2007: 208) di Axel Schuessler, \"de\" &lt;* \"t\u0259k\" \"forza morale, virt\u00f9, carattere; qualit\u00e0, natura\" \u00e8 probabilmente nella stessa famiglia di parole di \"de\" &lt;* \"t\u0259k\" \"to get\" e forse \"zhi\" &lt;* \"dr\u0259k\" \"dritto; giusto\". Cita la proposta di Edwin G. Pulleyblank che \"de\" e \"de\" sono affini alla lingua tibetana \"thub\" \"un potente, uno che ha potere e autorit\u00e0\".\nUso nel taoismo.\nI testi classici del Daoismo si riferiscono frequentemente a \"de.\"\n\"Wuxing Hequidao\".\nIl \"Wuxing Heqida o\"\u4e94\u884c \u5408\u6c14\u9053, Gogyo Aikido in giapponese, ha le sue radici nella teoria confuciana, taoista e buddista. Questa arte \u00e8 centrata attorno allo sviluppo di \"De\" () come base della salute e del benessere complessivi, incoraggiando l'esperienza e l'espressione della natura innata dei praticanti (Jing prenatale).\nL'unificazione di mente, corpo e ambiente \u00e8 enfatizzata utilizzando l'anatomia e la teoria fisiologica wuxing (cinque elementi) della medicina tradizionale cinese. I movimenti fondamentali, gli esercizi e gli insegnamenti coltivano, dirigono e armonizzano il Qi (energia) interno ed esterno per costruire il carattere morale () e rafforzare la connessione con \"De\" (). Questo d\u00e0 integrit\u00e0 alla Trinit\u00e0 del Cielo, della Terra e dell'Umano (Shen, Qi, Jing) attraverso il Meridiano Chong Mai (linea di energia) e lo Zheng Qi (energia verticale).\nNel testo viene enfatizzata l'applicazione dei quattro pilastri, comprendendo: l'educazione alla meditazione Wuxing, il Tao yin (yoga cinese), lo Shiliao (terapia alimentare tradizionale) e lo studio delle mani con Tui na (digitopressione).\n\"Daodejing\".\n\"De\" (\u5fb7) \u00e8 una parola chiave nel \"Daodejing\" dove si presenta 44 volte, rispetto alle 76 occorrenze di \"dao\" . Il titolo fa riferimento a una divisione testuale tra il \"Daojing\" (capitoli 1-37, poich\u00e9 1 inizia con \"dao\" : \"La via che pu\u00f2 essere descritta\") e il \"Dejing\" (capitoli 38-81, poich\u00e9 38 inizia con \"de\": \"L'uomo di pi\u00f9 alto \"potere\", vedi sotto). Il termine \"daode\" (\u9053\u5fb7)\",\" composto (relativamente) moderno, significa \"moralit\u00e0, principi etici, etica, filosofia morale\".\nIl primo tema nel \"Daojing\" \u00e8 l'interrelazione tra \"de\" e \"dao\". \"Tale la portata del Potere Onnipervadente. Che solo esso pu\u00f2 agire attraverso la Via. \"(21, tr. Waley). Il cosiddetto \"Capitolo \"De\"\" ha il maggior numero di ricorrenze.L'uomo di pi\u00f9 alto \"potere\" non si rivela come un possessore di \"potere\";\nQuindi mantiene il suo \"potere\". L'uomo di \"potere\" inferiore non pu\u00f2 liberarsi dall'apparenza di \"potere\"; Quindi \u00e8 in verit\u00e0 senza \"potere\". L'uomo di pi\u00f9 alto \"potere\" non agisce, n\u00e9 c'\u00e8 nessuno che lo consideri in questo modo; L'uomo di \"potere\" inferiore agisce ed \u00e8 considerato potente. L'uomo della pi\u00f9 alta umanit\u00e0, sebbene agisca, non \u00e8 considerato;Mentre un uomo anche della pi\u00f9 alta moralit\u00e0 agisce ed \u00e8 cos\u00ec considerato; Mentre anche chi \u00e8 pi\u00f9 esperto nel rituale non si limita ad agire, ma se le persone non rispondono, allora si tirer\u00e0 su le maniche e avanzer\u00e0 verso di loro. Questo \u00e8 il motivo per cui si dice: \"Dopo che il Tao fu perso, poi venne il 'potere'; Dopo che il 'potere' fu perso, venne la gentilezza umana\". Dopo che la gentilezza umana \u00e8 stata persa, \u00e8 arrivata la moralit\u00e0,\nDopo che la moralit\u00e0 \u00e8 stata persa, \u00e8 arrivato il rituale. (38, tr. Waley)Un altro esempio:In verit\u00e0, se si usa la Via come strumento, i risultati saranno come la Via; se uno usa il \"potere\" come strumento, i risultati saranno come il \"potere\". Se si usa ci\u00f2 che \u00e8 il contrario del \"potere\", i risultati saranno il contrario del \"potere\". Perch\u00e9 a coloro che si sono conformati alla Via, la Via presta prontamente il suo potere. A coloro che si sono conformati al potere, il potere presta prontamente pi\u00f9 potere. Mentre a coloro che si conformano all'inefficacia, l'inefficacia presta prontamente la sua inefficacia. (23, tr. Waley)In confronto questo terzo esempio:Tao li ha partoriti;\nIl \"potere\" del Tao li ha allevati, modellati secondo la loro specie, perfezionati, dando a ciascuno la sua forza. Quindi delle diecimila cose non ce n'\u00e8 una che non adori il Tao e renda omaggio al suo \"potere\". Non fu mai emanato alcun mandato che accordasse al Tao il diritto di essere adorato, n\u00e9 al suo \"potere\" il diritto di essere adorato, n\u00e9 al suo \"potere\" il diritto di ricevere omaggio. \u00c8 stato sempre e di per s\u00e9 cos\u00ec. Quindi, come il Tao li ha generati e il \"potere\" del Tao li ha allevati, li ha fatti crescere, incoraggiati, ospitati, preparato per loro, cos\u00ec devi allevarli, ma non rivendicarli; controllarli, ma non appoggiarti mai su di loro. loro, Sii il primo fra loro, ma non gestirli.\nQuesto \u00e8 chiamato \"potere misterioso\". (51, tr. Waley)Anche i capitoli 10 e 65 usano \"xuande\" (\"scuro/misterioso \"de\"\").\nIl secondo \"tema di Daodejing\" \u00e8 l'efficacia di \"de\" per la politica (si vedano i significati 6 e 7 sopra). Un governante saggio pu\u00f2 acquisire \"de\" sufficiente per influenzare i suoi sudditi attraverso, in effetti, il governo \"wu wei.\"Non puoi governare gli uomini n\u00e9 servire il cielo a meno che tu non abbia accumulato una riserva;\nQuesto \"accumulare una riserva\" significa assorbire rapidamente, e \"assorbire rapidamente\" significa raddoppiare il proprio \"potere\" raccolto. Raddoppia il tuo potere raccolto ed esso acquisisce una forza che nulla pu\u00f2 superare. Se non c'\u00e8 nulla che non possa superare, non conosce limiti,\nE solo ci\u00f2 che non conosce limiti \u00e8 abbastanza grande da mantenere un intero regno nelle sue mani. (59, tr. Waley)Un confronto con questa descrizione dell'uso del \"de\" accumulato per influenzare gli altri:I migliori aurighi non si precipitano avanti;\nI migliori combattenti non manifestano ira. Il pi\u00f9 grande conquistatore vince senza aderire alla questione; Il miglior utilizzatore di uomini si comporta come se fosse il loro inferiore. Questo \u00e8 chiamato il potere che deriva dal non contendere, \u00c8 chiamato la capacit\u00e0 di usare gli uomini,\nIl segreto dell'essere accoppiati al paradiso, a ci\u00f2 che era antico. (68, tr. Waley)Mair interpreta queste occorrenze di \"de:\"Come \u00e8 usato nel \"Tao Te Ching\", \"te\" indica le qualit\u00e0 personali o i punti di forza dell'individuo, la propria personalit\u00e0. \"Te\" \u00e8 determinato dalla somma totale delle proprie azioni, buone e cattive. Quindi \u00e8 possibile parlare di \"coltivare il proprio \"te\"\". Come il karma, \"te\" \u00e8 il peso morale di una persona, che pu\u00f2 essere positivo o negativo. In breve, \"te\" \u00e8 quello che sei. \"Te\" rappresenta la natura del s\u00e9 o la realizzazione del s\u00e9, solo in relazione al cosmo. \u00c8 infatti l'attualizzazione del principio cosmico nel s\u00e9. \"Te\" \u00e8 l'incarnazione della Via ed \u00e8 il carattere di tutte le entit\u00e0 nell'universo. Ogni creatura, ogni oggetto ha un \"te\" che \u00e8 la propria manifestazione del Tao. (1990: 134-5)\n\"Zhuangzi\".\nLo \"Zhuangzi\" usa \"de\" 191 volte. Molti contesti lodano l'\"integrit\u00e0; forza interiore\" taoista, una parte scimmiottano la \"virt\u00f9\" Confucianista e Mohista, e altri fanno giochi \"de\" parole. Uno dei titoli dei capitoli \u00e8 \"\"De chong fu\" \" (5, \"Il segno della completa virt\u00f9\").\nMolti dei traduttori dal \"Zhuangzi\" spiegano le difficolt\u00e0 di \"tradurre de\" in inglese. Frederic H. Balfour (1881: xxxvii) glossa succintamente \"de\" con greco e cinese.\u5fb7. In etica: virt\u00f9 - \u1f00\u03c1\u03b5\u03c4\u03ae [aret\u00e9 \"eccellenza\"]. In fisica: energia - \u03b4\u03cd\u03bd\u03b1\u03bc\u03b9\u03c2 [dunamis \"forza potenziale; potere\". \u9053 [Il Tao] \u00e8 il \u9ad4 [corpo, realizzazione] di cui \u5fb7 \u00e8 la \u7528 [funzione, uso]James Legge (1891: 81) d\u00e0 questa nota a pi\u00e8 di pagina al \"Capitolo \"De\"\".\u8ad6\u5fb7. , 'Sugli attributi:' del T\u00e2o. Non \u00e8 semplice tradurre teh con qualsiasi altra parola inglese che non sia 'virt\u00f9', ma ci\u00f2 porta al pericolo di sviarci nell'interpretazione del capitolo. La 'virt\u00f9' \u00e8 l'attivit\u00e0, o operazione, del Tao, che si suppone venga dalla sua assolutezza. ANche Han Fei cos\u00ec lo definisce: \"Teh \u00e8 il meritevole lavoro del T\u00e2o\"Fung Yu-lan (1938:8) cita due esempi.Successivamente, arriviamo alla concezione di \"T\u00ea\", o virt\u00f9.\nLao Tz\u016d ha detto:\n\"\"Tao\" produce una cosa; \"T\u00ea la\" mantiene.\" - \" \"Tao T\u00ea Ching\" \", \"51\" .\nChuang Tz\u016d ha detto:\n\"Ci\u00f2 che le cose ottengono per vivere si chiama \"T\u00ea\" .\" - \"Capitolo XII\" .\nQuindi \"T\u00ea\" \u00e8 ci\u00f2 che una cosa individuale riceve dal \"Tao\" . La totale spontaneit\u00e0 di tutte le cose \u00e8 il \"Tao\" . La spontaneit\u00e0 che una cosa individuale riceve dal \"Tao\" \u00e8 \"T\u00ea\" . Come ha detto qualche commentatore, la relazione tra \"T\u00ea\" e \"Tao\" \u00e8 proprio come quella tra l'acqua nel fiume o nel lago e l'acqua in generale.Burton Watson (1968: 25), la cui traduzione sar\u00e0 citata di seguito, descrive le sottili connotazioni.In quasi tutti i casi ho reso \"te\" come \"virt\u00f9\" tranne quando ha il significato di un favore o di una buona azione fatta per qualcuno. Questa parola presenta alcune difficolt\u00e0 in Chuang Tzu. A volte lo impiega per indicare virt\u00f9 convenzionale - cio\u00e8 virt\u00f9 nel senso confuciano o moista - nel qual caso ha cattive connotazioni; altre volte lo impiega in senso buono per indicare la vera virt\u00f9 o potere vitale che appartiene all'uomo del Tao. (Confronta la versione di Waley del titolo \"Tao-te-ching\" con \"The Way and Its Power\".) Preferisco non cercare di distinguere questi due usi nella traduzione perch\u00e9 non voglio imporre agli inglesi una distinzione che non \u00e8 esplicita nell'originale. Il lettore dovrebbe tenere a mente, incidentalmente, che le parole \"virt\u00f9\" (\"te\") e \"guadagno\" o \"ottenere\" (to \"get\") (\"te\") sono omofoni, e questo fatto \u00e8 alla base di frequenti giochi di parole - cio\u00e8, il uomo di vera virt\u00f9 taoista \u00e8 colui che, come si direbbe in inglese, ha \"capito\" (has \"got it\").Victor H. Mair (1994: 383) differenzia gli usi contestuali di \"de\" nello \"Zhuangzi\" .In contesti confuciani o convenzionali, \"te\" \u00e8 tradotto come \"virt\u00f9\". In contesti taoisti o non convenzionali, \u00e8 tradotto come \"integrit\u00e0\". L'equivalente etimologicamente pi\u00f9 preciso in inglese \u00e8 la parola arcaica \"impasto [impastabilit\u00e0]\".\"De\" era centrale nella cosmologia daoista, e lo \"Zhuangzi\" lo spiega spesso con \"dao\" \"la Via\" e \"tian\" \"paradiso; dio\". Il capitolo 12, \"Cielo e terra\", ha due buone illustrazioni.Nel Grande Inizio c'era il non essere; non c'era nessun essere, nessun nome. Ne \u00e8 nato Uno; c'era Uno, ma non aveva forma. Le cose se ne sono impossessate e hanno preso vita, e si chiamava Virt\u00f9. Prima che le cose prendessero forma, avevano le loro assegnazioni; questi erano di molte specie, ma non separati l'uno dall'altro, ed erano chiamati destini. Dallo scorrere e dal flusso, le cose sono nate, e mentre sono cresciute hanno sviluppato forme distintive; questi erano chiamati fome. Le forme e i corpi contenevano al loro interno spiriti, ciascuno con le proprie caratteristiche e limitazioni, e questa era chiamata natura innata. Se la natura \u00e8 addestrata, puoi tornare alla virt\u00f9, e la virt\u00f9 al suo picco pi\u00f9 alto \u00e8 identica all'Inizio. Essendo identico, sarai vuoto; essendo vuoto, sarai grande. Puoi unirti al pigolio e al cinguettio e, quando ti sei unito al pigolio e al cinguettio, puoi unirti al Cielo e alla terra. La tua unione \u00e8 selvaggia e confusa, come se fossi stupido, come se fossi demente. Questo si chiama Virt\u00f9 Oscura. Scortese e inconsapevole, prendi parte alla Grande Sottomissione. (12, tr. Watson 1968: 131-2)Pervadendo Cielo e terra: questa \u00e8 la Via. Muoversi tra le diecimila cose: questa \u00e8 la Virt\u00f9. I superiori governano gli uomini sotto di loro: questo si chiama amministrazione. Capacit\u00e0 di trovare un'espressione allenata: questa \u00e8 chiamata abilit\u00e0. L'abilit\u00e0 \u00e8 sussunta nell'amministrazione; l'amministrazione nel dovere/ servizio; il dovere nella Virt\u00f9; la Virt\u00f9 nel Cammino/Via; e la Via in Cielo. Quindi si dice che coloro che hanno guidato il mondo nei tempi antichi erano senza desiderio e il mondo era soddisfatto, senza azione e le diecimila cose furono trasformate. Erano profondi e silenziosi e i cento clan erano a riposo. Il Documento dice: \"Attenetevi all'Uno e i diecimila compiti saranno compiuti; raggiungete la mancanza di mente e gli dei e gli spiriti si inchineranno\". (12, tr. Watson 1968: 126-7)\"Zhide\" (\"perfetto/ultimo \"de\"\") ricorre sette volte (vedere il proverbio/gioco di parole citato sotto). Per esempio,Quando un uomo ha una virt\u00f9 perfetta, il fuoco non pu\u00f2 bruciarlo, l'acqua non pu\u00f2 affogarlo, il freddo e il caldo non possono affliggerlo, gli uccelli e gli animali non possono ferirlo. Non dico che prenda alla leggera queste cose. Voglio dire che distingue tra sicurezza e pericolo, si accontenta di fortuna o sfortuna ed \u00e8 cauto nel suo andirivieni. Dunque nulla pu\u00f2 nuocergli. \"Quindi si dice: il Celeste \u00e8 dentro, l'umano \u00e8 fuori. La virt\u00f9 risiede nel Celeste. Comprendi le azioni del Cielo e degli uomini, basati sul Cielo, prendi posizione in virt\u00f9 e poi, anche se ti affretti o ti trattieni, ti pieghi o ti allunghi, puoi tornare all'essenziale e parlare dell'estremo. \"(17, tr. Watson 1968: 182-3)Le persone hanno la loro costante natura innata. Tessere per i loro vestiti, coltivare per il loro cibo: questa \u00e8 la virt\u00f9 che condividono. Sono una cosa sola mentre lo fanno, non faziosi, ci\u00f2 si chiama Emancipazione del Cielo. Perci\u00f2 in un tempo di perfetta virt\u00f9 l'andatura degli uomini \u00e8 lenta e calma; il loro sguardo \u00e8 fermo e mite. In un'epoca del genere le montagne non hanno sentieri o piste, i laghi non hanno barche o ponti. Le diecimila cose vivono specie per specie, un gruppo si \u00e8 stabilito vicino all'altro. Gli uccelli e gli animali formano i loro greggi e le mandrie, l'erba e gli alberi crescono fino alla massima altezza. Cos\u00ec accade che puoi legare una corda agli uccelli e alle bestie e guidarli, oppure piegare il ramo e sbirciare nel nido del corvo e della gazza. In quest'epoca di perfetta virt\u00f9 gli uomini vivono come uccelli e bestie, si raggruppano fianco a fianco con le diecimila cose. Chi allora sa qualcosa di \"gentiluomo\" o \"uomo meschino\"? Gli uomini ottusi e inconsapevoli non hanno saggezza; cos\u00ec la loro virt\u00f9 non si allontana da loro. Ottusi e inconsapevoli, non hanno alcun desiderio; questa \u00e8 chiamata semplicit\u00e0 non scolpita. Nella semplicit\u00e0 intagliata le persone raggiungono la loro vera natura. Poi arriva il saggio, ansimando e sbuffando dietro alla benevolenza, raggiungendo in punta di piedi la rettitudine, e il mondo per la prima volta ha dei dubbi; fantasticando e mormorando la sua musica, tagliuzzando e cucendo i suoi riti, e il mondo per la prima volta \u00e8 diviso. Quindi, se la semplice sostanza grezza non fosse stata rovinata, come ci sarebbero stati dei calici sacrificali? Se la giada bianca non fosse stata frantumata, come ci sarebbero stati scettri e bastoni? Se la Via e la sua virt\u00f9 non fossero state messe da parte, come ci sarebbe potuta essere una richiesta di benevolenza e rettitudine? Se la vera forma della natura innata non fosse stata abbandonata, come sarebbero serviti i riti e la musica? Se i cinque colori non avessero confuso gli uomini, chi avrebbe modellato modelli e tonalit\u00e0? Se le cinque note non li avessero confusi, chi avrebbe cercato di accordare le cose con i sei toni? Che la sostanza grezza fosse macchiata per modellare attrezzi: questo fu il crimine dell'artigiano. Che la Via e la sua virt\u00f9 furono distrutte per creare benevolenza e rettitudine - questa fu la colpa del saggio. (9, tr. Watson 1968: 105-6)Questa parabola che incolpa i saggi per aver perso i primordiali \"dao\" e \"de\" ha diversi parallelismi con \"Zhuangzi.\" Eccone due.Cos\u00ec si dice: Con il saggio, la sua vita \u00e8 il lavoro del Cielo, la sua morte la trasformazione delle cose. Nella quiete, lui e lo yin condividono un'unica virt\u00f9; in movimento, lui e lo yang condividono un unico flusso. Non \u00e8 portatore di buona fortuna, n\u00e9 iniziatore di sfortuna. Svegliato da qualcosa al di fuori di lui, solo allora risponde; premuto, solo allora si muove; scoprendo di non avere scelta, solo allora si alza. Scarta la conoscenza e lo scopo e segue la ragionevolezza del Cielo. Perci\u00f2 non incorre in nessun disastro dal Cielo, nessun intralcio dalle cose, nessuna opposizione da parte dell'uomo, nessuna colpa dagli spiriti. La sua vita \u00e8 un galleggiamento, la sua morte un riposo. Non medita n\u00e9 progetta, non trama per il futuro. Un uomo di luce, non brilla; di buona fede, non mantiene promesse. Dorme senza sognare, si sveglia senza preoccupazioni. Il suo spirito \u00e8 puro e pulito, la sua anima non si \u00e8 mai stancata. Nel vuoto, nel non essere e nella limpidezza, si unisce alla virt\u00f9 del cielo. Cos\u00ec si dice: Il dolore e la felicit\u00e0 sono perversioni della virt\u00f9; gioia e rabbia sono trasgressioni della Via; l'amore e l'odio sono offese contro la virt\u00f9. Quando la mente \u00e8 senza cura o gioia, questa \u00e8 l'apice della virt\u00f9. Quando \u00e8 unificato e immutabile, questo \u00e8 il culmine della quiete. Quando grida contro il nulla, questo \u00e8 il culmine del vuoto. Quando non ha commercio con le cose, questo \u00e8 il massimo della limpidezza. Quando si ribella contro il nulla, questo \u00e8 il massimo della purezza. (15, tr. Watson 1968: 168-9)L'Imperatore Giallo disse: \"Non fare-niente-non dire-niente - \u00e8 lui che ha veramente ragione. Selvaggio-e-tonto sembra essere cos\u00ec. Ma tu ed io alla fine non siamo neanche lontanamente vicini. Quelli che sanno non parlano; chi parla non lo sa. Quindi il saggio pratica l'insegnamento che non ha parole. La Via non pu\u00f2 essere portata alla luce; la sua virt\u00f9 non pu\u00f2 essere costretta a venire. Ma la benevolenza - puoi metterla in pratica; potete parlare di giustizia, potete ingannarvi a vicenda con i riti. Cos\u00ec si dice: Quando la Via si perse, allora ci fu la virt\u00f9; quando si perse la virt\u00f9, allora ci fu la benevolenza; quando si perse la benevolenza, allora ci fu la rettitudine; quando la giustizia fu perduta, allora ci furono i riti. I riti sono i fronzoli del Cammino e i precursori del disordine. Cos\u00ec si dice: Chi pratica la Via fa di meno ogni giorno, fa di meno e continua a fare di meno, finch\u00e9 non arriva al punto in cui non fa nulla, non fa nulla eppure non c'\u00e8 niente che non venga fatto \". Ora che siamo gi\u00e0 diventati \"cose\", se vogliamo tornare di nuovo alla Radice, temo che sar\u00e0 difficile! Il grande uomo - \u00e8 l'unico che potrebbe trovarle la cosa facile. (22, tr. Watson 1968: 235)Questo tema dei saggi governanti che usano i poteri di \"de\" ricorre nel capitolo \"Cielo e Terra\".Il cielo e la terra sono enormi, ma sono simili nelle loro trasformazioni. Le diecimila cose sono numerose, ma sono una cosa sola nel loro buon ordine. Gli esseri umani sono tanti, ma sono tutti sudditi del sovrano. Il sovrano trova la sua fonte nella virt\u00f9, il suo completamento in cielo. Pertanto si dice che il sovrano dell'antichit\u00e0 oscura govern\u00f2 il mondo attraverso l'inazione, attraverso la virt\u00f9 celeste e nient'altro. (12, tr. Watson 1968: 126)L'uomo della virt\u00f9 regale si muove con semplicit\u00e0 e si vergogna di essere un maestro dei fatti. Prende la sua posizione nella fonte originale e la sua comprensione si estende agli spiriti. Quindi la sua virt\u00f9 \u00e8 di vasta portata. La sua mente va avanti solo quando qualcosa di esterno l'ha risvegliata. Senza la Via il corpo non pu\u00f2 avere vita e senza la virt\u00f9 la vita non pu\u00f2 avere chiarezza. Preservare il corpo e vivere la vita, stabilire la virt\u00f9 e chiarire la Via - non \u00e8 questa la virt\u00f9 regale? Ampio e sconfinato, improvvisamente emerge, bruscamente si muove, e le diecimila cose lo seguono: questo \u00e8 ci\u00f2 che viene chiamato l'uomo della virt\u00f9 regale. (12, tr. Watson 1968: 128)Uno dei capitoli interni ha un dialogo tra Confucio e il duca Ai di Lu (494\u2013468 a.C.). Il Duca descrive l'incontro con un gobbo di nome Ai Taito, che era notoriamente brutto e carismatico, e chiede della sua incredibile popolarit\u00e0, che il Maestro attribuisce a \"de\" senza forma e simile all'acqua.Confucio disse: \"Una volta sono andato in missione a Ch'u, e mentre procedevo, ho visto alcuni maialini che poppavano il corpo della loro madre morta. Dopo un po' sussultarono e tutti corsero via e la lasciarono, perch\u00e9 non vedevano pi\u00f9 in lei la somiglianza con loro; non era pi\u00f9 la stessa di prima. Amando la loro madre, non amavano il suo corpo ma la cosa che muoveva il suo corpo. Quando un uomo \u00e8 stato ucciso in battaglia e la gente viene a seppellirlo, non ha bisogno delle sue medaglie. Quando a un uomo sono stati amputati i piedi, non gli importa molto delle scarpe. Per entrambi, ci\u00f2 che \u00e8 fondamentale non esiste pi\u00f9. Quando le donne vengono scelte per essere consorti del Figlio del Cielo, le loro unghie non vengono tagliate e le loro orecchie non vengono forate. Quando un uomo ha appena preso moglie, viene tenuto in posti fuori [dal palazzo] e non viene pi\u00f9 inviato in missioni [pericolose]. Se si prende cos\u00ec tanta cura per mantenere integro il corpo, quanto pi\u00f9 [si dovrebbe] nel caso di un uomo la cui virt\u00f9 \u00e8 integra? Ora Ai T'ai-t'o non dice niente ed \u00e8 fidato, non realizza nulla ed \u00e8 amato, cos\u00ec le persone vogliono affidargli i loro stati e hanno solo paura che non accetti. Deve essere che i suoi poteri sono integri, anche se la sua virt\u00f9 non prende forma \".\n\"Cosa intendi quando dici che i suoi poteri sono integri?\" chiese il duca Ai.\nConfucio disse: \"Vita, morte, conservazione, perdita, fallimento, successo, povert\u00e0, ricchezza, dignit\u00e0, indegnit\u00e0, calunnia, fama, fame, sete, freddo, caldo - queste sono le alternanze del mondo, il funzionamento del destino. Giorno e notte cambiano posto davanti a noi e la saggezza non pu\u00f2 scoprire la loro fonte. Pertanto, non dovrebbero essere sufficienti per distruggere la tua armonia; non dovrebbe essere consentito loro di entrare nella \"Magazzino dello Spirito\". Se riesci ad armonizzarti e goderteli, dominali e non perdere mai la gioia, se puoi farlo giorno e notte senza interruzioni e fare in modo che sia primavera con tutto, mescolandoti a tutto e creando il momento nella tua mente - questo \u00e8 ci\u00f2 che chiamo essere integralmente nel potere \".\n\"Cosa intendi quando dici che la sua virt\u00f9 non prende forma?\"\n\"Tra le cose di livello, l'acqua a riposo \u00e8 la pi\u00f9 perfetta, e quindi pu\u00f2 servire come standard. Protegge ci\u00f2 che \u00e8 dentro e non mostra alcun movimento all'esterno. La virt\u00f9 \u00e8 l'instaurazione della perfetta armonia. Sebbene la virt\u00f9 non abbia forma, le cose non possono staccarsene. \"(5, tr. Watson 1968: 73-74)Lo \"Zhuangzi\" \u00e8 famoso per i giochi di parole e la sua arguzia. Diversi passaggi fanno giochi di parole tra \"de\" \"ottenere\" e \"de\" \"integrit\u00e0; virt\u00f9\" (vedere Watson 1968: 183, 214). Il capitolo \"Inondazioni autunnali\" cita un proverbio: \"il \"de\" (nome) perfetto non \"de\" (verbo)\" (); \"Ho sentito dire:\" L'Uomo della Via non vince fama, la virt\u00f9 pi\u00f9 alta non vince guadagno, il Grande Uomo non ha s\u00e9 \". Nella misura pi\u00f9 perfetta, segue ci\u00f2 che gli \u00e8 stato assegnato. \"(17, tr. Watson 1968: 178-9). \"De\" dispregiativamente significa \"virt\u00f9; moralit\u00e0\" in alcuni contesti che deridono i confuciani, i mohisti e la scuola dei nomi. Ad esempio, questa derisione del loro sofisma: \"C'\u00e8 sinistra, c'\u00e8 destra, ci sono teorie, ci sono dibattiti, ci sono divisioni, ci sono discriminazioni, ci sono emulazioni e ci sono contese. Queste sono chiamate le otto virt\u00f9. \"(2, tr. Watson 1968:44). Tradurre le parole argute di \"Zhuangzi\" pu\u00f2 essere molto complesso. Un'ultima istanza menziona cinque tipi di \"xiongde\" ( \"cattivo/diabolico/terribile \"de\"\"), ma elenca solo il primo \"zhongde\" ( \"center/middle \"de\"\"). Confrontare queste traduzioni di \"de\" in Watson ( \"virt\u00f9\") e Mair ( \"integrit\u00e0\").Non c'\u00e8 male pi\u00f9 grande che per la mente essere consapevole della virt\u00f9 e agire come se fosse un paio di occhi. Perch\u00e9 quando inizia a comportarsi come un paio di occhi, sbircia dall'interno e quando guarda dall'interno \u00e8 rovinato. Esistono cinque tipi di virt\u00f9 pericolose, di cui la virt\u00f9 interiore \u00e8 la peggiore. Cosa intendo per virt\u00f9 interiore? Chi possiede virt\u00f9 interiore si creder\u00e0 sempre nel giusto e denigrer\u00e0 coloro che non fanno come lui. (32, tr. Watson 1968: 359)Non c'\u00e8 afflizione pi\u00f9 grande che l'integrit\u00e0 sia posseduta dalla mente e la mente sia posseduta dai suoi occhi. Una volta governata dall'occhio della mente, una persona guarda dentro e quando guarda dentro \u00e8 sconfitta. Esistono cinque tipi di integrit\u00e0 malevola e il principale tra loro \u00e8 l'integrit\u00e0 egocentrica. Cosa si intende per \"integrit\u00e0 egocentrica\"? Lei che ha integrit\u00e0 egocentrica \u00e8 posseduta dall'amore per se stessa e mette in ridicolo tutto ci\u00f2 che non fa da sola. (tr. Mair 1994:330)La parola \"Bade\" \"otto virt\u00f9 / poteri\" appare per la prima volta nel capitolo \"Discussione su come rendere tutte le cose uguali\". Sebbene molti commentatori e traduttori di \"Zhuangzi\" \"cerchino di dare a de\" \"un significato speciale diverso dal suo ordinario di \"virt\u00f9\" in questo contesto\", osserva Watson, \"credo che Chuang Tzu stia deliberatamente parodiando le categorie etiche dei confuciani e dei mohisti. \"La Via non ha mai conosciuto confini; la parola non ha costanza. Ma a causa [del riconoscimento di un] \"questo\", ci furono dei confini. Lascia che ti dica quali sono i confini. C'\u00e8 sinistra, c'\u00e8 destra, ci sono teorie, ci sono dibattiti, ci sono divisioni, ci sono discriminazioni, ci sono emulazioni e ci sono contese. Queste sono chiamate le otto virt\u00f9. (2, tr. Watson 1968: 43\u201344)I confuciani successivi fraintenderanno questo contesto Daoista e interpreteranno moralisticamente \"bade\" come \"Xiao\" \"piet\u00e0 filiale\", \"di\" \"piet\u00e0 tra fratelli\", \"zhong\" \"lealt\u00e0; fedelt\u00e0\", \"xin\" \"fidati; credi\", \"li\" \"rituale; riti; cortesia\", \"yi\" \"giustizia; retta condotta\", \"lian\" \"retto; onorevole; integrit\u00e0\" e \"zhi\" \" umilt\u00e0; vergogna\".\nUsi confuciani.\nIl quattro libri del confucianesimo danno alcune spiegazioni di \"de,\" \"virt\u00f9\". Si noti che le seguenti citazioni citano le traduzioni accademiche di Charles Muller dei \"Dialoghi\", \"Dottrina del mezzo\", \"Grande Apprendimento\" e \"Mencio\" . Le traduzioni pi\u00f9 familiari di James Legge rendono \"ren\" \" umanit\u00e0; cuore umano\" come \"virt\u00f9 perfetta\", che a volte crea confusione con \"de\" come \"virt\u00f9\". Confronta le traduzioni di questi due passaggi degli \"Analecta (dialoghi).\"Yen Y\u00fcan ha chiesto informazioni su [], virt\u00f9 perfetta. Il Maestro ha detto: \"Sottomettere se stessi e tornare alla correttezza, \u00e8 una virt\u00f9 perfetta. Se un uomo pu\u00f2 per un giorno sottomettersi e tornare alla correttezza, tutti sotto il cielo gli attribuiranno virt\u00f9 perfetta. La pratica della virt\u00f9 perfetta viene dall'uomo stesso o da altri? \"(12: 1, tr. Legge)Yen Y\u00fcan ha chiesto il significato di [] umanit\u00e0. Il Maestro ha detto: \"Superare completamente l'egoismo e attenersi alla correttezza \u00e8 umanit\u00e0. Se per un giorno intero riesci a superare l'egoismo e mantenere la correttezza, tutti nel mondo torneranno all'umanit\u00e0. L'umanit\u00e0 viene da se stessi o dagli altri? \"(12: 1, tr. Muller)Il Maestro disse: \"Lasciate che la volont\u00e0 si metta sulla via del dovere. Sia ogni realizzazione in ci\u00f2 che \u00e8 buono afferrata fermamente. Lasciate che ci sia accordamento nella [] virt\u00f9 perfetta. Lasciate che il rilassamento e il divertimento vengano trovati nelle arti educate. \"(7: 6, tr. Legge)Confucio disse: \"Metti le tue aspirazioni sul Tao, mantieni [] virt\u00f9, affidati alla tua [] umanit\u00e0 e rilassati nello studio delle arti. \"(7: 6, tr. Muller)\nI Dialoghi (Analecta).\n\"De\" occorre 40 volte negli \"Analecta confuciani\". Mentre Confucio esaltava \"de\" \"virt\u00f9; moralit\u00e0\" - \"Se sei virtuoso, non sarai solo. Avrai sempre degli amici. \"(4:25) - criticava spesso i suoi contemporanei per averla persa. Descrive \"de\" come qualcosa che si pu\u00f2 migliorare e aumentare, e elogia i saggi re che governavano attraverso i suoi poteri irresistibili.\nConfucio afferm\u00f2 che i governanti dell'antica Cina avevano \"zhide\" \"perfetto/ultimo \"de\" \" (vedi sopra). I due esempi seguenti menzionano il leggendario imperatore Yao e l'imperatore Shun, il re Wu, fondatore della dinastia Zhou e Tai Bo, che cedette il trono a suo nipote re Wen.Confucio disse: \"Si pu\u00f2 dire che T'ai Po abbia avuto un [] livello di virt\u00f9 perfezionato. Ha rifiutato il governo del regno tre volte, senza che il popolo lo sapesse. \"(8: 1)Shun, con cinque ministri, \u00e8 stato in grado di governare con successo l'impero. Il re Wu disse: \"In tutto ho dieci ministri\". Confucio ha detto: \"La loro abilit\u00e0 \u00e8 il problema. Non credi? Quando le dinastie T'ang [Shang] e Wu [Zhou] si unirono, avevano tanti ministri quanti te, con una donna e nove uomini. Il re Wen (dei Chou) controllava i due terzi dell'impero e, con questo, serviva lo Yin. Infatti, la [] virt\u00f9 di Chou pu\u00f2 essere chiamata [] l'epitome della virt\u00f9! \"(8:20)Il buon governo \u00e8 un argomento centrale degli \"Analecta\" e le seguenti citazioni illustrano l'importanza di \"de\" per governanti e funzionari.Confucio disse: \"Chi esercita il governo per mezzo della sua virt\u00f9 pu\u00f2 essere paragonato alla stella polare settentrionale, che mantiene il suo posto e tutte le stelle si rivolgono verso di essa\". (2: 1)Confucio disse: \"Se governi le persone in modo legale e le controlli con la punizione, eviteranno il crimine, ma non avranno alcun senso personale di vergogna. Se li governi per mezzo della virt\u00f9 e li controlli con la correttezza (decoro/buone maniere), acquisiranno il loro proprio senso di vergogna e quindi si correggeranno da s\u00e9. \"(2: 3)Confucio disse: \"L'uomo superiore si preoccupa della virt\u00f9; l'uomo inferiore si preoccupa delle cose materiali. L'uomo superiore cerca la disciplina; l'uomo inferiore cerca favori. \"(4:11)Qualcuno ha detto: \"Cosa ne pensi del detto: 'Ripaga il male con la virt\u00f9'?\" Confucio rispose: \"Allora come ripagherai la virt\u00f9? Ripaga il male con la giustizia e ripaga la virt\u00f9 con la virt\u00f9. \"(14:36)Chi K'ang Tzu domand\u00f2 a Confucio a riguardo del governo, dicendo: \"Supponiamo che io uccida gli ingiusti, al fine di promuovere i giusti. Andrebbe tutto bene? \" Confucio rispose: \"Nel fare il governo, qual \u00e8 il bisogno di uccidere? Se desideri il bene, le persone saranno buone. La natura (\"de)\" dell'uomo superiore \u00e8 come il vento, la natura (\"de\") dell'uomo inferiore \u00e8 come l'erba. Quando il vento soffia sull'erba, si piega sempre. \"(12:19)\nIn questa similitudine del vento e dell'erba, \"de\" chiaramente non significa \"virt\u00f9\" morale, ma qualcosa come \"natura; carattere\". Confronta questi due usi semanticamente simili.Confucio ha detto: \"Il cielo ha dato alla luce la virt\u00f9 dentro di me. Cosa pu\u00f2 farmi Huan T'ui [che voleva uccidere Confucio] ? \"(7:22)Confucio ha detto: \"I meridionali hanno un detto: 'Se un uomo non \u00e8 costante nella sua auto-coltivazione, non pu\u00f2 essere uno sciamano o un guaritore.' \u00c8 un buon proverbio. Se non sviluppi costantemente la tua virt\u00f9, cosa puoi dare agli altri? Non sarai nemmeno in grado di fare una diagnosi. \"(13:22)Confucio denigr\u00f2 ricorrentemente i suoi contemporanei del periodo delle primavere e degli autunni per aver diminuito la loro naturale \"de\". Un passaggio particolarmente ironico dei \"Dialoghi\" accusa lo stesso Maestro di averlo perso.Chieh Yu, il pazzo di Ch'u, pass\u00f2 accanto a Confucio, cantando: \"Fenice! Fenice! Come \u00e8 decaduta la tua virt\u00f9! Il tuo passato non pu\u00f2 essere corretto, ma il tuo futuro deve ancora venire. Abbandona! Abbandona! Coloro che ora si impegnano nel governo saranno in pericolo\". Confucio salt\u00f2 gi\u00f9, volendo parlargli, ma lui scapp\u00f2, quindi Confucio non riusc\u00ec a parlargli. (18: 5)Ecco alcune citazioni confuciane sulla rarit\u00e0 delle persone che possedevano la vera \"de\" \"virt\u00f9\".Confucio disse: \"Yu, coloro che comprendono la virt\u00f9 sono pochi e rari\". (15: 3)Confucio ha detto: \"Anche per un periodo molto lungo di tempo, ci sono state poche persone che hanno concretizzato la \"Media\" nella virt\u00f9 manifesta\". (6:27) Confucio ha detto: \"Anche per un periodo molto lungo di tempo, ci sono state poche persone che hanno concretizzato la \"Media\" nella virt\u00f9 manifesta\". (6:27)Confucio disse: \"Non ho mai visto uno che ama la virt\u00f9 tanto quanto il sesso\". (9:17, ripetuto in 14:12)Confucio ha detto: \"I virtuosi avranno sicuramente qualcosa da dire, ma quelli che hanno qualcosa da dire non sono necessariamente virtuosi. L'uomo con umanit\u00e0 \u00e8 sempre coraggioso, ma l'uomo coraggioso non \u00e8 necessariamente in possesso di umanit\u00e0. \"(14.5)Confucio disse: \"Parole intelligenti interrompono la virt\u00f9. La mancanza di pazienza nelle piccole cose porta alla distruzione di grandi piani. \"(15:26)Confucio ha detto: \"Il 'cittadino convenzionale' \u00e8 un ladro di virt\u00f9\". (17:13, cfr. Mencio 7B: 37)Confucio disse: \"Apprendere il Tao e tenere lezioni su di esso prima dell'attualizzazione significa buttare via la tua riserva di virt\u00f9\". (17:14)Quest'ultima citazione implica che \"de\" pu\u00f2 essere accumulato, e Confucio non era completamente pessimista sul fatto che la virt\u00f9 si smarrisse. Ad esempio (14: 6), lod\u00f2 il suo discepolo Nangong Kuo definendolo \"un uomo superiore, un uomo di virt\u00f9 accresciuta\". Questi quattro contesti descrivono \"de\" come una forza misurabile che si pu\u00f2 \"restituire\", \"coltivare\", \"estendere\" e \"aumentare\".Tseng Tzu ha detto: \"Quando hanno cure (per i loro genitori) fino alla fine e continuano a rispettarli dopo che (i loro genitori) se ne sono andati da tempo, la virt\u00f9 delle persone torner\u00e0 alla sua profondit\u00e0 naturale\". (1: 9)Confucio disse: \"Avere virt\u00f9 e non coltivarla; studiare e non vagliare; sentire ci\u00f2 che \u00e8 giusto e non seguire; non essere in grado di cambiare il male: queste sono le cose che mi mettono a disagio\". (7: 3)Tzu Chang ha detto: \"Mantenere la propria virt\u00f9 senza estenderla; fidarsi del Tao senza arricchirlo. Cosa puoi guadagnare? E di cosa puoi sbarazzarti? \"(19: 2)Fan Chih, mentre passeggiava con il Maestro tra gli altari della Danza della Pioggia, disse: \"Posso chiedere come aumentare la virt\u00f9, vincere la malvagit\u00e0 e risolvere l'illusione?\" Il Maestro rispose: \"Un'ottima domanda! Se ti prendi cura delle tue responsabilit\u00e0 prima di cercare il tuo guadagno, ci\u00f2 non aumenter\u00e0 la tua virt\u00f9? Se attacchi il tuo stesso male piuttosto che il male degli altri, non vincerai la malvagit\u00e0? Se, a causa di un momento di rabbia, metti in pericolo la tua stessa vita, cos\u00ec come quella dei tuoi genitori, non \u00e8 questa un'illusione? \"(12:21)\nIl \"Grande Studio\".\nIl \"Da Xue\" o \"Grande Studio\" o \"Grande Apprendimento\" \u00e8 uno dei primi testi confuciani, ed \u00e8 stato trasmesso come capitolo del \"Liji (libro dei riti).\" Il breve passaggio principale, che \u00e8 attribuito a Confucio, ripete la frase \"ming mingde\" (\"illumina il luminoso \"de\" \"), che Legge traduce \"illustra l'illustre virt\u00f9\".La via del grande sapere consiste nel manifestare la propria virt\u00f9 luminosa, consiste nell'amare le persone, consiste nel fermarsi nella perfetta bont\u00e0. [...] Gli antichi che volevano manifestare la loro brillante virt\u00f9 a tutto il mondo, prima governarono bene i propri stati. (tr. Muller)Il \"grande studio\" include nove commenti. Il primo \u00e8 stato presumibilmente scritto da Zeng Zi, un discepolo di Confucio. Spiega il \"mingde\" citando tre \"sezioni di Shujing\", un'iscrizione per vasca da bagno altrimenti sconosciuta del re Tang di Shang e un'ode di \"Shijing.\"Nell'\"Annuncio a K'ang\" si dice: \"Era in grado di [] manifestare la sua virt\u00f9. \" Il \"T'ai-chia\" dice: \"Ha contemplato il mandato svelato del Cielo\". Il \"Canone di Yao\" dice, \"\u00e8 stato in grado di [] rendere manifesta la sua alta virt\u00f9 \".L'iscrizione della vasca del re T'ang diceva: \"Se ti rinnovi per un giorno, puoi rinnovarti ogni giorno e continuare a farlo\". Nell'\"Annuncio di K'ang\" si dice \"attua il rinnovamento del popolo\". Il \"Libro delle Odi\" dice: \"Anche se Chou era uno stato antico, il suo mandato \u00e8 stato rinnovato ancora\". Quindi non c'\u00e8 nulla in cui l'Uomo Superiore non si eserciti pienamente. (tr. Muller)\nLa \"dottrina della media\".\nLo \"Zhongyong\" o \"Dottrina della Media\", che come il \"Grande Apprendimento\" di cui sopra, era incluso nel \"Liji\", usa \"de\" 22 volte.\nMentre i testi confucianisti generalmente descrivono il \"de\" degli umani, un passaggio ritrae quello del \"guishen\" ( \"fantasmi e spiriti; dei\").Confucio ha detto: \"La sovrabbondanza di [] potere degli esseri spirituali \u00e8 davvero sorprendente! Cercandoli, non possono essere visti. Ascoltandoli, non possono essere ascoltati. Non c'\u00e8 niente che non incarnino. Fanno digiunare le persone del mondo per la purificazione e indossano bei vestiti per partecipare ai sacrifici. Sono traboccanti, sembrano essere in alto, sembrano essere a sinistra e a destra. Il \"Libro delle Odi\" dice: 'Cercando di indagare sugli spiriti, non possiamo raggiungerli. Come potremmo afferrarli con i nostri pensieri? La manifestazione del sottile e l'inconciliabilit\u00e0 della sincerit\u00e0 \u00e8 cos\u00ec. \"(16, tr. Muller)Da notare come la \"Dottrina della Media,\" o del \"giusto mezzo\" attribuisce poteri quasi mistici a \"cheng\" ( \"sincerit\u00e0; verit\u00e0; onest\u00e0\").La sincerit\u00e0 \u00e8 solo \"perfezionamento\" e la Via \u00e8 solo \"seguire\". La sincerit\u00e0 \u00e8 l'inizio e la fine di tutte le cose. Senza sincerit\u00e0 non c'\u00e8 niente. Cos\u00ec l'Uomo Superiore apprezza il processo del \"diventare sincero\". Ma la sincerit\u00e0 non \u00e8 \"solo perfezionamento\"; significa anche \"perfezionare tutte le cose\". Per perfezionarti, hai bisogno di \"jen\". Per perfezionare gli altri, hai bisogno di saggezza. La [] virt\u00f9 della nostra natura \u00e8 che non \u00e8 altro che la Via mediante la quale interiore ed esteriore si fondono. Quindi possiamo sempre usarlo per sistemare le cose. (25, tr. Muller)Solo quella persona che ha pienamente realizzato la sincerit\u00e0 \u00e8 in grado di regolare le corde della Grande Rete del Mondo; \u00e8 in grado di stabilirsi nella Grande Radice del Mondo; \u00e8 in grado di comprendere le trasformazioni e il nutrimento del Cielo e della Terra. Cos\u00ec sincero \u00e8 il suo \"jen\"; cos\u00ec insondabile \u00e8 la sua profondit\u00e0; cos\u00ec vasta \u00e8 la sua spaziosit\u00e0. Chi \u00e8 in grado di capirlo, se non chi ha l'intelligenza saggia, acuta, luminosa, chi \u00e8 permeato di [] Virt\u00f9 Celeste? (32, tr. Muller)Due passaggi usano il composto \"Dade\" \"grande/potente \"de\"\").Che bravo figlio era Shun (il saggio imperatore)! La sua [] virt\u00f9 era quella di un saggio, fu venerato come imperatore. La sua ricchezza includeva tutto all'interno dei Quattro Mari. Viene sacrificato nel tempio ancestrale e i suoi figli e nipoti hanno preservato il suo nome. Quindi possiamo dire che i [] grandemente virtuosi raggiungono sempre la posizione appropriata, ricevono sempre la giusta ricompensa, ottengono sempre il loro riconoscimento e sono sempre longevi. (17, tr. Muller)Confucio ha trasmesso l'eredit\u00e0 di Yao e Shun (saggi-imperatori) e modellato il suo personaggio su Wen e Wu (saggi-re). Egli era governato dalle stagioni Celesti dall'alto, e combin\u00f2 la Terra e le Acque. Egli era come il Cielo e la Terra, che non hanno nulla che non supportano, e nulla che non coprono. La sua funzione era come la rivoluzione delle quattro stagioni, l'alternarsi del sole e della luna. Egli nutre una miriade di cose ed essi crescono insieme senza danneggiarsi a vicenda, e seguono il loro corso contemporaneamente senza interferire gli uni con gli altri. Il suo [] potere inferiore \u00e8 come i fiumi e i torrenti. Il suo [] potere superiore \u00e8 visto in profonde trasformazioni. Questo \u00e8 il motivo per cui il Cielo e la Terra sono chiamati \"grande\". (30, tr. Muller) La \"Dottrina della Media\" menziona anche il concetto di \"zhide\" [] \"\"de\" perfetto\".Quanto \u00e8 grande la Via del saggio! Sovrabbondante, sviluppa tutte le cose, estendendosi fino al Cielo. Quanto \u00e8 eccellente! Abbraccia le trecento regole di cerimonia e le tremila regole di condotta; aspetta la persona giusta e poi funziona. Quindi si dice: \"Se non [] perfezioni la tua virt\u00f9, la [] via perfetta non pu\u00f2 essere realizzata \". Quindi l'Uomo Superiore stima la sua [] natura virtuosa e segue la via dell'indagine, estendendosi in ampiezza e grandezza, penetrando tutte le sottigliezze, penetrandone l'altezza e la brillantezza, seguendo il corso dell'attualizzazione della Media. Rivede il vecchio e impara il nuovo, ispessendo il suo carattere attraverso la valorizzazione della ragionevolezza. (27, tr. Muller)\nIl \"Mencio\".\n\"De\" \"virt\u00f9; carattere\", appare 41 volte nel \"Mengzi\", o \"Mencio\". Molte occorrenze sono all'interno di citazioni, ad esempio 6A6 e 6A71 citano odi \"Shijing\" 260 e 247. Mencio cita frequentemente Confucio riguardo al \"de\"; 3A4 cita la metafora dell'erba e del vento presente nel \"Lunyu\" 12:19, e 7B37 cita 17:13 riguardo ai \"cittadini convenzionali sono ladri di virt\u00f9.\" Tre tematiche comuni su \"de\" sono: che i saggi governanti possono utilizzare il suo potere, dovrebbero impiegare gli uomini grazie al \"de\", e dovrebbero capire come ci\u00f2 influenza l'amicizia.\nIl primo e pi\u00f9 frequente insegnamento del \"Mencio\" \u00e8 che un condottiero dovrebbe sviluppare il suo \"de\" come modoper controllare il popolo.Il re chiese: \"quale tipo di qualit\u00e0 sono necessarie per mantenere la reggenza?\" Mencio rispose: \"prenditi cura del popolo, e nessuno ti si pu\u00f2 opporre.\" (1A7, tr. Muller)Ci fu il re Wen, oltretutto, con tutta la virt\u00f9 che gli apparteneva; e che non mor\u00ec finch\u00e9 raggiunse i 100 anni - e ancora la sua influenza non era penetrate in tutto l'impero. (2A1, tr. Legge)Mencio disse, \"colui che usa la forza come finzione di Umanit\u00e0 \u00e8 \"de-facto\" il pi\u00f9 potente tra i principi. Ma un tale potente deve avere un grande stato per essere efficace. L'uomo che pratica l'Umanit\u00e0 \u00e8 il vero re. Per essere un vero re non hai bisogno di un territorio particolarmente grande. T'ang lo fece con solo 70 \"li\", e il Re Wen lo fece sono solamente 100 \"li\". Quando usi il tuo potere per forzare il popolo a sottomettersi, non lo faranno mai con i loro cuori; \u00e8 solamente perch\u00e9 non hanno sufficiente forza per resistere. Quando le persone si sottomettono alla virt\u00f9, sono felici dal profondo del loro cuore, e si sottomettono sinceramente, come i settanta discepoli si sottomisero a Confucio. (2A3, tr. Muller)Mencio disse, \"quando il giusto governo prevale nel regno, i principi di poca virt\u00f9 si sottomettono a quelli di grande virt\u00f9, e quelli di poco valore a quelli di grande valore. Quando un cattivo governo prevale nel regno, i principi di piccolo potere sono sottomissivi verso quelli di grande potere, e i deboli sui forti. Entrambi questi casi sono la regola del Cielo. Coloro che si accordano con il Cielo vengono preservati, e coloro che si ribellano al Cielo periscono. (4A7, tr. Legge)Wan Chang chiese a Mencio, dicendo, \"le persone dicono: \"quando per Y\u00fc giunse il momento della trasmissione del governo, la sua virt\u00f9 era inferiore a quella di Y\u00e2o e Shun, e lui lo trasmise non al pi\u00f9 valoroso ma a suo figlio.\" fu cos\u00ec?'. Mencio rispose, 'No, non fu cos\u00ec. Quando il Cielo diede il regno a colui di pi\u00f9 grande valore, fu dato a colui di pi\u00f9 grande valore. Quando il cielo diede il regno al figlio del precedente sovrano, a lui fu dato. [...] Nel caso che un cittadino privato ottenga il trono, deve esserci in lui egual virt\u00f9 che in Shun o Y\u00fc; e inoltre deve esserci stata la sua presentazione al Cielo da parte del precedente sovrano. Fu in base a questa versione che Confucio non ottenne il trono.' (5A6, tr. Legge)Mencio disse, \"L'amministrazione del governo non \u00e8 difficile - sta nel non offendere le grandi famiglie. Colui che influenza le grandi famiglie, sar\u00e0 a sua volta influenzato da tutto lo Stato; e colui che influenza un qualsiasi Stato, sar\u00e0 influenzato da tutto l'Impero. Quando questo \u00e8 il caso, le sue virt\u00f9 e insegnamenti si diffonderanno ovunque tra i quattro mari come lo spargersi dell'acqua.' (4A6, tr. Legge)Confucio disse: \"Il fluire progressivo della virt\u00f9 \u00e8 pi\u00f9 rapido della trasmissione dei decreti reali da parte dei corrieri.\" (2A1, tr. Legge)Da notare che negli ultimi due esempi viene descritta la rapidit\u00e0 del fluire del \"de\".\nIl secondo tema riguarda come i regnanti debbano cercare e impiegare quegli individui provvisti di un buon \"de\".Se un principe odia la disgrazia, il miglior corso da seguire per lui \u00e8 stimare la virt\u00f9 e l'onore degli accademici virtuosi, dando ai pi\u00f9 di valore tra questi posti di dignit\u00e0, e gli uffici della fiducia. (2A3, tr. Legge)Mencio disse: \"L'umanit\u00e0 porta gloria, e la non-umanit\u00e0 porta disgrazia. Dunque se odi la disgrazia ma comunque ti coinvolgi in ci\u00f2 che \u00e8 non-umanit\u00e0, \u00e8 come odiare l'umidit\u00e0 e vivere in uno scantinato. Se veramente lo odi, dovresti onorare la virt\u00f9 e rispettare il buono. Inserisci buoni uomini in posizioni di rango e dai lavori a persone di abilit\u00e0.\" 2A4, tr. Muller)Dunque un principe che vuole compiere grandi azioni avr\u00e0 certamente dei ministri che non deve chiamare affinch\u00e9 essi vengano a lui. Quando desidera consultarli, egli va da loro. Non vale la pena avere a che fare con il principe che non onora i virtuosi, e non si compiace dei loro modi di fare. (2B7, tr. Legge 214)Chien chiese, \"come fai ad andare 'solamente essendo contento'?\" Mencio rispose, \"se dai valore alla virt\u00f9 e hai piacere nella giustezza, puoi essere contento. Cos\u00ec il gentiluomo in cattive acque non perde il suo senso di giustizia, e quando ha successo, non perde il Cammino. Dato che non perde il suo senso della giustizia quando in cattive acque, il gentiluomo \u00e8 capace di mantenere controllo di s\u00e9. Dato che non perde il Cammino quando trova il successo, le persone non sono scontente di lui.\" (7A9, tr. Muller)Hsien-ch'i\u00fb Mang chiese a Mencio, 'C'\u00e8 un detto, \"uno studioso di competa virt\u00f9 pu\u00f2 non essere impiegato come ministro dal suo sovrano, o non trattato da figlio da suo padre.\" ... Mencio rispose, 'No. Queste non sono le parole di un uomo superiore. Sono i detti di una persona incolta ad est di Qi.' (5A4, tr. Legge)Un terzo tema nel \"Mencio\" \u00e8 il collegamento tra \"de\" e amicizia.Wan Chang chiese a Mencio, dicendo, 'Oso chiedere riguardo ai principi dell'amicizia.' Mencio rispose, 'L'amicizia dovrebbe essere mantenuta senza alcuna presunzione sull'et\u00e0 maggiore di uno, o rango, o le circostanze dei suoi parenti. L'amicizia con un uomo \u00e8 l'amicizia con la sua virt\u00f9, e non ammette assunzioni di ssuperiorit\u00e0. (5B12, tr. Legge)Durante i frequenti incontri del duca di M\u00fb con Tsze-sze, egli un giorno gli chiese, \"Anticamente, principi con mille carrozze furono in buoni rapporti con gli studiosi - cosa pensi di questi rapporti?\". Tsze-sze fu contrariato, e disse, \"Gli antichi hanno detto, 'Gli studiosi devono essere serviti: come potrebbero aver detto che dovevano essere solo in buoni rapporti?\" Quando Tsze-sze fu cos\u00ec contrariato, non disse tra s\u00e9 e s\u00e9, - \"Riguardo al nostro rango, tu sei sovrano, e io suddito. Come posso presumere di essere in amicizia con il mio sovrano! Riguardo alla nostra virt\u00f9, dovresti farmi tuo maestro. Come potresti essere in amicizia con me?\" Perci\u00f2 quando un sovrano dalle mille carrozze cercher\u00e0 di essere in amicizia con uno studioso, non potr\u00e0 ottenere il suo desiderio - quanto meno potr\u00e0 chiamarlo al suo cospetto! (5B16, tr. Legge)Un ultimo esempio dell'uso confuciano di \"de\" in questo contesto, nel quale \"de\" ha un significato marcatamente negativo, semanticamente opposto alla virt\u00f9 \"morale\":Mencio disse, 'Qiu fu un alto ufficiale dei capi della famiglia Ji, le cui [] cattive vie, fu inabile a cambiare, mentre esigeva dalla popolazione il doppio del grano precedentemente pagato.' (4A14, tr. Legge)\nIn divinazione.\nSvariati testi ritrovati a Mawangdui (datati circa ante 168 a.C.), chiamati \"Xingde\" (punizione e virt\u00f9) descrivono \"De\" come una funzione mantica"}
{"id": "8893910", "revid": "1431409", "url": "https://it.wikipedia.org/wiki?curid=8893910", "title": "Patrik Gunnarsson", "text": "Carriera.\nClub.\nCresciuto nel settore giovanile dell', dopo una stagione in prestito all' viene ceduto a titolo definitivo al ; inizialmente aggregato alle squadre giovanili, il 9 marzo 2019 fa il suo esordio giocando gli ultimi quindici minuti dell'incontro di Championship vinto 2-1 contro il .\nIl 30 agosto 2021 passa con la formula del prestito ai norvegesi del Viking. Il 17 gennaio 2022 viene riscattato dai norvegesi.\nNazionale.\nNel 2021 viene convocato dalla nazionale under-21 islandese per il campionato europeo di categoria; scende in campo il 25 marzo nell'incontro della fase a gironi contro la Russia.\nStatistiche.\n\"Statistiche aggiornate al 30 agosto 2021\"."}
{"id": "8893915", "revid": "6923", "url": "https://it.wikipedia.org/wiki?curid=8893915", "title": "Vijay K. Bhaskar", "text": "Ha lavorato principalmente nel cinema di Tollywood. Ha vinto il National Film Award come miglior lungometraggio in telugu per \"Nuvve Kavali\" (2000). Ha studiato alla Sainik School, Korukonda."}
{"id": "8893918", "revid": "599013", "url": "https://it.wikipedia.org/wiki?curid=8893918", "title": "H\u00f6r\u00f0ur Ingi Gunnarsson", "text": "Caratteristiche tecniche.\n\u00c8 un terzino sinistro.\nCarriera.\nClub.\nCresciuto nel settore giovanile dell', nel marzo 2017 viene ceduto in prestito al con cui debutta fra i professionisti giocando l'incontro di \u00darvalsdeild perso 2-0 contro il . A fine stagione viene nuovamente ceduto in prestito, questa volta all' in seconda divisione; nel febbraio 2018 passa a titolo definitivo all' dove gioca tre stagioni prima di fare ritorno all'.\nIl 19 gennaio 2022 passa a titolo definitivo ai norvegesi del Sogndal, a cui si lega con un contratto triennale.\nNazionale.\nNel 2021 viene convocato dalla nazionale under-21 islandese per il campionato europeo di categoria; scende in campo il 25 marzo nell'incontro della fase a gironi contro la Russia.\nStatistiche.\n\"Statistiche aggiornate al 25 marzo 2021\"."}
{"id": "8893920", "revid": "1543377", "url": "https://it.wikipedia.org/wiki?curid=8893920", "title": "Glossario dei videogiochi", "text": "Il seguente glossario include i termini usati all'interno dei videogiochi, dall'industria videoludica o nel gergo dei videogiocatori. "}
{"id": "8893946", "revid": "306856", "url": "https://it.wikipedia.org/wiki?curid=8893946", "title": "Sella Russis", "text": "La Sella Russis (in tedesco: \"Russiskreuz\") (Passo di Croce Russi) \u00e8 una sella di montagna alta 1729 m. nelle Dolomiti altoatesine. \u00c8 un passaggio dalla Val di Funes (\"Villn\u00f6\u00dftal\") alla parallela Valle di Eores (\"Aferer Tal\"). A est, i pendii protetti nel Parco naturale Puez-Odle si innalzano fino alle Odle di Eores, mentre l'area a ovest sale alla vetta boscosa dell'Hochegg. Amministrativamente si trova nel comune di Funes.\nL'attraversamento \u00e8 reso accessibile alla circolazione automobilistica dalla strada provinciale 163, che parte da Funes (\"Villn\u00f6\u00df\"). Nella zona boschiva la Sella Russis non \u00e8 facilmente riconoscibile come spartiacque tra le valli, in quanto la strada sul lato Eores aumenta di altezza."}
{"id": "8893972", "revid": "119584143", "url": "https://it.wikipedia.org/wiki?curid=8893972", "title": "USS O'Brien (DD-415)", "text": "Lo USS \"O'Brien\" (\"hull classification symbol\" DD-415) fu un cacciatorpediniere della United States Navy, entrato in servizio nel marzo 1940 come parte della classe Sims.\nDopo un breve servizio lungo la costa orientale degli Stati Uniti d'America, con l'entrata degli statunitensi nella seconda guerra mondiale il cacciatorpediniere si spost\u00f2 nell'Oceano Pacifico per operare contro i giapponesi. Parte di un gruppo di scorta alle portaerei statunitensi impegnate nella zona di Guadalcanal, il 15 settembre 1942 l'\"O'Brien\" rimase vittima della stessa salva di siluri lanciata dal sommergibile giapponese \"I-19\" che caus\u00f2 l'affondamento della portaerei : danneggiato all'apparenza in maniera non grave, il cacciatorpediniere si rifugi\u00f2 inizialmente a Espiritu Santo per poi intraprendere il viaggio di ritorno verso gli Stati Uniti; l'esplosione aveva per\u00f2 causato gravi danni strutturali allo scafo, e il 19 ottobre la nave dovette essere abbandonata al largo di Tutuila nelle Samoa, affondando poco dopo.\nStoria.\nEntrata in servizio.\nImpostata nei cantieri del Boston Navy Yard il 31 maggio 1938, la nave venne varata il 20 ottobre 1939 con il nome di \"O'Brien\" in onore di Jeremiah O'Brien, capitano della Massachusetts Naval Militia ed eroe della guerra d'indipendenza americana; madrina del varo fu Josephine O'Brien Campbell, una lontana pronipote di Jeremiah O'Brien. La nave entr\u00f2 quindi in servizio il 2 marzo 1940.\nNei primi mesi di servizio operativo l'\"O'Brien\" oper\u00f2 lungo la East Coast, per poi sottoporsi a lavori di messa a punto alla fine del 1941. Dopo l'entrata in guerra degli Stati Uniti conseguente l'attacco di Pearl Harbor del 7 dicembre 1941, l'\"O'Brien\" lasci\u00f2 Norfolk il 15 gennaio 1942 di scorta alla nave da battaglia in coppia con il cacciatorpediniere ; dopo essere transitata per il canale di Panama, la formazione raggiunse San Francisco il 31 gennaio per prendere parte alle operazioni contro l'Impero giapponese nel teatro dell'Oceano Pacifico. L'\"O'Brien\" salp\u00f2 da San Francisco il 4 febbraio seguente di scorta a un convoglio diretto nel Pacifico occidentale, ma dovette rientrare dopo pochi giorni a seguito dei danni subiti in una collisione accidentale con il cacciatorpediniere ; dopo riparazioni eseguite presso il Mare Island Naval Shipyard di Vallejo, il cacciatorpediniere salp\u00f2 il 20 febbraio per Pearl Harbor dove, una volta a destinazione, divenne la nave ammiraglia della 4\u00aa Divisione cacciatorpediniere (4th Destroyer Division).\nL'unit\u00e0 oper\u00f2 quindi nel teatro delle Hawaii, pattugliando le acque occidentali dell'arcipelago e partecipando all'evacuazione del personale civile dall'Atollo di Midway alla fine di marzo 1942; dopo lavori per incrementare l'armamento antiaereo della nave, l'\"O'Brien\" trasport\u00f2 del personale della Marina all'atollo di Palmyra il 18 aprile per poi aggregarsi alla scorta di un convoglio diretto da San Diego alle Samoa, arrivando a Pago Pago il 28 aprile. Il cacciatorpediniere oper\u00f2 quindi in missioni di scorta nella zona delle Samoa, supportando anche il 26 maggio l'occupazione incontrastata da parte delle forze statunitensi dell'isola di Wallis; la nave rientr\u00f2 a Pearl Harbor in giugno, continuando ancora a operare nella zona delle Hawaii come unit\u00e0 di scorta e di guardia da attacchi nemici.\nL'affondamento.\nIl 17 agosto 1942 l'\"O'Brien\" si un\u00ec alla Task Force 17 (TF 17) incentrata sulla portaerei , operativa nel Pacifico meridionale nell'ambito degli scontri della campagna di Guadalcanal insieme alla TF 18 incentrata sulla portaerei . Nel pomeriggio del 15 settembre, mentre forniva copertura a distanza a un convoglio di rifornimenti diretto a Guadalcanal, la formazione statunitense cadde in un agguato dei sommergibili giapponesi: una salva del sommergibile \"I-19\" centr\u00f2 in pieno la portaerei \"Wasp\" e la nave da battaglia , causando l'affondamento della prima e il danneggiamento della seconda. L'\"O'Brien\", parte dello schermo antisommergibili di copertura della \"Hornet\", diresse sul luogo del siluramento della \"Wasp\", ma circa due minuti dopo il siluramento della portaerei si vide arrivare un siluro dal lato di sinistra: mentre tutta l'attenzione delle vedette e del personale di comando era rivolta a schivare questo ordigno, un altro siluro sempre parte della salva dello \"I-19\" centr\u00f2 la prua del cacciatorpediniere sul lato di sinistra. L'esplosione del siluro caus\u00f2 danni circoscritti nel punto d'impatto, ma provoc\u00f2 severe sollecitazioni strutturali allo scafo della nave.\nProcedendo con le sue stesse forze, l'\"O'Brien\" raggiunse la base di Espiritu Santo il 16 settembre dove fu sottoposto a lavori di riparazione provvisori da parte del personale della nave appoggio idrovolanti ; dopo essersi recato a Noumea il 21 settembre per altre riparazioni a opera della nave officina , il cacciatorpediniere salp\u00f2 quindi il 10 ottobre per rientrare a San Francisco, facendo tappa a Suva nelle Figi il 13 ottobre. Salpata nuovamente il 16 ottobre, la nave inizi\u00f2 ad accusare un progressivo aumento delle infiltrazioni d'acqua nello scafo al punto che, il 18 ottobre, dovette invertire la rotta e dirigere sul pi\u00f9 vicino ancoraggio; si pensava che l'unit\u00e0 avesse buone probabilit\u00e0 di raggiungere intatta Pago Pago nelle Samoa, ma alle 06:00 del 19 ottobre il fondo dello scafo si apr\u00ec improvvisamente e in maniera notevole, al punto che la parte anteriore e quella posteriore della nave iniziarono a muoversi in modo indipendente l'una dall'altra. Alle 06:30 la nave venne evacuata da tutto il personale non essenziale, ma un'ora e mezzo pi\u00f9 tardi anche gli ultimi uomini che tentavano di salvare l'unit\u00e0 dovettero abbandonarla; poco prima delle 08:00 lo scafo affond\u00f2 nella posizione 13\u00b0 30' S, 171\u00b0 18' O, circa 50 miglia a nord-ovest dell'isola di Tutuila, ma tutto l'equipaggio della nave fu tratto in salvo."}
{"id": "8893974", "revid": "228587", "url": "https://it.wikipedia.org/wiki?curid=8893974", "title": "HAN", "text": ""}
{"id": "8893979", "revid": "729019", "url": "https://it.wikipedia.org/wiki?curid=8893979", "title": "Route nationale 40b", "text": "La route nationale 40b (RN 40b o N 40b) \u00e8 stata una strada nazionale del dipartimento della Somme che partiva da Forest-Montiers e terminava a Rue. Rappresentava un collegamento tra la N1 e la N40. Nel 1972 venne completamente declassata a D32."}
{"id": "8893980", "revid": "439868", "url": "https://it.wikipedia.org/wiki?curid=8893980", "title": "Dewulf", "text": ""}
{"id": "8893985", "revid": "729019", "url": "https://it.wikipedia.org/wiki?curid=8893985", "title": "Route nationale 40c", "text": "La route nationale 40c (RN 40c o N 40c) \u00e8 stata una strada nazionale del dipartimento del Passo di Calais che partiva da Nempont-Saint-Firmin e terminava a Conchil-le-Temple. Rappresentava un collegamento tra la N1 e la N40. Nel 1972 venne completamente declassata a D940E1."}
{"id": "8893988", "revid": "287204", "url": "https://it.wikipedia.org/wiki?curid=8893988", "title": "USS O'Brien", "text": "Cinque unit\u00e0 della United States Navy hanno portato il nome di USS \"O'Brien\":"}
{"id": "8893990", "revid": "1543377", "url": "https://it.wikipedia.org/wiki?curid=8893990", "title": "Attentati di Tiro", "text": "Gli attentati al quartier generale di Tiro furono due attentati suicidi contro l'edificio del quartier generale delle forze di difesa israeliane a Tiro, in Libano, nel 1982 e nel 1983. Le esplosioni uccisero 103 israeliani e 46-59 libanesi, ferendo 95 persone e queste furono tra le peggiori perdite di sempre per le IDF. Il secondo attacco venne attribuito a Hezbollah.\nPrimo attentato.\nDopo la guerra del Libano del 1982, l'esercito israeliano istitu\u00ec posti di comando per dirigere le citt\u00e0 che occupavano. L'11 novembre 1982, un'auto Peugeot carica di esplosivo colp\u00ec l'edificio di sette piani utilizzato dall'esercito israeliano come quartiere generale relativo alla citt\u00e0 di Tiro. L'esplosione rase al suolo l'edificio e uccise 75 soldati israeliani, poliziotti di frontiera e agenti dello Shin Bet. Inoltre, rimasero uccisi tra i 14 e i 27 prigionieri libanesi e palestinesi detenuti da Israele. 27 israeliani e 28 arabi rimasero feriti.\nIl governo israeliano disse dopo l'esplosione che questa sarebbe stata un incidente causato dall'esplosione di bombole di gas. Ci\u00f2 \u00e8 contrario ai tre testimoni che videro la Peugeot accelerare verso l'edificio, l'identificazione delle parti dell'auto tra le macerie dell'edificio e l'esistenza di un rapporto dello Shin Bet che mostra i preparativi di Hezbollah per l'attentato.\nC'\u00e8 un monumento vicino a Baalbek, in Libano, dedicato al diciassettenne Ahmad Qasir, l'attentatore suicida responsabile dell'attacco.\nSecondo attacco.\nQuasi un anno dopo a Tiro avvenne un attentato quasi identico. Il 4 novembre 1983, un attentatore suicida guid\u00f2 un camioncino pieno di esplosivo in un edificio dello Shin Bet in una base dell'esercito israeliano a Tiro. L'esplosione uccise 28 israeliani e 32 prigionieri libanesi e ne fer\u00ec circa 40. L'attacco fu effettuato dall'organizzazione libanese sciita Hezbollah."}
{"id": "8893993", "revid": "484362", "url": "https://it.wikipedia.org/wiki?curid=8893993", "title": "Black Desert Online", "text": "Black Desert Online (coreano: ) \u00e8 un videogioco MMORPG fantasy open world sviluppato da Pearl Abyss e originariamente pubblicato per Microsoft Windows nel 2015. Una versione mobile intitolata Black Desert Mobile \u00e8 stata inizialmente pubblicata in Asia all'inizio del 2019 e in tutto il resto del mondo a dicembre 2019. Le versioni Xbox One e PlayStation 4, conosciute semplicemente come Black Desert, sono state distribuite nel 2019.\nNel 2018, Pearl Abyss ha iniziato a lavorare a un prequel della timeline di \"Black Desert\", intitolato \"Crimson Desert\", ma durante lo sviluppo \u00e8 diventata una propriet\u00e0 intellettuale separata e autonoma con una trama diversa e nuovi personaggi.\nTrama.\n\"Black Desert Online\" si svolge in un'ambientazione fantasy e ruota attorno al conflitto tra due nazioni rivali, la Repubblica di Calpheon e il Regno di Valencia. Calpheon \u00e8 molto materialista mentre Valencia molto spirituale.\nMolto tempo fa, le quattro aree principali, Calpheon, Serendia, Balenos e Mediah, erano in pace. Tutto cambi\u00f2 quando la peste nera inizi\u00f2 a diffondersi attraverso i mercanti di Valencia, in un'area a est di Mediah che controllava il commercio. Molti in tutto il mondo morirono di peste. Alla fine, le tre aree principali fecero un'alleanza e iniziarono una guerra che dur\u00f2 30 anni; con Mediah che traeva il massimo profitto dalla raccolta delle pietre nere scambiandole e vendendole.\nDopo la guerra, l'alleanza inizi\u00f2 lentamente a condurre nuovamente i commerci con Valencia. Le tensioni sorsero quando le altre zone scoprirono l'importanza delle pietre. Nel disperato tentativo di guadagnare ricchezza, iniziarono a cercarle anche le altre nazioni. Calpheon non aveva un'area di raccolta che le ospitasse, quindi iniziarono a rubarle, depredando villaggi e creando ulteriori conflitti con Valencia. Toccher\u00e0 al giocatore, il prescelto dal \"Black Spirit\" (una creatura che accompagner\u00e0 il protagonista durante tutta la storia) riportare l'ordine nei regni attraverso disparate missioni e richieste d'aiuto.\nModalit\u00e0 di gioco.\nIl combattimento in \"Black Desert Online\" \u00e8 basato sull'azione, che richiede mira manuale e movimento libero simili a quelli che si trovano negli sparatutto in terza persona. Il gioco offre alloggi, pesca, agricoltura e commercio, cos\u00ec come grandi eventi di assedio PvP. \u00c8 ben considerato per la sua personalizzazione del personaggio avanzata e approfondita.\nIl sistema di combattimento richiede mira manuale, schivate e l'uso di combo, a differenza di altri MMORPG il combattimento \u00e8 totalmente attivo e molti attacchi possono essere concatenati tra loro, approcciando il nemico in modi differenti. I giocatori possono anche ingaggiare combattimenti a cavallo. Le cavalcature vengono acquisite addomesticando dei cavalli in natura o comprandole al mercato, possono essere anche allevate per aumentare il loro livello. Le cavalcature richiedono cibo e cure, non possono essere immagazzinate nell'inventario e possono essere uccise.\nIl gioco include una serie di funzionalit\u00e0 per aiutare con l'immersione e l'aspetto sandbox. Il sistema meteorologico dinamico mondiale include eventi su larga scala come i tifoni che influenzeranno il gameplay. Il tempo localizzato includer\u00e0 eventi come la nebbia temporanea, che i giocatori possono sfruttare per lanciare attacchi a sorpresa contro le strutture delle gilde rivali. C'\u00e8 anche un ciclo dinamico giorno / notte con una progressione graduale degli effetti luminosi. Durante la notte alcuni personaggi non giocanti (NPC) non saranno disponibili ed i mostri rilasceranno del drop aumentato. Sono disponibili diversi contenuti di gioco a seconda che sia notte o giorno. I giocatori possono arredare le proprie abitazioni acquistando mobili tramite NPC o tramite crafting.\nSviluppo.\nSviluppo e pubblicazione iniziale per PC.\n\"Black Desert Online\" \u00e8 in sviluppo dal 2010. Lo studio coreano Pearl Abyss \u00e8 stato fondato nel settembre 2010 da Kim Daeil, iniziando poco dopo lo sviluppo di \"Black Desert Online\". Il gioco utilizza il motore grafico Black Desert personalizzato di Pearl Abyss, creato appositamente per gestire il rendering veloce richiesto per il suo mondo senza caricamenti e le guerre tra gilde su larga scala con molti giocatori.\nDopo aver raggiunto un accordo editoriale con GameOn Japan l'8 settembre 2012, Pearl Abyss ha iniziato a rivelare i dettagli del gioco al pubblico. Nel novembre 2012 il gioco \u00e8 stato mostrato al G-Star. \"Black Desert Online\" \u00e8 stato presentato anche al gamescom del 2013.\n\"Black Desert Online \u00e8\" entrato in una fase di beta testing nell'ottobre 2013. Una seconda fase di beta test della durata di tre settimane \u00e8 iniziato nell'aprile 2014. La beta aperta \u00e8 stata lanciata a dicembre 2014.\nIl gioco \u00e8 stato pubblicato in Corea, Giappone e Russia nel 2015, in Nord America ed Europa il 3 marzo 2016, in Sud America, Turchia e paesi del Medio Oriente e del Nord Africa nel 2017 e nel Sud-est asiatico nel 2018. \"Black Desert Online\" utilizza un modello free-to-play in Corea, Giappone e Russia, mentre a Taiwan, Sud-est asiatico, Europa, Nord America e Sud America il gioco utilizza un modello a pagamento.\nSviluppo per PC post-lancio.\nL'espansione Mediah \u00e8 stata pubblicata nella versione nordamericana / europea il 30 marzo 2016. Mediah Parte 2 \u00e8 uscito il 4 maggio 2016. Le nuove classi chiamate Musa, Maehwa, Kunoichi e Ninja sono state rese disponibili per il gioco nel 2016, seguite da Dark Knight e Striker nel 2017, Lahn nel 2018, e la Shai nel 2019. L'espansione Valencia I \u00e8 stata pubblicata nella versione nordamericana / europea il 29 giugno 2016. Tutte le espansioni e le aggiunte di classe sono state gratuite nel modello pay-to-play, senza piani di addebito per contenuti futuri aggiuntivi. Il 22 agosto 2018 \u00e8 stata distribuita una versione aggiornata per PC intitolata \"Black Desert Remastered\" gratuita tramite aggiornamento di gioco.\nNell'ottobre 2015, \"Black Desert Online\" \u00e8 stato pubblicato e localizzato in Russia dall'editore cipriota GameNet. Questo contratto \u00e8 scaduto il 12 ottobre 2018, senza un accordo sulle informazioni sull'account, inclusi i dati dei personaggi. Pearl Abyss si \u00e8 scusato con i giocatori russi e ha annunciato che si sarebbero auto-pubblicati in Russia. Nell'aprile 2018, Pearl Abyss ha annunciato che avrebbe cambiato i fornitori di servizi sui server nordamericani per migliorare la stabilit\u00e0. Nel febbraio 2019, sono state apportate modifiche al Marketplace per creare il nuovo mercato centrale, che offre modi pi\u00f9 intuitivi per acquistare e vendere articoli dal Marketplace.\nVersioni console.\nAl Taipei Games Show nel gennaio 2017, Pearl Abyss ha dichiarato che le versioni Xbox One e PlayStation 4 del gioco sono in fase di sviluppo ed \u00e8 stato nuovamente confermato da Pearl Abyss a marzo.. La versione Xbox One, intitolata semplicemente \"Black Desert\", \u00e8 stata rivelata durante la conferenza stampa di Microsoft all'E3 2017. Il gioco per Xbox \u00e8 stato pubblicato in Nord America ed in Europa il 4 marzo 2019, a seguito di pi\u00f9 versioni di beta-testing a partire dal 2018. In termini di contenuto, tuttavia, la versione Xbox del gioco era di circa tre anni indietro rispetto alla versione PC al momento della sua uscita. Le classi Striker, Dark Knight, Lahn e Musa sono state rese disponibili per i giocatori di Xbox One nell'aprile 2019.\nLa versione per PlayStation 4 \u00e8 stata pubblicata il 22 agosto 2019.\nLe versioni per console offrono il supporto per il gioco multipiattaforma da marzo 2020.\nVersioni mobili.\nNell'agosto 2017, Pearl Abyss ha pubblicato un teaser ufficiale per \"Black Desert Mobile\". \u00c8 stato reso disponibile per Android e iOS nel febbraio 2018, inizialmente solo in Corea, Giappone e Taiwan, con la versione inglese distribuita a dicembre 2019 durante i Game Awards 2019.\nAccoglienza.\n\"La beta di Black Desert\" \u00e8 stata ben accolta. Il gioco completo ha ricevuto valutazioni contrastanti o medie dalla critica, con un punteggio medio di 70/100 su Metacritic per le versioni PC, PS4 e Xbox One. \nNell'aprile 2016, l'editore Kakao Games ha annunciato che \"Black Desert Online\" aveva raggiunto vendite di 400.000 copie nel suo primo mese sui mercati europeo e nordamericano e mostrava una media di 100.000 utenti simultanei. A marzo 2017, \"Black Desert\" aveva 3,4 milioni di giocatori registrati in Nord America ed Europa. A maggio 2018, pi\u00f9 di 1,2 milioni di copie del gioco sono state vendute su Steam in Europa e Nord America. A settembre 2018, il gioco aveva pi\u00f9 di 10milioni di utenti registrati in tutto il mondo.\nAd aprile 2019, il gioco aveva raggiunto oltre 18 milioni di giocatori e le sue entrate totali avevano superato il miliardo di dollari. Nel settembre 2020, il gioco ha raggiunto i 30milioni di giocatori e ha incassato 1.7 miliardi di dollari In tutto il mondo."}
{"id": "8893994", "revid": "119508223", "url": "https://it.wikipedia.org/wiki?curid=8893994", "title": "Jurandir Czaczkes", "text": ""}
{"id": "8894003", "revid": "123903520", "url": "https://it.wikipedia.org/wiki?curid=8894003", "title": "Wahid Faghir", "text": "Caratteristiche tecniche.\nConsiderato come uno dei prospetti pi\u00f9 interessanti al mondo, Faghir \u00e8 un attaccante che solitamente ricopre il ruolo di prima punta agile,veloce e rapido nello stretto unisce buone doti da finalizzatore a una grande intelligenza tattica.Data la sua grande sicurezza mentre gioca e le sue qualit\u00e0 \u00e8 stato paragonato a Zlatan Ibrahimovic\nCarriera.\nClub.\nCresciuto nel settore giovanile del , debutta in prima squadra il 13 giugno 2020 in occasione dell'incontro di 1. Division vinto 1-0 contro il ; realizza la sua prima rete due settimane pi\u00f9 tardi nella vittoria per 5-3 contro il .\nIl 31 agosto 2021 viene acquistato dallo .\nNazionale.\nNel 2021 viene convocato dalla nazionale under-21 per il campionato europeo di categoria.\nStatistiche.\n\"Statistiche aggiornate al 16 ottobre 2021\"."}
{"id": "8894004", "revid": "458786", "url": "https://it.wikipedia.org/wiki?curid=8894004", "title": "Wahidullah Faghir", "text": ""}
{"id": "8894007", "revid": "547034", "url": "https://it.wikipedia.org/wiki?curid=8894007", "title": "Prefetto di dipartimento", "text": "Il prefetto di dipartimento \u00e8 il membro del corpo prefettizio che dirige l'azione dello Stato in un dipartimento francese.\nStoria.\nLa funzione di prefetto fu creata dal primo console Bonaparte per controllare i dipartimenti e pacificare il paese dopo gli eventi rivoluzionari con la legge del 28 pluvi\u00f4se anno VIII (17 febbraio 1800). La funzione succede a quella di commissario governativo creato dal Direttorio, che a sua volta assume alcuni poteri del procureur-syndic istituito nel 1790.\nIl ministro dell'Interno, Luciano Bonaparte, ordina nella sua lettera del 26 aprile 1800:\nI suoi poteri erano allora molto ampi nel suo collegio elettorale, come citato dal conte de Vaublanc, prefetto di Metz nel 1805:\nSotto la Restaurazione, i prefetti furono incaricati di mantenere l'ordine: \"Mettete il mantenimento dell'ordine pubblico al primo posto dei vostri doveri ... la vigilanza previene il disordine\" ha detto il circolare del conte di Vaublanc, che nel 1815 divenne ministro dell'interno.\nNel 1948, dopo la seconda guerra mondiale e tra i decreti del 10 maggio 1982 e del 29 febbraio 1988, i prefetti assumevano il titolo di Commissario della Repubblica sebbene gli edifici che ospitano i loro servizi siano sempre stati indicati con il nome di prefetture, proprio come la capitale del dipartimento.\nStatuto.\nLa qualifica di prefetto \u00e8 inquadrata dal decreto n\u00b0 64-805 del 29 luglio 1964 che stabilisce le disposizioni normative applicabili ai prefetti.\nIl prefetto ha storicamente come principale rel\u00e8 del potere centrale uno status che conferisce una forte dipendenza dal governo. Tradizionalmente, il prefetto regionale non era il superiore gerarchico del prefetto del dipartimento. I decreti del 2004 avevano in qualche modo limitato questo principio prevedendo che il prefetto regionale guidasse e coordinasse l'azione dei prefetti di dipartimento che si conformano alle sue decisioni e gli riferiscono.\nIl decreto del 16 febbraio 2010 prevede ora che il prefetto dipartimentale sia posto sotto l'autorit\u00e0 del prefetto regionale, ad eccezione di alcune aree che sono comunque importanti (polizia amministrativa, controllo della legalit\u00e0, vigilanza amministrativa dei comuni e comunit\u00e0 di comuni, polizia per gli stranieri). \nNomina.\nIn ogni dipartimento viene nominato un prefetto. Le prefetture si trovano nella capitale del dipartimento. Il prefetto del capoluogo regionale \u00e8 sia il prefetto di dipartimento in cui ha sede sia il prefetto di regione.\nViene nominato con decreto del presidente della Repubblica, assunto in Consiglio dei ministri, su proposta del Presidente del Consiglio. Pu\u00f2 essere trasferito automaticamente o licenziato su base discrezionale.\nI prefetti generalmente passavano attraverso l'ENA. Sono alti funzionari del ministero dell'Interno, che di solito iniziano la carriera come sottoprefetti. Ma il presidente della Repubblica e il presidente del Consiglio hanno potere discrezionale in questo settore e possono nominare un prefetto secondo criteri di loro scelta.\nCi sono prefetti nelle diverse direzioni del Ministero dell'Interno, quindi non hanno attivit\u00e0 territoriale, poich\u00e9 il termine prefetto comprende sia il livello pi\u00f9 alto dell'amministrazione del Ministero dell'Interno e la carica che porta il suo nome, chiamata dal 1981 al 1986 Commissario della Repubblica.\nObblighi.\nIl Prefetto deve mantenere l'assoluta neutralit\u00e0 politica e applicare la politica del governo in vigore senza esprimere le proprie opinioni. Pertanto, non pu\u00f2 appartenere a un sindacato o scioperare. Non pu\u00f2 essere eletto a livello locale o parlamentare allo stesso tempo. Durante le campagne elettorali, ha l'obbligo di riserva (noto come riserva prefettizia) e come tale deve astenersi dal partecipare a qualsiasi manifestazione pubblica. Il Prefetto deve anche essere permanentemente disponibile, che \u00e8 uno dei maggiori obblighi legati alla sua funzione. Pu\u00f2 quindi lasciare il suo dipartimento solo con l'autorizzazione del ministero. \nFunzioni.\nCome risultato dell'organizzazione decentralizzata francese dell'amministrazione, la prefettura dipartimentale francese ha una gamma molto ampia di compiti. Ad esempio, non solo si occupa completamente di questioni quali la pianificazione del territorio, l'ordine pubblico e la sicurezza generale, ma \u00e8 anche responsabile della salute di tutti i residenti del dipartimento. Quest'ultima competenza include questioni come la supervisione dell'industria inquinante e il rilascio delle patenti di guida. Inoltre, il prefetto \u00e8 responsabile della conservazione di cose come un monumento storico, che fanno parte del patrimonio culturale. Oggi, il prefetto di dipartimento trasferisce parte dei suoi poteri ai sottoprefetti. A Parigi, il prefetto di dipartimento ha anche la funzione di prefetto di regione. Queste due funzioni vengono svolte da persone diverse altrove in Francia."}
{"id": "8894009", "revid": "439868", "url": "https://it.wikipedia.org/wiki?curid=8894009", "title": "Groote", "text": ""}
{"id": "8894011", "revid": "466539", "url": "https://it.wikipedia.org/wiki?curid=8894011", "title": "The Shubert Organization", "text": "The Shubert Organization \u00e8 un'organizzazione di produzione teatrale e uno dei principali proprietari di teatri con sede a Manhattan, New York City. \u00c8 stata fondata dai tre fratelli Shubert alla fine del XIX secolo. Si espansero costantemente, possedendo molti teatri a New York e in tutto il paese. Da allora ha subito passaggi di propriet\u00e0, ma \u00e8 ancora un'importante catena di teatri.\nStoria.\nThe Shubert Organization fu fondata dai fratelli Shubert, Sam S. Shubert, Lee Shubert e Jacob J. Shubert di Syracuse, New York, colloquialmente e collettivamente noti come \"The Shuberts\", alla fine del XIX secolo nello Stato di New York, entrando nelle produzioni di New York nel 1900. L'organizzazione ha prodotto un gran numero di spettacoli ed inizi\u00f2 ad acquistare teatri. Sam Shubert mor\u00ec nel 1905; nel 1916 i due fratelli rimasti erano diventati potenti magnati del teatro con una presenza a livello nazionale.\nNel 1907 gli Shubert tentarono di entrare nel vaudeville con la United States Amusement Co. Nella primavera del 1920 fecero un altro tentativo, stabilendo lo Shubert Advanced Vaudeville con Lee Shubert come presidente e rappresentando due spettacoli al giorno a Boston, Dayton, Detroit, Cleveland , Chicago, Philadelphia e nel settembre 1921 aprendo a New York.\nNell'aprile 1922 gli Shubert collaborarono con Isidore Herk ed E. Thomas Beatty per formare l'Affiliated Theatres Corporation, che avrebbe prenotato spettacoli per la catena. Di fronte alla feroce concorrenza del circuito B. F. Keith, gli Shubert chiusero la loro attivit\u00e0 di vaudeville nel febbraio 1923.\nNel 1929 la catena Shubert Theatre comprendeva i locali pi\u00f9 importanti di Broadway, il Winter Garden, il Sam S. Shubert e gli Imperial Theater, e possedeva, gestiva, operava o prenotava quasi un migliaio di teatri a livello nazionale. La compagnia continu\u00f2 a produrre produzioni teatrali a New York fino agli anni '40, tornando a produrre produzioni di Broadway negli anni '70 dopo una pausa.\nLa compagnia fu riorganizzata nel 1973 e nel 2016 possedeva o gestiva diciassette teatri di Broadway a New York, due teatri off-Broadway, Stage 42 e New World Stages, e il Forrest Theatre di Filadelfia. Affitt\u00f2 lo Shubert Theatre di Boston al Citi Performing Arts Center. Lo Shubert Ticketing, che include Telecharge, gestisce i biglietti per 70 sale.\nDiversi ex teatri di propriet\u00e0 di Shubert negli Stati Uniti sono ancora indicati con il nome di Shubert. Uno dei pi\u00f9 famosi \u00e8 il New Haven Shubert, il secondo teatro mai costruito dalla Shubert Organization. Fino agli anni '70, i principali produttori di Broadway spesso presentavano spettacoli l\u00ec prima di aprire a New York. \u00c8 stato immortalato in molti film della met\u00e0 del XX secolo, come \"All About Eve\".\nUn altro importante teatro regionale \u00e8 stato lo Chicago, Illinois, situato all'interno del Majestic Building al 22 West Monroe Street. Originariamente noto come Majestic Theatre, The Shubert Organization lo acquist\u00f2 nel 1945 e lo ribattezz\u00f2 \"Sam Shubert Theatre\". Gli Shubert vendettero il teatro alla Nederlander Organization nel 1991 ed \u00e8 ora noto come CIBC Theatre.\nNel 2016 ha venduto la sede di lunga data al 1700 di Broadway, a Ruben Cos, per 280 milioni di dollari."}
{"id": "8894017", "revid": "1924342", "url": "https://it.wikipedia.org/wiki?curid=8894017", "title": "IFPI Iceland", "text": ""}
{"id": "8894021", "revid": "123079592", "url": "https://it.wikipedia.org/wiki?curid=8894021", "title": "Gurdon Saltonstall Mumford", "text": "Fu deputato presso la Camera dei rappresentanti degli Stati Uniti per lo Stato di New York.\nBiografia.\nNato il 29 gennaio 1764 a New London nel Connecticut, gli fu dato il secondo nome in onore del nonno materno. Era il secondo figlio di David Mumford Sr., un discendente di Thomas Mumford (uno dei primi coloni del Rhode Island), e di Rebecca Winthrop Mumford, nata Saltonstall, una nipote di Gurdon Saltonstall, 25\u00ba Governatore coloniale del Connecticut.\nFrequent\u00f2 le scuole pubbliche.\nCarriera.\nGrazie all'influenza dello zio, ambasciatore degli Stati Uniti in Francia, Silas Deane (marito della sorella pi\u00f9 giovane di sua madre, Elizabeth Saltonstall), fu segretario privato di Benjamin Franklin durante l'ultimo periodo di soggiorno ufficiale a Parigi di quest'ultimo.\nNel 1785, torn\u00f2 in America con Franklin e si stabil\u00ec a New York ove divenne socio dei suoi fratelli come venditore a provvigione nel 1791. Nel 1805 fu eletto per il Partito Democratico-Repubblicano al 9\u00ba Congresso degli Stati Uniti d'America per sostituire il dimissionario Daniel D. Tompkins. Tra i suoi colleghi da New York nel Congresso vi erano George Clinton Jr., Henry W. Livingston, Uri Tracy, Philip Van Cortlandt e Killian K. Van Rensselaer.\nFu rieletto al decimo e all'undicesimo Congresso rimanendo in carica dal 4 marzo 1805 a 3 marzo 1811. Durante la sua permanenza alla Camera, presiedette il Comitato sul Commercio e Industria della Camera di commercio durante il 9\u00ba Congresso.\nMumford fu un elettore presidenziale nel 1812 e vot\u00f2 per DeWitt Clinton e Jared Ingersoll.\nRitiratosi dalla politica attiva, fu nominato direttore della Banca Mellon di New York nel 1812 e apr\u00ec un ufficio di brokeraggio a Wall Street nel 1813.\nMumford fu uno dei fondatori originali della Borsa di New York e dal 1818 al 1824, ne fu il secondo presidente, succedendo ad Anthony Stockholm.\nMumford fu anche membro della Societ\u00e0 Francese di Beneficenza di New-York (nota anche come French Benevolent Society of New York), istituita per aiutare gli immigranti bisognosi francesi e svizzeri nel 1806, che oltre a questo fu anche un club per i suoi membri.\nVita privata.\nIl 2 novembre 1793, Mumford spos\u00f2 Anna Van Zandt nel tempio della Chiesa Riformata Olandese. Dalla coppia nacquero:\nDopo la morte della sua prima moglie egli si rispos\u00f2 con Letizia Van Toren nel 1810. Insieme essi vissero al 23 di Broadway e furono i genitori di:\nEgli mor\u00ec di una lunga malattia a New York il 30 aprile 1831 e la sua salma fu inumata nel Cimitero dell'Antica chiesa collegiata olandese."}
{"id": "8894022", "revid": "945903", "url": "https://it.wikipedia.org/wiki?curid=8894022", "title": "Tijuana Jazz", "text": "Tijuana Jazz \u00e8 un album del vibrafonista jazz statunitense Gary McFarland e del connazionale trombettista jazz Clark Terry, pubblicato dalla casa discografica Impulse! Records nel febbraio del 1966."}
{"id": "8894024", "revid": "22475", "url": "https://it.wikipedia.org/wiki?curid=8894024", "title": "Capitan tagliagola", "text": "Capitan Tagliagola (\"Captain Cut-Throat\") \u00e8 un romanzo giallo del 1953 scritto da John Dickson Carr; \u00e8 uno dei suoi mystery di ambientazione storica.\nTrama.\n1805: a Boulogne \u00e8 schierata la Grande Arm\u00e9e di Napoleone al completo, in attesa di invadere la Gran Bretagna. Ma l'Imperatore tergiversa per motivi logistici. Mentre i giorni si susseguono uguali l'uno all'altro, nell'accampamento francese si profila una nuova minaccia: un assassino misterioso, presto soprannominato dai soldati \"Capitan Tagliagola\", uccide diverse sentinelle francesi; il guaio \u00e8 che sembra assalire le vittime di fronte, senza che queste possano reagire, e lo fa senza lasciare traccia. Si tratta di un assassino reale o di un fantasma?\nAd investigare si troveranno una spia inglese, Alan Hepburn, ed una francese, Ida de Sainte-Elme, inviate entrambe nientemeno che dal temutissimo Ministro della Polizia dell'Imperatore, Joseph Fouch\u00e9; Hepburn, ovviamente, \u00e8 costretto a lavorare per i francesi, ed accetta solo quando ad essere minacciata \u00e8 la vita di sua moglie Madeleine; ma sa benissimo che, una volta terminato il suo incarico, nessuno di loro due sar\u00e0 pi\u00f9 al sicuro..."}
{"id": "8894025", "revid": "123380119", "url": "https://it.wikipedia.org/wiki?curid=8894025", "title": "Titolo di cortesia", "text": "Un titolo di cortesia \u00e8 un titolo che non ha significato legale ma \u00e8 piuttosto usato per consuetudine o cortesia, particolarmente, nel contesto della nobilt\u00e0, i titoli utilizzati dai bambini dei membri della nobilt\u00e0 (confrontare titolo sostanziale).\nIn alcuni contesti, titolo di cortesia \u00e8 utilizzato per intendere il pi\u00f9 generale concetto di titolo o appellativo onorifico come Signore, Signora, Dottore, Signorina, Sir, e Madam.\nEuropa.\nIn Europa, inclusa la Francia, molti titoli non sono titoli sostanziali ma rimagono \"titres de courtoisie\", e come tali, sono adottati unilateralmente. Quanto fatto da un membro genuino della \"noblesse d'\u00e9p\u00e9e\" l'usanza era tollerata dalla societ\u00e0 francese. Una pratica comune \u00e8 la \"diminuzione del titolo\", quando un cadetto maschi di famiglie nobili, soprattutto aristocrazia terriera, possono assumere un titolo di cortesia minore di quello portato legalmente dal capo della famiglia, anche se essi non avevano una propria signoria feudale intitolata.\nAd esempio, il figlio maggiore del \"Duca di Parigi\" (titolo sostanziale) pu\u00f2 essere chiamato \"Marchese di Parigi\" (titolo di cortesia) e i figli minori \"Conte N. di Parigi\", dove N. \u00e8 il nome di persona. Nella paria ereditaria napoleonica e della Restaurazione, la diminuzione era un diritto per i figli minori, con il titolo derivato ereditabile per primogenitura maschile; re Giuseppe Bonaparte confer\u00ec il titolo di \"Principe\" ai suoi nipoti nella linea maschile e in quella femminile.\nGiappone.\nNel novembre 2020, una proposta del governo giapponese vuole stabile il titolo di \"Kojo\" (\"donna imperiale\") per le ex-principesse. Secondo l'attuale Legge della casa imperiale i mebri femminili che sposano dei non-nobili perdono il loro stato reale e diventano non-nobili. Se questa proposta diventasse legge, le ex-principesse sarebbero comunque non-nobili ma avrebbero uno stato ufficiale di funzionario statale per condurre incarichi pubblici per il numero in diminuzione dei membri della famiglia imperiale."}
{"id": "8894052", "revid": "1154737", "url": "https://it.wikipedia.org/wiki?curid=8894052", "title": "Lago di Bertignano (Viverone) e stagno presso la strada per Roppolo", "text": "Lago di Bertignano (Viverone) e stagno presso la strada per Roppolo \u00e8 un sito di interesse comunitario (cod.IT1130004) della Regione Piemonte, istituito nell'ambito della Direttiva 92/43/CEE (\"Direttiva Habitat\"), designato inoltre come \"Zona Speciale di Conservazione\". Comprende un'area di 26 ettari nel territorio dei comuni di Roppolo e Viverone, in Provincia di Biella.\nTerritorio.\nIl SIC/ZSC comprende il Lago di Bertignano, e alcuni piccoli stagni semi-interrati. Il sito comprende anche l'area circostante a queste zone umide, occupata da prati stabili, boschi di castagno e alcuni campi coltivati. La zona fa parte dell'Anfiteatro morenico di Ivrea e si trova in sinistra idrografica rispetto al corso della Dora Baltea. Il lago era frequentato nell'antichit\u00e0 e in tempi preistorici; due piroghe preistoriche rinvenute nei pressi del lago sono oggi esposte al Museo di antichit\u00e0 di Torino mentre una pi\u00f9 recente, di epoca romana, \u00e8 esposta al Museo del Territorio biellese.\nFlora e vegetazione.\nLa flora del SIC/ZSC comprende varie comunit\u00e0 vegetali composte da piante sommerse o galleggianti, tipiche dei lagi eutrofici, alcune radicanti sul fondo, altre liberamente natanti. La presenza di \"Trapa natans\", rilevata nel 2001, non \u00e8 stata riconfermata da rilevazioni successive. Tra le specie di maggiore interesse conservazionistico si possono ricordare \"Polygonum amphibium\", \"Lindernia palustris\", \"Utricularia australis\" e \"Ludwigia palustris\". Anche il \"finocchio d'acqua\" (\"Oenanthe aquatica\"), ormai piuttosto raro, \u00e8 presente nella ZSC.\nFauna.\nL'area protetta ospita alcune specie di anfibi vulnerabili o minacciate tra le quali in particolare il pelobate (\"Pelobates fuscus\") e il tritone crestato (\"Triturus carnifex\") e il tritone punteggiato (\"Triturus vulgaris\"). Tra gli insetti viene segnalata la presenza di 10 diverse specie di libellule, delle quali \"Erythromma viridulum\" risulta particolarmente raro in Piemonte, e di \"Nadigella formosanta\", un ortottero per il quale la ZSC rappresenta la stazione pi\u00f2 occidentale oggi nota.\nHabitat.\nTra gli habitat naturali di interesse comunitario sono presenti nel SIC/ZSC:\nAttivit\u00e0.\nIl lago \u00e8 collegato da una stradina asfaltata con il centro di Viverone. Attorno allo specchio d'acqua passa un viottolo sterrato, e nella zona del SIC/ZSC \u00e8 anche lambita dalla Grande traversata del Biellese, un itinerario escursionistico di lunga percorrenza. Nella zona passa anche il tratto piemontese della via Francigena. La pesca nel piccolo bacino \u00e8 gestita fin dall'inizio degli Anni Cinquanta del Novecento dal \"Gruppo sportivo dilettantistico \"Amici della Pesca\"\".\nIl lago di Bertignano ospita infrastrutture per la trasmissione dell'energia elettrica utilizzate da Terna come area di esercitazione. Ci\u00f2 aveva in passato portato ad una generalizzata chiusura al pubblico della zona, che \u00e8 stata superata grazie ad un accordo tra l'azienda ed il comune di Viverone in base al quale le chiusure saranno annunciate in anticipo e limitate ai soli peridi dove l'incolumit\u00e0 dei visitatori potrebbe essere a rischio."}
{"id": "8894064", "revid": "110157", "url": "https://it.wikipedia.org/wiki?curid=8894064", "title": "Loup (fiume Francia)", "text": "Il Loup \u00e8 un fiume francese che attraversa il dipartimento delle Alpi Marittime, nella regione della Provenza-Alpi-Costa Azzurra, e che sfocia nel mar Ligure.\nPercorso.\nIl Loup nasce a 1200 metri d'altezza, nel territorio comunale di Andon, e poi scorre verso est sino a quando vira verso sud formando le celebri gole. Dopo aver attraversato i territori di Le Bar-sur-Loup e Vence, il fiume bagna la cittadina di Villeneuve-Loubet, nell'area metropolitana nizzarda. Sfocia nel mar Ligure a sud di Cagnes-sur-Mer. "}
{"id": "8894070", "revid": "122362905", "url": "https://it.wikipedia.org/wiki?curid=8894070", "title": "Ever Given", "text": "Ever Given \u00e8 una nave portacontainer della classe \"Golden\", tra le pi\u00f9 grandi navi portacontainer del mondo. Di propriet\u00e0 della Shoei Kisen Kaisha, una sussidiaria di Imabari Shipbuilding e gestita da Evergreen Marine, la \"Ever Given\" \u00e8 registrata a Panama. La nave \u00e8 balzata agli onori delle cronache il 23 marzo 2021, quando si \u00e8 incagliata nel Canale di Suez, rendendo il tratto impraticabile e creando cos\u00ec ritardi nell'economia mondiale, fino al 30 marzo seguente.\nDescrizione.\n\"Ever Given\" \u00e8 una delle tredici navi portacontainer costruite secondo il progetto \"Imabari 20000\" sviluppato dalla Imabari Shipbuilding. Con una lunghezza complessiva di 399,94 metri, la nave \u00e8 una delle portacontainer pi\u00f9 lunghe in servizio; una tale dimensione, unitamente a una larghezza di 58,8 metri e a un'altezza pari a 32,9 metri, le consente di avere una capacit\u00e0 di trasporto container pari a \u00a0TEU. A pieno carico, la stazza lorda della nave \u00e8 pari a tonnellate, a fronte di una stazza netta di , e il suo pescaggio arriva a 14,5 metri.\nCome la maggior parte delle grandi navi portacontainer, la \"Ever Given\" \u00e8 azionata da un unico motore diesel a due tempi accoppiato a un'elica a passo fisso. Il motore principale, un 11 cilindri fabbricato su licenza Mitsui-MAN B&amp;W 11G95ME-C9, ha una potenza nominale di kilowatt () a 79 giri al minuto e garantisce alla nave una velocit\u00e0 di servizio di 22,8 nodi (). In aggiunta a questo, la nave \u00e8 dotata di quattro generatori diesel ausiliari Yanmar 8EY33LW a 8 cilindri. Per facilitare le manovre nei porti, la \"Ever Given\" ha due propulsori di prua da kilowatt e due eliche di manovra.\nCronologia operativa.\nCollisione ad Amburgo nel 2019.\nIl 9 febbraio 2019, la nave ha colpito e gravemente danneggiato un traghetto lungo 25 metri di propriet\u00e0 della HADAG a Blankenese, vicino al porto di Amburgo. Due minuti dopo la collisione, fu emesso un divieto di traffico sul fiume Elba a causa dei forti venti.\nBlocco del Canale di Suez del 2021.\nAlle 07:40 locali (UTC+2) del 23 marzo 2021, la nave stava attraversando il Canale di Suez in rotta verso Rotterdam dal porto di Yangshan quando si \u00e8 incagliata, intraversandosi di lato e bloccando il canale. Evergreen Marine, l'azienda taiwanese che ha in gestione la nave, ha affermato che la \"Ever Given\", che era la quinta di un convoglio di venti navi diretto a nord, si era incagliata a causa di forti venti inaspettati. L'incidente, che stando alle dichiarazioni di Evergreen Marine non ha provocato feriti tra i 25 membri dell'equipaggio, ha causato il blocco del traffico in entrambe le direzioni, provocando un ingorgo di quasi quattrocento navi e la preoccupazione di molti esperti commerciali per una crisi di approvvigionamento causata dal ritardo indefinito non solo delle navi intrappolate, che si temeva potessero anche diventare bersagli di attacchi di pirati, ma di qualsiasi nave che avrebbe dovuto attraversare il Canale di Suez.\nLa mattina del 29 marzo 2021, dopo quasi una settimana di lavoro la nave \u00e8 stata disincagliata anche grazie all'arrivo di due rimorchiatori, l'italiano \"Carlo Magno\" e l'olandese \"Alp Gard\", che si sono aggiunti agli altri otto gi\u00e0 impegnati nell'operazione, e a favorevoli condizioni di marea. Una volta liberata, la nave \u00e8 risultata in grado di galleggiare ed \u00e8 stata posta in una direzione vicina a quella prevista per la giusta rotta, attendendo nuove condizioni di marea favorevole per poter ricominciare la movimentazione e quindi la navigazione.\nNel pomeriggio dello stesso giorno, alle 15:05 locali, la nave \u00e8 stata dichiarata definitivamente libera, e la \"Ever Given\" \u00e8 stata quindi rimorchiata fino al Grande Lago Amaro, per essere sottoposta a ispezioni tecniche. Dopo che anche il canale \u00e8 stato ispezionato in cerca di eventuali danni, il traffico navale \u00e8 ripreso a partire dalle ore 19:00 locali (17:00 UTC).\nIl 13 aprile, l\u2019Autorit\u00e0 del Canale di Suez (SCA) ha annunciato il sequestro della nave su ordine del tribunale fino a quando i proprietari non avessero pagato 900 milioni di dollari di danni. Il 4 luglio 2021 il quotidiano tedesco \"Der Spiegel\" ha riferito che l\u2019armatore e la SCA avevano raggiunto un accordo sul risarcimento, sebbene l'importo non fosse specificato. La nave \u00e8 quindi partita dal Canale di Suez il 7 luglio per il programmato scarico delle merci in diversi porti europei."}
{"id": "8894073", "revid": "1457965", "url": "https://it.wikipedia.org/wiki?curid=8894073", "title": "Deutsche Reichspost", "text": ""}
{"id": "8894077", "revid": "125430315", "url": "https://it.wikipedia.org/wiki?curid=8894077", "title": "Cartello della Costa", "text": "Il Cartello della Costa () fu un cartello della droga che operava nella Colombia settentrionale tra il 1980 e il 2010, controllando principalmente il flusso di traffico di droga nella regione caraibica colombiana e in altre aree colombiane e nazioni limitrofe, cos\u00ec come la produzione locale. Il centro delle operazioni era la citt\u00e0 di Barranquilla, per questo veniva anche chiamato il Cartello di Barranquilla ().\nStoria.\nIl leader di questo cartello fu Alberto Orlandez Gamboa, noto con lo pseudonimo di El Caracol (La Lumaca), che ha vendicativamente eliminato la famiglia Valdeblanquez. \u00c8 stato arrestato il 6 giugno del 1998 e fu estradato pi\u00f9 tardi negli Stati Uniti dove si dichiar\u00f2 colpevole per numerosi crimini legati al commercio di droga. I suoi membri furono Jose Reinaldo Fiallo Jacome \"El Nano\", Jairo Duran Fernandez \"El Mico Duran\" (La Scimmia), il membro del Congresso del dipartimento di Magdalena Alex Duran Fernandez, fratello di El Mico Duran, Cruz Antonio Gonzalez Pe\u00f1a \"Crucito Gonzalez\", Gustavo Salazar Bernal e Alexander Enrique Batalla \"El Alto\" (L'Alto) o \"Alex\".\nAltri membri importanti del Cartello della Costa fu il clan della famiglia Nasser Arana, che possedeva diversi beni e propriet\u00e0 a Barranquilla e nella costa, incluso il lussuoso Hotel El Prado, ora gestito dal governo colombiano e prossimo ad entrare in una gara di appalto aperta. I membri pi\u00f9 prominenti del clan erano Julio Cesar Nasser David, soprannominato El Turco (Il Turco) e la sua ex moglie Sheila Arana W (hanno divorziato nel 1984). Lei \u00e8 stata catturata in Svizzera e poi estradata negli Stati Uniti nel settembre del 1994. Ha confermato di essere responsabile per aver spedito negli Stati Uniti circa 30 carichi di cocaina e marijuana tra il 1976 e il 1994, totalizzando oltre un milione di tonnellate di droga in quel Paese. Il suo ex marito fu anche coperto dall'estradizione ma mor\u00ec per cause naturali il 13 gennaio del 2000, nella prigione di La Picota a Bogot\u00e1.\nDopo aver scontato la sua condanna in prigione, il loro figlio Jorge \"Tito\" Nasser fu ucciso a Barranquilla mentre usciva da una palestra. Carlos Alberto Nasser \u00e8 stato catturato nel 1998. Claudia Nasser e Carlos Alberto \"Capeto\" Nasser sono stati dichiarati colpevoli di riciclaggio di denaro e arricchimento illecito. Nel 2001 Carlos Alberto \"Capeto\" Nasser Arana e sua sorella Claudia Nasser Arana sono stati assolti da un giudice di Bogot\u00e1."}
{"id": "8894081", "revid": "599013", "url": "https://it.wikipedia.org/wiki?curid=8894081", "title": "Mads Bech S\u00f8rensen", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile dell', debutta in prima squadra il 3 maggio 2015 in occasione dell'incontro di 1. Division pareggiato 1-1 contro l'. Nell'agosto 2017 viene ceduto a titolo definitivo al .\nNazionale.\nNel 2021 viene convocato dalla nazionale under-21 per il campionato europeo di categoria; scende in campo il 25 marzo nell'incontro della fase a gironi contro la Francia.\nStatistiche.\n\"Statistiche aggiornate al 25 marzo 2021\"."}
{"id": "8894082", "revid": "121605195", "url": "https://it.wikipedia.org/wiki?curid=8894082", "title": "Episodi di Come una madre", "text": "Gli episodi della miniserie televisiva Come una madre sono stati trasmessi su Rai 1 dal 2 al 16 febbraio 2020.\n\"Episodio 1\".\nAngela Graziani \u00e8 appena tornata nella casa dove aveva vissuto la sua giovent\u00f9 nell'arcipelago toscano; ad accoglierla ci sono il suo cane Ant\u00f2 e il suo amico Gianni, poliziotto del luogo. Angela vede un bambino di nome Bruno rubare la spada giocattolo di suo figlio Matteo, per poi rivederlo insieme alla sorella di lui, Valentina. I due sono insieme alla madre, Elena, che si \u00e8 trasferita l\u00ec da poco insieme ai due figli in una villetta accanto a quella di Angela, che costringe il figlio a restituire ad Angela il giocattolo di Matteo e a porgerle le sue scuse. Bruno \u00e8 un bambino prevenuto e introverso, mentre Valentina, che soffre di asma, \u00e8 una bambina gentile e affabile.\nElena chiede ad Angela di tenerle i figli per qualche ora, poich\u00e9 la donna deve incontrarsi con un uomo misterioso chiamato Kim che le ha promesso di tirarla fuori da un guaio molto brutto. Elena saluta i suoi figli dando a Valentina il suo cellulare cos\u00ec che lei possa divertirsi con un videogioco. Purtroppo Elena, nel luogo dell'incontro, viene raggiunta da un uomo di nome Greco e dai suoi scagnozzi: Greco le spiega che \u00e8 stato Kim a mandarlo da lei, ma Elena non gli crede, avendo capito che Greco lavora per suo cognato Manfredi. Greco, con le cattive, cerca di convincerla a consegnarle l'archivio che lei aveva rubato a Manfredi, ma lei si rifiuta di consegnarglielo, allora uno degli uomini di Greco la ferisce con un coltello, minacciandola di ucciderle i figli se decidesse di andare in ospedale a ricoverarsi. Elena, con le poche forze che le restano, si mette al volante della sua auto e raggiunge i suoi figli, i quali sono ancora in compagnia di Angela, chiedendo a quest'ultima di proteggerli. Greco, che ha seguito Elena, accoltella la donna uccidendola sotto lo sguardo di Angela, la quale fugge insieme a Bruno, Valentina e Ant\u00f2.\nManfredi d\u00e0 a Greco l'ordine di recuperare i bambini e di uccidere Angela, e una volta raggiunti sono costretti a scappare per via dell'arrivo di Gianni e dei suoi colleghi, promettendo per\u00f2 ad Angela che presto si rifar\u00e0 vivo. Sull'isola arriva il maggiore Massimo Sforza dei servizi segreti, che ottiene la titolarit\u00e0 sul caso; a quanto pare lui ritiene che a uccidere Elena \u00e8 stata Angela, anche perch\u00e9 Greco ha lasciato il coltello con cui l'ha uccisa proprio a casa di Angela, per incastrarla. Gianni, che trova sospettoso il fatto che Sforza sia arrivato cos\u00ec rapidamente poco dopo la morte di Elena, gli spiega che Angela, che lavorava come assistente sociale, ha appena perso suo figlio e che si \u00e8 appena separata dal marito.\nAngela non si fida di Sforza, specialmente quando le domanda se Elena prima di morire, avesse lasciato qualcosa a Valentina e Bruno. Sforza cerca di convincere Gianni a firmare il permesso per l'arresto di Angela cos\u00ec che possa tenere lei e i bambini in custodia cautelare, divertendosi a umiliarlo avendo capito che Gianni \u00e8 segretamente infatuato di Angela, promettendogli che se lo aiuter\u00e0 gli far\u00e0 fare carriera: in caso contrario lo roviner\u00e0, essendo consapevole del fatto che Gianni \u00e8 un poliziotto corrotto, avendo anche le prove per incriminarlo. Gianni appone controvoglia la sua firma sul permesso. Nel frattempo Bruno e Valentina, ignari della morte della madre, scappano via.\n\"Episodio 2\".\nAngela ha capito che Sforza vuole addossarle la colpa per la morte di Elena, decide quindi di rivolgersi al suo ex marito Lino, un avvocato, anche se Gianni le sconsiglia di coinvolgerlo. Gianni d\u00e0 alla sua amica il tempo di scappare insieme a Ant\u00f2, e trova Bruno e Valentina al porto. Angela telefona a Lino chiedendogli di usare i suoi contatti alla questura per aiutarla. Arrivano Sforza e i suoi uomini, Ant\u00f2 lo aggredisce dando ad Angela il tempo di rubare un gommone scappando con i bambini. Uno degli agenti di Sforza spara a Ant\u00f2 uccidendolo, e Sforza lo rimprovera aspramente per ci\u00f2 che ha fatto, dato che uccidendo il cane ha spaventato Angela e i bambini facendoli scappare.\nRaggiunta la terra ferma, Marco Alig\u00f2, il vicequestore che le era stato raccomandato da Lino, le telefona promettendole di farla raggiungere da una volante alla stazione di Albinia; intanto Angela inizia lentamente ad affezionarsi a Bruno e Valentina, e quest'ultima ormai ha capito che Elena \u00e8 morta. Arrivati alla stazione trovano per\u00f2 Sforza, che il vicequestore aveva promesso di non far venire poich\u00e9 Angela non si fida di lui nonostante le sue credenziali. I tre scappano su un treno sui cui televisori viene proiettata la notizia del sospettato coinvolgimento di Angela nella morte di Elena e nel rapimento di Bruno e Valentina. Dopo aver fatto fermare il treno, ne scendono e si rifugiano in una casa abbandonata. L\u00ec Angela si mette a litigare con Bruno, infatti sono tesi per via della stressante situazione e lei lo colpisce con uno schiaffo quando Bruno si mette a parlare di Matteo. Valentina e Bruno le rivelano che il cellulare che Elena ha dato a sua figlia le era stato consegnato proprio da Kim, tra l'altro \u00e8 schermato quindi non pu\u00f2 essere rintracciato.\nSforza, che lavora segretamente per Manfredi, dice al capo che Elena probabilmente non ha affidato l'archivio n\u00e9 ad Angela n\u00e9 ai bambini, tuttavia Manfredi non \u00e8 della stessa opinione: infatti quell'archivio era troppo importante, e Elena potrebbe aver spiegato ai suoi figli come raggiungerlo. Sforza, pur non essendo un agente corrotto, in passato ha usufruito delle informazioni che Manfredi gli aveva concesso per chiudere molti casi e a fare carriera, infatti \u00e8 costretto ad aiutarlo solo per evitare che si venga a scoprire della loro collaborazione e che la sua immagine venga danneggiata.\nAngela camuffa l'aspetto suo e dei bambini con l'intento di raggiungere Roma, poi si recano in un bar, dove Angela accetta il passaggio da un cliente di nome Mario, un medico, fino a Viterbo. Intanto, Sforza e un suo sottoposto osservano Lino, per il quale il maggiore richiede una sorveglianza 24 ore su 24. Durante il tragitto Valentina ha un attacco d'asma, cosicch\u00e9 Mario la porta a casa sua e offre ai tre di sostare per la notte. Mentre i bambini dormono Mario, dopo aver versato un sedativo nella bevanda data ad Angela, le dice essere a conoscenza della loro reale identit\u00e0.\n\"Episodio 3\".\nMario, che aveva riconosciuto Angela al telegiornale, tenta poi di violentarla, ma Bruno lo scopre e lo stordisce colpendolo con una sedia e una statuina. Angela, Bruno e Valentina scappano, passando la notte all'aperto dormendo in una tenda da campeggio appena comprata. Bruno le spiega che Manfredi \u00e8 un uomo benestante ma crudele, era uno zio prepotente e possessivo, a volte era violento sia con lui che con Elena. Angela compra delle biciclette, lei e i bambini cercano di raggiungere Roma pedalando; Bruno per\u00f2 non si fida di lei, ritenendo che una volta prosciolta dall'accusa di omicidio li abbandoner\u00e0, al contrario di Valentina che ingenuamente crede che Angela rester\u00e0 per sempre al loro fianco.\nBruno scompare, quindi Angela e Valentina vanno a cercarlo nel luna-park l\u00ec vicino. Angela si separa da Valentina, e dopo aver trovato un telefono (come Bruno aveva gi\u00e0 sospettato) cerca di segnalare la posizione dei bambini, ma poi non trova il coraggio di farlo. Angela trova Bruno e lo abbraccia, scusandosi con lui per aver quasi ceduto alla tentazione di abbandonare sia lui che Valentina, promettendogli per\u00f2 che non volter\u00e0 le spalle n\u00e9 a lui n\u00e9 alla sorella. Angela e i bambini decidono di godersi un po' di divertimento facendo un giro sulle montagne russe. Successivamente vengono fermati dalle guardie di sicurezza che li hanno riconosciuti grazie alle telecamere d'ingresso; mentre sono rinchiusi in una stanza in attesa dell'arrivo di Sforza, rispondono ad una chiamata dal telefono di Valentina da parte di Kim, l'uomo con cui Elena era in contatto e che ha saputo del suo omicidio solo il giorno precedente, e che rimane in contatto telefonico per aiutarli a scappare. Valentina finge di avere un attacco d'asma e distraggono una guardia; nel mentre anche Sforza arriva al luna-park, risponde a una chiamata di Kim (anche lui agente dei servizi segreti di cui Sforza \u00e8 stato il mentore) che lo accusa di aver causato la morte di Elena dato che \u00e8 stato Sforza a farla cadere nella trappola di Greco. I due discutono riguardo all'archivio in possesso di Elena con le prove della collaborazione tra Sforza e Manfredi: Kim gli promette che lo trover\u00e0 e che lo uccider\u00e0, ma Sforza non si lascia minimamente intimorire e con un tono di sfida lo invita a farsi avanti.\nAngela, Bruno e Valentina raggiungono Roma (dove Angela viveva insieme al figlio e al marito) ripercorrendo il Tevere. Giunti alla capitale incontrano Elisa, amica di Angela, ex famosa soprano caduta in disgrazia a causa di un amore sbagliato; su richiesta dell'amica, Elisa chiede a Lino di incontrarsi con Angela la sera stessa. Intanto, Sforza viene fermato da Elisa, cosa che consente a Lino di vederlo in viso, impedendogli di continuare a pedinarlo. Lino si accorge per\u00f2 di essere pedinato dagli uomini di Sforza, che ottiene la schedatura di Elisa, scoprendo dove alloggia abitualmente. Manfredi decide di memorizzare i dati del suo computer distruggendo le copie digitali e cartacee; l'archivio rubato da Elena \u00e8 una copia di quello di Manfredi, l\u00ec sono registrati i dati dei clienti di Manfredi, persone pericolose di cui anche lui ha paura. Sforza incontra Elisa, ma la donna afferma di non conoscere n\u00e9 Angela n\u00e9 i bambini.\n\"Episodio 4\".\nLino trova Angela, che intanto ha ricevuto ospitalit\u00e0 da alcuni senzatetto che lei in passato aveva aiutato. Angela confida a Lino di non fidarsi di Sforza, e l'ex marito le rivela che Manfredi \u00e8 legato ad un clan della 'ndrangheta. Lino ritiene che solo suo padre Guglielmo, potente uomo d'affari, pu\u00f2 aiutarli; Angela per\u00f2 non accetta la cosa di buon grado, anche perch\u00e9 lei e il suocero sono sempre stati in cattivi rapporti. Guglielmo conosce la sua condizione di ricercata, e non vuole offrire a lei n\u00e9 ai bambini rifugio poich\u00e9 ancora arrabbiato per il divorzio tra il figlio e l'ex nuora dopo la morte del nipote Matteo; Angela dice all'ex suocero che, prima di morire, Matteo le disse \u00abd\u00ec al nonno di ricordarsi dell'albero\u00bb, un albero dove curavano delle larve, divenute farfalle purtroppo solo dopo la sua morte. Dopo aver riflettuto, Guglielmo accetta di ospitare lei e i bambini nella sua villa. Guglielmo prende da parte Angela, che gli racconta come sono andate le cose, dei legami mafiosi dello zio dei bambini e del coinvolgimento di Sforza; il suocero le promette che user\u00e0 i suoi contatti per aiutarla.\nValentina continua a ricevere messaggi e chiamate da parte dello zio (a cui risponde di nascosto), il quale scredita Angela e spera di farsi dire, con modi gentili, dove si trovano. Su richiesta di Bruno (che aveva letto sul portatile di Guglielmo la notizia dell'incidente stradale in cui sono stati coinvolti Lino e Matteo), Angela gli racconta la storia della sua famiglia: lei e Lino lavoravano nel sociale, dal loro amore nacque Matteo, che era un bambino disabile; anche se non avevano molti soldi Angela era comunque felice della sua vita, ma Lino era troppo ambizioso, decise di lavorare con suo padre che inizi\u00f2 a coinvolgerlo nei suoi affari illeciti; Angela, stufa del degrado in cui era caduta la sua famiglia, decise di fuggire e allora Lino, che si era pentito delle sue scelte, cerc\u00f2 di raggiungere Angela in auto con Matteo, ma ci fu un incidente, e anche se Lino riusc\u00ec a sopravvivere Matteo invece mor\u00ec.\nIl giorno seguente, mentre Guglielmo incontra Sforza all'insaputa del figlio e della nuora, Lino e Angela portano i bambini in spiaggia e finiscono per parlare di Matteo: Lino, ancora innamorato di sua moglie, vuole fare ancora un tentativo di salvare il loro matrimonio, promettendo ad Angela che torner\u00e0 a lavorare insieme a lei nel sociale, ma Angela non riesce a immaginare un futuro senza loro figlio. Angela confessa a Valentina che il vero problema \u00e8 che ormai non \u00e8 pi\u00f9 innamorata di suo marito. Guglielmo confida al figlio di aver fatto un patto con Sforza per poter rientrare nel giro d'affari da cui era dovuto uscire, sconvolgendolo: infatti lui voleva proteggere Angela solo per riscattarsi agli occhi del figlio, ma non ha mai avuto intenzione di aiutare Bruno e Valentina, infatti \u00e8 pronto a consegnarli a Greco. Poco dopo arrivano Sforza e Greco; quest'ultimo minaccia Guglielmo alla sua richiesta di garanzie prima di consegnare i bambini e Greco, non tollerando l'atteggiamento arrogante di Guglielmo, gli spara e lo uccide a sangue freddo sotto gli occhi di Lino. Le guardie del corpo di Guglielmo non hanno fatto nulla per aiutarlo dato che erano stati pagati dagli uomini di Greco per allontanarsi. Sforza \u00e8 fuori di s\u00e9 dalla rabbia dato che ora, per colpa di Greco, \u00e8 complice di un omicidio. Greco si mette a picchiare Lino e tenta di convincerlo con le cattive a dirgli dove si nasconde Angela, ma lui si rifiuta di parlare. Sforza cerca di far capire a Greco che \u00e8 tutto inutile perch\u00e9 Lino \u00e8 troppo innamorato della moglie e non potrebbe mai tradirla, quindi Greco lo uccide, e ci\u00f2 porta Sforza ad arrabbiarsi pi\u00f9 di prima. Bruno assiste di nascosto all'intera scena, venendo scorto dal maggiore che per\u00f2 lo lascia andare facendogli cenno di scappare.\nBruno corre da Angela e Valentina, insieme alle quali fugge verso la pineta, venendo pedinati da Sforza, Greco e i suoi uomini, i quali si servono dei cani per rintracciarli. Dopo essersi nascosti in una grotta, Bruno racconta piangendo di aver assistito l'uccisione di Guglielmo, e che Lino si \u00e8 fatto picchiare pur di non rivelare dove si trovassero lui e la sorella. I tre sentono dei cani avvicinarsi alla grotta, perci\u00f2 escono dirigendosi verso la spiaggia.\n\"Episodio 5\".\nGiunti in spiaggia, Angela costringe Bruno e Valentina ad allontanarsi di corsa da soli, mentre lei decide di affrontare gli inseguitori. Greco cerca di sapere da lei dove sono i bambini con la minaccia di spararle al ginocchio; tuttavia, quando la donna viene minacciata da Greco, i bambini (che stavano assistendo di nascosto alla scena) tornano indietro e Angela li abbraccia entrambi, pur rimproverandoli per non essere fuggiti, infatti nonostante siano consapevoli del pericolo non hanno nessuna intenzione di abbandonarla.\nKim, arrivato improvvisamente a bordo di una macchina blindata, spara a Greco e Sforza, e nella confusione porta in salvo Angela, Bruno e Valentina. Il giorno dopo i quattro trovano riparo in una casa in mezzo al bosco; Angela ha capito che Kim non \u00e8 il suo vero nome: purtroppo i servizi segreti lo avevano assegnato a un'altra missione, e quindi per salvare Angela e i bambini ha dovuto disertare, dunque l'agenzia non intende aiutarlo, non credendo alle sue parole quando cerca di denunciare Sforza per corruzione. Manfredi chiama Sforza e gli ordina di uccidere Kim, ma naturalmente Sforza si rifiuta dato che \u00e8 molto affezionato a lui, ma poi si vede costretto ad accettare davanti alla minaccia di Manfredi di far uccidere lo stesso Sforza in caso di rifiuto. Pi\u00f9 tardi Manfredi viene tradito dalla sua guardia del corpo che rivela ai membri del clan della 'ndrangheta per cui lavora del furto dell'archivio. Manfredi viene bendato e minacciato e, per provare la sua lealt\u00e0, accetta di continuare a lavorare per loro per un compenso ridotto, ma gli viene ordinato non solo di recuperare gli archivi finiti in mano ai nipoti, ma perfino di ucciderli.\nKim, rivelandosi un uomo affettuoso, instaura un rapporto sempre pi\u00f9 solido e confidenziale con Bruno e Valentina; tra l'altro \u00e8 evidente che Angela \u00e8 attratta (ricambiata) da lui. Calata la notte, Valentina inizia a sentirsi male a causa dei suoi problemi respiratori, quindi Kim le promette che la porter\u00e0 il pi\u00f9 presto possibile da un dottore in un posto sicuro che lui conosce. Kim e Angela rimangono fuori e quest'ultima gli domanda perch\u00e9 ha a cuore il loro destino e se pensa di tradirli, al ch\u00e9 Kim risponde che non lo far\u00e0, poi si scambiano un bacio appassionato e passano la notte all'aperto a fare l'amore. Finalmente Angela, dopo tanta sofferenza, ha ritrovato la felicit\u00e0.\nIl giorno seguente, Kim porta i tre verso la Calabria in una citt\u00e0 semi abbandonata, sua amata terra d'origine, e durante il viaggio racconta che suo fratello maggiore Luca fu assassinato a causa di una faida tra due famiglie; questa faida ha fatto spopolare un piccolo paese, in cui di recente \u00e8 venuta ad abitare un'accogliente comunit\u00e0 che vive in isolamento e i cui abitanti sono persone semplici: tra di essi figura Alberto, amico di Kim, e il medico Benedetto, che si prende cura di Valentina aiutandola a stare meglio. Intanto, Manfredi confida a Greco l'ordine impartitogli dal clan, che lo tiene sotto scacco per via dell'estrema ricchezza; non sentendosi per\u00f2 in grado di portarlo a compimento trattandosi dei suoi nipoti, chiede allo stesso Greco di farlo per lui in cambio di denaro.\n\"Episodio 6\".\nManfredi e Sforza hanno uno scontro dove il secondo sostiene che per fare il suo mestiere \u00abbisogna sporcarsi le mani\u00bb avendo usufruito delle soffiate del clan pur senza essersi mai ritenuto loro complice; quando Manfredi cita il duplice omicidio di Lino e Guglielmo, il maggiore risponde che quando ha scorto Bruno ha preferito farlo scappare anzich\u00e9 catturarlo, e che non si lascia ricattare da lui e dai milioni posseduti dal clan, minacciandolo con delle forbici, stracciando un quadro prezioso e infine dichiarando di non voler pi\u00f9 omicidi a complicare la situazione. Manfredi ribadisce l'importanza nel ritrovamento dell'archivio, pena la morte sua e di Sforza stesso, oltre alla reputazione distrutta: \u00e8 quindi importante che tutti vengano messi a tacere.\nAngela, Bruno e Valentina trascorrono dei momenti piacevoli nella comunit\u00e0, inoltre regalano ad Angela un bellissimo abito. Alberto mostra a Kim una motocicletta appartenuto a Davide, migliore amico di Luca, con cui porta Angela in spiaggia. Quella notte Bruno, vedendo la moto di Kim inizia a sospettare che lui in realt\u00e0 sia suo padre, avendo sempre avuto un ricordo di lui su una moto; cerca quindi di spiegarlo ad Angela e alla sorella, ma Valentina sostiene che non pu\u00f2 essere vero perch\u00e9 a quanto ne sa loro padre si chiamava Renato ed \u00e8 morto quando erano piccoli; tuttavia, esortato da Bruno, Kim ammette di essere loro padre.\nPi\u00f9 tardi, l'uomo racconta ad Angela la sua storia: per sei anni fece l'infiltrato in famiglie della 'ndrangheta che facevano affari in Nord Italia, soprattutto in quella di Renato Albanese, fratello di Manfredi, \u00e8 stato l\u00ec che ha conosciuto Elena, la quale si era sposata con Renato senza sapere chi fosse realmente, ritrovandosi come chiusa in una prigione dalla quale trov\u00f2 sollievo solo nella relazione clandestina con Kim, dalla quale nacquero Bruno e Valentina. Dopo la morte di Renato, i due s'illusero di poter vivere liberamente il loro amore e dire la verit\u00e0 ai bambini, ma mentre era sotto copertura a Manfredi arriv\u00f2 una soffiata su di lui, che crede sia stata data da Sforza, il quale lo fece trasferire per alcuni anni all'estero, e purtroppo dopo anni di lontananza lui e Elena smisero di amarsi; adesso ha intenzione di tenere i figli con lui, col disappunto di Angela, che si sente presa in giro. Nel frattempo, Valentina finisce il gioco sul cellulare, scoprendo un videomessaggio della madre in cui dice di avervi nascosto l'archivio dello zio, che dovr\u00e0 usare per proteggere s\u00e9 stessa e il fratello; successivamente risponde a una chiamata proprio dello zio, al quale rivela di aver trovato l'archivio e di sapere che \u00e8 la causa della morte di sua madre, e che non dar\u00e0 a nessuno la lista solo se lui lascer\u00e0 in pace lei, Bruno, Kim e Angela.\nLa mattina seguente Kim porta via i figli, Angela invece rimane in comunit\u00e0 non volendo pi\u00f9 avere nulla a che fare con lui, non potendo perdonarlo per averla manipolata, sebbene ci\u00f2 comporti separarsi da Bruno e Valentina, con il dolore nel cuore. Angela non tarda a pentirsi della sua scelta avendo capito di amare Valentina e Bruno come se fossero figli suoi. I due bambini, mentre sono in auto con il padre, non riescono a capire perch\u00e9 Angela non vuole pi\u00f9 viaggiare con loro: infatti ormai sono troppo affezionati a lei, e capiscono che \u00e8 stata colpa delle bugie di Kim se lei si \u00e8 allontanata. Kim, Valentina e Bruno tornano indietro, avendo saputo che gli inseguitori sono arrivati in paese. Greco uccide Alberto senza alcuna piet\u00e0.\nBruno e Valentina tornano da Angela, i tre si stringono in un forte abbraccio e Kim le chiede di portare i bambini al sicuro. Kim uccide Greco e i suoi uomini; rimane solo Sforza, che sbeffeggia e nomina Elena, cos\u00ec Kim reagisce e viene ferito dal suo sparo. Sforza punta la pistola contro Angela, la quale gli rinfaccia di essere un assassino; i membri della comunit\u00e0 attorniano Angela, i bambini e Kim. Angela chiede a Sforza se \u00e8 stanco di tutto questo, e dopo alcuni momenti l'uomo si arrende e getta la pistola. Angela si toglie la soddisfazione di colpirlo con uno schiaffo, poi arriva la polizia che arresta Sforza, mentre Angela viene derubricata da tutte le accuse a suo carico, perci\u00f2 lei e i bambini ora possono essere liberi. Kim viene giudicato guaribile in poco tempo; contemporaneamente, Manfredi ascolta un servizio del telegiornale riguardo allo scioglimento delle accuse verso Angela, all'arresto del corrotto Sforza, al fatto che lui stesso, gi\u00e0 noto alle forze dell'ordine in quanto implicato in un vasto giro di riciclaggio di denaro, \u00e8 ora noto come mandante dell'omicidio di Elena, e che grazie all'archivio le forze dell'ordine stanno eseguendo arresti in tutta l'Italia. Manfredi decide di uscire dal suo nascondiglio e, quando l'elicottero della polizia si avvicina, i suoi uomini scappano mentre lui \u00e8 l'unico a rimanere e ad accettare serenamente il suo arresto.\nAngela, mentre \u00e8 alla guida dell'auto insieme a Kim e ai bambini, si prepara a separarsi da loro, sebbene Bruno e Valentina non vogliono stare senza di lei. Proprio quando si affacciano alla svolta per Roma, Angela decide di proseguire il viaggio con loro, bacia Kim e decide di non tornare a casa per rimanere insieme a lui e ai suoi figli, che ormai sono per lei la sua nuova famiglia."}
{"id": "8894084", "revid": "125422859", "url": "https://it.wikipedia.org/wiki?curid=8894084", "title": "Nikolas Nartey", "text": "Caratteristiche tecniche.\n\u00c8 un centrocampista centrale.\nCarriera.\nClub.\nCresciuto nel settore giovanile del , debutta in prima squadra il 26 novembre 2017 in occasione dell'incontro di Bundesliga perso 2-0 contro l'. Nel 2019 viene acquistato dallo che lo cede in prestito all' per la stagione 2019-2020 ed al per quella successiva.\nNazionale.\nNel 2021 viene convocato dalla nazionale under-21 per il campionato europeo di categoria; scende in campo il 25 marzo nell'incontro della fase a gironi contro la Francia.\nStatistiche.\n\"Statistiche aggiornate al 25 marzo 2021\"."}
{"id": "8894102", "revid": "1185701", "url": "https://it.wikipedia.org/wiki?curid=8894102", "title": "Rasmus Carstensen", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile del , debutta in prima squadra il 20 marzo 2019 in occasione dell'incontro di 1. Division perso 2-0 contro il .\nNazionale.\nNel 2021 viene convocato dalla nazionale under-21 per il campionato europeo di categoria; scende in campo il 25 marzo nell'incontro della fase a gironi contro la Francia.\nStatistiche.\n\"Statistiche aggiornate al 25 marzo 2021\"."}
{"id": "8894106", "revid": "767487", "url": "https://it.wikipedia.org/wiki?curid=8894106", "title": "J.D. Tippit", "text": "Circa 45 minuti dopo l'omicidio di John Fitzgerald Kennedy, venne ucciso dal presunto assassino dello stesso Presidente, Lee Harvey Oswald, un disadattato e mentalmente instabile ex Marine che lavorava come impiegato al Dallas Book Depository, in Dealey Plaza.\nBiografia.\nNacque ad Annona, Texas, da Edgar Lee Tippit (1902\u20132006) e Lizzie Mae Tippit (nata Rush,1905\u20131990), ed era il pi\u00f9 giovane di ben sette figli. La sua famiglia possiede origini inglesi, essendo i suoi antenati emigrati in Virginia nel 1635. Entr\u00f2 nell'esercito degli Stati Uniti il 21 Luglio del 1944, rimanendovi fino al 1946. Dopo svariati lavori, nel Giugno del 1952 decise di entrare in Polizia. Al momento della sua morte, guadagnava $490 ($4.090 nel 2019), gli era stato assegnato il veicolo #10 e possedeva il distintivo #848. Svolgeva inoltre due lavori ausiliari: il Sabato e Venerd\u00ec notte lavorava presso il Ristorante \"Austin's Barbecue\", mentre la Domenica presso il Teatro \"Stevens Park\". Era spostato con Mary Frances, dalla quale aveva avuto tre figli.\nLa morte.\nPoco dopo l'omicidio del Presidente, Tippit stava pattugliando la zona residenziale Oak Cliff di Dallas a bordo della sua auto di servizio, alla ricerca dell'uomo che aveva ucciso Kennedy, munito solamente dell'identikit fornitagli dalla Centrale. Una volta raggiunto il sospetto, scese dalla sua auto avvicinandosi ad Oswald, il quale estrasse la pistola dalla tasca e gli spar\u00f2 due colpi in pieno petto e uno alla tempia. Venne trasportato d'urgenza in ambulanza al Methodist Hospital, dove venne dichiarato morto alle 13:25. Come testimoni dell'accaduto ci furono circa 10 persone, ed ognuna di loro riconobbe Oswald come l'omicida dell'agente Tippit la sera stessa, presso la Centrale di Polizia. L'ex Marine venne accusato dell'omicidio di Tippit alle ore 19:30 e di quello del Presidente Kennedy alle ore 22:45, prima di essere ucciso con un colpo d'arma da fuoco, dopo soli due giorni, da Jack Ruby, nei sotterranei della centrale di Polizia di Dallas.\nPresunto ruolo nell'omicidio Kennedy.\nSecondo le teorie complottistiche, fu J.D. Tippit che fece partire il colpo finale, il terzo, che uccise il Presidente Kennedy, procurandogli una ferita mortale al cervello. In una foto polaroid scattata da Mary Moorman, si pu\u00f2 intravedere, attraverso un ingrandimento, il cosiddetto \"Badge Man\" (in italiano \"L'Uomo distintivo\"), in quanto pare venga ritratto un uomo, dalla capigliatura molto simile a quella di Tippit, con indosso un'uniforme da poliziotto con distintivo in vista, e con il presunto lampo di uno sparo, presso la collinetta erbosa, \"Grassy Knoll\", in Dealey Plaza; molte persone difatti vennero viste, e fotografate, correre verso quella collinetta dopo aver udito lo sparo e aver scorso un piccolo sbuffo di fumo, bens\u00ec non vennero ritrovati bossoli o tanto meno armi abbandonate sul luogo. Inoltre, un informatore dei federali, H. Theodore Lee, aveva sentito dire da alcuni frequentanti un'associazione pro-Cuba che Tippit avrebbe sparato il colpo mortale, e che lui, Oswald e Ruby (l'omicida dello stesso Oswald), si sarebbero incontrati la settimana prima dell'omicidio."}
{"id": "8894107", "revid": "599013", "url": "https://it.wikipedia.org/wiki?curid=8894107", "title": "Marin \u0160verko", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , debutta in prima squadra il 27 novembre 2016 in occasione dell'incontro di 2. Bundesliga\u00a0pareggiato 0-0 contro il ; nel gennaio seguente passa al dove si alterna fra seconda squadra e prestiti nelle serie inferiori del calcio tedesco. Il 14 agosto 2020 passa a titolo definitivo al . Nel giugno del 2021 passa al Groningen, club della massima serie olandese.\nNazionale.\nNel 2021 viene convocato dalla nazionale under-21 croata per il campionato europeo di categoria; scende in campo il 25 marzo nell'incontro della fase a gironi contro il Portogallo.\nStatistiche.\n\"Statistiche aggiornate al 25 marzo 2021\"."}
{"id": "8894110", "revid": "1910023", "url": "https://it.wikipedia.org/wiki?curid=8894110", "title": "SKNFA", "text": ""}
{"id": "8894111", "revid": "1910023", "url": "https://it.wikipedia.org/wiki?curid=8894111", "title": "SKNFA Premier League", "text": ""}
{"id": "8894112", "revid": "1924342", "url": "https://it.wikipedia.org/wiki?curid=8894112", "title": "Limbo (Royal Blood)", "text": "Limbo \u00e8 un singolo del gruppo musicale britannico Royal Blood, pubblicato il 25 marzo 2021 come terzo estratto dal terzo album in studio \"Typhoons\".\nDescrizione.\nIl brano \u00e8 stato definito dal duo come \u00abil pi\u00f9 ambizioso e selvaggio\u00bb mai composto in carriera e si caratterizza per l'unione tra le loro tipiche sonorit\u00e0 rock con quelle provenienti dal mondo della musica dance, in particolar modo della disco. Il testo, secondo quanto spiegato dal frontman Mike Kerr, \u00abriguarda l'essere malati e stanchi di essere malati e stanchi\u00bb e \u00abl'annoiarsi del proprio comportamento e della crisi psicologica di essersi completamente persi\u00bb.\nPromozione.\n\"Limbo\" \u00e8 stato annunciato dal duo il 19 marzo attraverso un'anteprima riprodotta su un vinile, venendo reso disponibile per l'ascolto e per il download digitale il 25 dello stesso mese. Il 27 marzo, in occasione degli annuali Bloxy Awards, i Royal Blood hanno eseguito per la prima volta dal vivo il brano sotto forma di avatar virtuali.\nVideo musicale.\nIl video, pubblicato il 1\u00ba aprile, \u00e8 stato diretto da Joao Retorta e mostra due gruppi di motociclisti sfidarsi nel mezzo della notte prima attraverso passi di danza e in seguito in strada in una citt\u00e0 deserta.\nTracce.\nTesti di Mike Kerr, musiche dei Royal Blood.\nSuccesso commerciale.\nNel Regno Unito \"Limbo\" ha debuttato al terzo posto della Official Physical Chart, risultando inoltre il secondo singolo pi\u00f9 venduto su vinile durante la prima settimana di rilevazione."}
{"id": "8894113", "revid": "709565", "url": "https://it.wikipedia.org/wiki?curid=8894113", "title": "Quel piccolo grande miracolo di Natale", "text": "Quel piccolo grande miracolo di Natale (\"Once Upon a Christmas Miracle\") \u00e8 un film per la televisione del 2018 diretto da Gary Yates."}
{"id": "8894114", "revid": "149485", "url": "https://it.wikipedia.org/wiki?curid=8894114", "title": "Juli\u00e9 Pomagalski", "text": " Fu campionessa iridata di snowboard cross a Berchtesgaden 1999.\nBiografia.\nNipote di Jean Pomagalski, fondatore della societ\u00e0 di costruzione di impianti di risalita Poma, durante la sua carriera gareggi\u00f2 per lo Sci Club M\u00e9ribel nello snowboard. Si specializz\u00f2 nelle discipline dello slalom parallelo, del gigante parallelo e del snowboard cross.\nNel 1999 divenne campionessa del mondo di snowboard cross ai Campionati mondiali di snowboard di Berchtesgaden 1999. \nRappresent\u00f2 la ai Giochi olimpici di dove si piazz\u00f2 sesta nello slalom gigante parallelo. Vinse la Coppa del Mondo di generale di snowboard nel 2004. Partecip\u00f2 alle Giochi olimpici di , classificandosi ventitreesima nello snowboard cross e sesta nel gigante parallelo.\nIl 23 marzo 2021, mentre sciava fuoripista con altre tre persone, scendendo dal Gemsstock, una montagna in Svizzera, nel Canton d'Uri, \u00e8 stata travolta da una valanga. Il suo corpo \u00e8 stato trovato senza vita dai soccorritori."}
{"id": "8894115", "revid": "149485", "url": "https://it.wikipedia.org/wiki?curid=8894115", "title": "Julie Pomagalski", "text": ""}
{"id": "8894120", "revid": "400694", "url": "https://it.wikipedia.org/wiki?curid=8894120", "title": "Marcel Bure", "text": ""}
{"id": "8894121", "revid": "212348", "url": "https://it.wikipedia.org/wiki?curid=8894121", "title": "Natale fuori citt\u00e0", "text": "Natale fuori citt\u00e0 (\"Christmas Around the Corner\") \u00e8 un film per la televisione del 2018 diretto da Megan Follows."}
{"id": "8894122", "revid": "400694", "url": "https://it.wikipedia.org/wiki?curid=8894122", "title": "Marcel Ernest Pascal L\u00e9opold Bur\u00e9", "text": ""}
{"id": "8894143", "revid": "339392", "url": "https://it.wikipedia.org/wiki?curid=8894143", "title": "Coppa delle nazioni arabe", "text": ""}
{"id": "8894146", "revid": "2161976", "url": "https://it.wikipedia.org/wiki?curid=8894146", "title": "L'an 2005", "text": "L'an 2005 \u00e8 un album postumo della cantante italo-francese Dalida, pubblicato nel 1997 da PolyGram.\nSi tratta del terzo album postumo di brani remixati del repertorio della cantante.\nQuesto album prende il nome dall\u2019omonima canzone \"L\u2019an 2005\", cover del celebre pezzo \"In the year 2525\" del duo Zager and Evans, registrata e pubblicata da Dalida nel 1969 in un'EP di etichetta Barclay. La canzone venne interpretata dalla cantante anche in una versione italiana pi\u00f9 conosciuta, dal titolo \"Nel 2023\". \nL\u2019album ottenne anche un disco d'oro per le pi\u00f9 di 100.000 copie vendute in Francia. "}
{"id": "8894147", "revid": "1870933", "url": "https://it.wikipedia.org/wiki?curid=8894147", "title": "FC Su\u00f0uroy", "text": "Il FC Su\u00f0uroy \u00e8 una societ\u00e0 calcistica faroese, con base nella citt\u00e0 di V\u00e1gar, che attualmente gioca nella 1. deild, la seconda divisione calcistica nelle Isole F\u00e6r \u00d8er."}
{"id": "8894162", "revid": "93556", "url": "https://it.wikipedia.org/wiki?curid=8894162", "title": "Palazzo Dupold", "text": "Il Palazzo Dupold \u00e8 un edificio storico di Napoli, situato in vico Santo Spirito di Palazzo.\nIl palazzo venne certamente costruito nel XVI secolo. Attraverso la relazione censuaria della collina di Pizzofalcone di Antonio Galluccio del 1689 sappiamo che nel 1662 apparteneva al capitano Giovanni Ortiz e alla moglie Anna della Quadra e che alla loro morte senza eredi venne donato per testamento al Monastero della Solitaria che ne mantenne la propriet\u00e0 a lungo. Infatti, il Catasto provvisorio del 1815, voluto da re Murat, rileva la propriet\u00e0 del palazzo ad una facciata e portone al vico Santo Spirito di Palazzo n.46 a favore delle \"Monache delle Solitaria e per esse il signor Dupold\". Dunque si pu\u00f2 ipotizzare che il signor Dupold abbia acquistato l'edificio proprio negli anni in cui veniva redatto il Catasto, anni caratterizzati a Napoli dalle massicce confische compiute dalla monarchia \"bonapartista\" d'orientamento laicale ai danni degli ordini religiosi.\nIl palazzo, di sei piani, presenta una spoglia facciata, alla cui base si apre un alto e semplice portale in piperno dall'arco a tutto sesto. L'elemento che pi\u00f9 fa uscire dall'anonimato l'architettura complessiva dell'edificio \u00e8 la notevole scala aperta settecentesca dalle tre arcate per livello che si staglia in fondo al primo cortile, separandolo al contempo dal secondo.\nAllo stato attuale \u00e8 un condominio ben manutenuto (al 2019 risale il restauro della facciata) e sottoposto a vincolo totale dalla Soprintendenza di Napoli."}
{"id": "8894168", "revid": "367445", "url": "https://it.wikipedia.org/wiki?curid=8894168", "title": "Melhor assim", "text": "Melhor assim \u00e8 un singolo del cantante brasiliano MC Biel con la partecipazione di Ludmilla, pubblicato il 1\u00ba aprile 2016.\nV\u00eddeo musicale.\nL'8 aprile 2016 \u00e8 stato reso disponibile il videoclip ufficiale della canzone."}
{"id": "8894170", "revid": "287204", "url": "https://it.wikipedia.org/wiki?curid=8894170", "title": "Barclay Curle", "text": "La Seawind Barclay Curle \u00e8 un'azienda britannica di cantierisitica navale.\nStoria.\nL'azienda fu fondata nel 1818 da Robert Barclay a Stobcross, sobborgo di Glasgow. Nel 1862 l'azienda costru\u00ec una grossa officina sempre a Stobcross. Nel 1876 l'azienda si spost\u00f2 pi\u00f9 a valle lungo il fiume Clyde, a Whiteinch. Nel 1884 divenne una societ\u00e0 per azioni col nome di \"Barclay Curle\". Nel 1912 Barclay Curle acquis\u00ec il vicino cantiere di Elderslie, a Scotstoun, dalla John Shearer &amp; Sons, per portarci gli ordini in eccesso che l'azienda non riusciva a processare al cantiere di Clydeholm, a Whiteinch. La Barclay Curle stessa fu acquisita nel 1912 da Swan Hunter.\nL'11 novembre 1911 fu varata al cantiere di Clydeholm la MS \"Jutlandia\" per la marina mercantile danese, la prima nave a nafta per navigazione oceanica costruita nel Regno Unito.\nNel 1913 nel cantiere di Clydeholm fu costruita l'officina North British Diesel Engine, una costruzione modernista progettata da Karl Bernhard e supervisionata da John Galt, influenzata dal progetto del 1909 di Peter Behrens della fabbrica di turbine AEG di Berlino, che \u00e8 ancora presente oggi. Nel 1920 fu costruita dalla Sir William Arrol &amp; Co. la grande gru Titan, sul molo di lato all'officina motori, per permettere il trasferimento sulle navi l\u00ec ormeggiate. Rimane oggi una delle quattro rimaste sul fiume Clyde, con quelle di Finnieston, Clydebank e Greenock.\nDurante la prima guerra mondiale il cantiere Barclay Curle costru\u00ec diverse cannoniere classe Insect per la Royal Navy.\nBarclay Curle cess\u00f2 di costruire navi al cantiere di Clydeholm, a Whiteinch, nel 1968, focalizzandosi sui cantieri lungo il fiume Tyne, sempre di propriet\u00e0 Swan Hunter. Il cantiere di Elderslie, che si trova pi\u00f9 a ovest, sul lato opposto di Scotstoun, fu acquisito nel 1974 da Yarrow Shipbuilders. l'officina North British Diesel Engine continu\u00f2 a lavorare e fu acquisitata dalla Sulzer, costruttrice di motori marini, fino a quando non fu nazionalizzata come parte di British Shipbuilders a seguito dell'Aircraft and Shipbuilding Industries Act del 1977 e verso la fine del decennio reindirizz\u00f2 la produzione verso i sistemi d'arma navali della British Aerospace (missili Sea Dart e Sea Wolf). Infine, nella met\u00e0 degli anni 80 divenne una zona industriale.\nCome parte del Seawind Group, l'azienda non ha pi\u00f9 base a Glasgow ma continua ad avere propriet\u00e0 a Birkenhead, nel Merseyside, e a Appledore, nel Devon.\nI registri della Barclay Curle sono conservati negli archivi cittadini di Glasgow."}
{"id": "8894177", "revid": "72396", "url": "https://it.wikipedia.org/wiki?curid=8894177", "title": "Niklas Beck", "text": "Caratteristiche tecniche.\n\u00c8 un difensore centrale.\nCarriera.\nNazionale.\nIl 25 marzo 2021 debutta con la nazionale liechtensteinese nella partita di qualificazione al Mondiale 2022 persa per 0-1 contro l'Armenia."}
{"id": "8894178", "revid": "599013", "url": "https://it.wikipedia.org/wiki?curid=8894178", "title": "Dany Mota", "text": "Biografia.\nNato in Lussemburgo da una famiglia portoghese.\nCaratteristiche tecniche.\n\u00c8 un centravanti, che pu\u00f2 agire anche come seconda punta, forte fisicamente e molto dotato tecnicamente, si dimostra abile nel gioco aereo, possiede inoltre un buon senso del goal.\nCarriera.\nClub.\nCresciuto calcisticamente nel , fa il suo esordio a soli 16 anni e mezzo nella massima serie lussemburghese, in occasione della sfida interna persa per 2-1 contro l'Hamm Benfica, nel settembre del 2015 riceve la chiamata italiana della , che lo preleva in prestito; facendolo giocare nella primavera, riscattato al termine della stagione, nel marzo del 2016 disputa con i liguri il Torneo di Viareggio dove durante il torneo sigla due reti, venendo poi eliminati in seguito ai quarti di finale dal Palermo. Tuttavia fa il suo esordio fra i professionisti il 14 maggio 2016 in occasione dell'incontro di Serie B vinto per 4-0 in casa contro l'. Passa poi nel gennaio 2018, nella Primavera del dove nel marzo 2018 disputa con i neroverdi il Torneo di Viareggio dove si mette in evidenza, siglando ben 5 reti in 4 partite, venendo poi eliminato ai quarti di finale dalla Fiorentina, finalista della manifestazione. In soli sei mesi disputa globalmente 18 partite segnando 13 reti con la maglia del Sassuolo. Tornato in estate all'Entella, nella stagione 2018/2019, gioca con pi\u00f9 continuit\u00e0, rendendosi protagonista in Serie C e contribuendo notevolmente con 35 presenze e 12 goal segnati alla promozione in cadetteria dei \"Diavoli Neri\".\nIl 5 agosto 2019 viene acquistato dalla che lo aggrega alla propria squadra Under-23, in Serie C; con i bianconeri segna 7 reti in 20 presenze in campionato, nella prima met\u00e0 di stagione, dopodich\u00e9 il 20 gennaio 2020, viene ceduto in prestito , sempre in Serie C. Due giorni dopo il suo arrivo, fa il suo esordio nella partita vinta per 2-0 in casa contro la andando subito a segno con la nuova maglia. Al termine della stagione ottiene la promozione in Serie B con il club biancorosso, facendo cos\u00ec scattare la clausola, che lo fa diventare definitivamente un calciatore del club brianzolo. Il 7 novembre successivo, sigla la sua prima rete in cadetteria con la maglia del Monza, in occasione della partita vinta per 2-0 in casa contro il . In questa stagione segna 7 gol in 36 apparizioni complessive.\nNazionale.\nIl 5 settembre del 2019 fa il suo esordio nella nazionale Under-21 portoghese nella partita valida per le qualificazioni all'Europeo Under-21 vinta per 4-0 in casa contro Gibilterra con cui realizza una doppietta e fornisce un assist. Nel marzo del 2021 viene convocato dal Portogallo per il campionato europeo di categoria. Il 31 maggio dello stesso anno, nella gara dei quarti di finale dell'Europeo, sigla una doppietta all'Italia, nella vittoria pirotecnica per 5-3 della squadra lusitana.\nStatistiche.\nPresenze e reti nei club.\n\"Statistiche aggiornate al 12 febbraio 2022.\""}
{"id": "8894179", "revid": "458786", "url": "https://it.wikipedia.org/wiki?curid=8894179", "title": "Dany Mota Carvalho", "text": ""}
{"id": "8894180", "revid": "33751", "url": "https://it.wikipedia.org/wiki?curid=8894180", "title": "Storia della Nazionale di calcio della Spagna", "text": ""}
{"id": "8894186", "revid": "599013", "url": "https://it.wikipedia.org/wiki?curid=8894186", "title": "Mads Roerslev Rasmussen", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile del , debutta in prima squadra il 1\u00ba marzo 2017 in occasione dell'incontro di DBUs Landspokalturnering vinto 3-0 contro il ; negli anni seguenti viene ceduto in prestito all' ed al , e nel 2019 passa a titolo definitivo al .\nNazionale.\nNel 2021 viene convocato dalla nazionale under-21 per il campionato europeo di categoria.\nStatistiche.\n\"Statistiche aggiornate al 25 marzo 2021\"."}
{"id": "8894187", "revid": "458786", "url": "https://it.wikipedia.org/wiki?curid=8894187", "title": "Mads Roerslev", "text": ""}
{"id": "8894188", "revid": "1670527", "url": "https://it.wikipedia.org/wiki?curid=8894188", "title": "Narciso nero (serie televisiva)", "text": "Narciso nero (\"Black Narcissus\") \u00e8 una serie televisiva statunitense basata sull'omonimo romanzo di Rumer Godden.\nLa serie presenta una delle ultime esibizioni di Diana Rigg, morta nel settembre 2020. Il dramma \u00e8 stato presentato in anteprima il 23 novembre 2020 su FX negli Stati Uniti. e il 27 dicembre 2020 su BBC One nel Regno Unito.\nLa serie \u00e8 disponibile in Italia dal 16 aprile 2021 su Disney+ come \"Star Original\".\nTrama.\nA Mopu c\u2019\u00e8 un palazzo che cela oscuri segreti. L\u2019edificio entra in possesso delle Suore di St. Faith, nella speranza che lo liberino dai ricordi infelici che porta. Passato e presente si fondono e Clodagh, una suora del convento, potrebbe essere portata ad uno scontro finale a causa dell\u2019arrivo del generale Dilip Rai.\nProduzione.\nNell'ottobre 2019, sono iniziate le riprese di un nuovo dramma in tre parti liberamente ispirato al romanzo Narciso Nero di Rumer Godden del 1939 con Deborah Kerr come Sister Clodagh.\nLa miniserie \u00e8 una coproduzione tra BBC e FX. Alessandro Nivola e Gemma Arterton fanno parte del cast della serie, con Amanda Coe che scrive la sceneggiatura e Charlotte Bruus Christensen come regista. Le riprese si sono svolte a Jomsom, Nepal e ai Pinewood Studios. The drama premiered on November 23, 2020 on FX.\nDistribuzione.\nLa serie \u00e8 stata uscita in anteprima il 23 novembre 2020 su FX negli Stati Uniti e il 27 dicembre 2020 su BBC One nel Regno Unito. In Italia la serie \u00e8 stata resa disponibile a partire dal 16 aprile 2021 su Disney+, come Star Original."}
{"id": "8894192", "revid": "2200501", "url": "https://it.wikipedia.org/wiki?curid=8894192", "title": "Georges Mikautadze", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile del , debutta in prima squadra il 7 dicembre 2019 giocando gli ultimi minuti dell'incontro di Ligue 1 perso 4-1 contro il . Tre giorni dopo prolunga il suo contratto con il club sino al 2023.\nIl 15 giugno 2020 viene ceduto in prestito al per una stagione.\nIl 30 agosto 2021, dopo avere disputato una gara con il Metz, viene nuovamente ceduto in prestito al Seraing.\nNazionale.\nIl 25 marzo 2021 debutta in nazionale georgiana giocando l'incontro di qualificazione per i Mondiali 2022 contro la .\nStatistiche.\n\"Statistiche aggiornate all'8 agosto 2021\"."}
{"id": "8894194", "revid": "1073227", "url": "https://it.wikipedia.org/wiki?curid=8894194", "title": "Narciso nero", "text": ""}
{"id": "8894204", "revid": "729019", "url": "https://it.wikipedia.org/wiki?curid=8894204", "title": "Volo Aeronor 304", "text": "Il volo Aeronor 304 era un volo interno cileno tra le citt\u00e0 di Santiago del Cile e Antofagasta con due scali intermedi. Il 9 dicembre 1982 il Fairchild F-27 che operava il volo si schiant\u00f2 vicino all'aeroporto La Florida, nella citt\u00e0 cilena di La Serena. Tutti i 46 passeggeri e l'equipaggio a bordo persero la vita.\nL'incidente.\nIl Fairchild F27 della Aeronor Chile stava volando da Santiago ad Antofagasta, con fermate a La Serena e Copiap\u00f3.\nL'aereo decoll\u00f2 da Santiago del Cile alle 09:40 (UTC-4), raggiungendo la citt\u00e0 di La Serena alle 10:25. Pochi minuti prima dell'atterraggio previsto all'aeroporto La Florida, l'aereo sub\u00ec un malfunzionamento in uno dei suoi motori. Successivamente, alle 10:29, si schiant\u00f2 contro un muro di pietra situato in un'area chiamata \"Parcela Seis\" (Lotto Sei) ad Alfalfares, situata a circa 800 metri a nord est del terminal dell'aeroporto. Dopo lo schianto il velivolo prese fuoco bruci\u00f2 quasi completamente. Si stima che l'aereo si sia schiantato a una velocit\u00e0 di 180 km/h. Tutti i quarantadue passeggeri e i quattro membri dell'equipaggio morirono nello schianto o nel successivo incendio.\nInizialmente l'incidente \u00e8 stato scambiato per un'esercitazione di emergenza all'aeroporto La Serena, iniziata poche ore prima della tragedia. Una troupe televisiva di Canal 8 UCV TV, che stava girando le scene dell'esercitazione, riusc\u00ec a catturare l'aereo in fiamme poco dopo l'incidente.\nVittime note.\nSilvia Pinto, una giornalista piuttosto nota in Cile."}
{"id": "8894205", "revid": "292162", "url": "https://it.wikipedia.org/wiki?curid=8894205", "title": "Stadio Monteoliveto", "text": "Lo stadio Monteoliveto fu uno stadio di Pistoia, sito in via Enrico Bindi; prendeva il nome dal monastero olivetano a cui era appartenuto il terreno su cui fu edificato.\nChiamato dai pistoiesi \"Montuliveto\", fu campo di gioco dell'Unione Sportiva Pistoiese dal 1922 al 1966. La squadra arancione vi disput\u00f2 582 gare ufficiali, ma il terreno fu utilizzato anche da altre squadre minori della citt\u00e0. Dal 1966 al 1972 ospit\u00f2 prevalentemente gare di calcio minore, giovanili e di amatori.\nDopo la sua demolizione definitiva, avvenuta nel marzo 1972, l'area dello stadio \u00e8 divenuta un parco pubblico.\nLe origini.\nLe prime notizie sul calcio a Pistoia si hanno dal 1911. In quell'anno sorse in citt\u00e0 il Pistoia Football Club, sodalizio che nel 1914 conquist\u00f2 la promozione in Ia Categoria in finale con la Libertas Lucca. Tuttavia, per mancanza di un impianto adeguato, la squadra non pot\u00e9 iscriversi e scomparve dagli elenchi della Federazione Italiana Giuoco Calcio. Nel dopoguerra, perdurando la mancanza di uno stadio, il Pistoia FBC si affili\u00f2 all'U.L.I.C., che contrariamente alla FIGC permetteva la disputa delle partite in campi di fortuna senza recinzioni. A cavallo tra il 1921 e il 1922, in corrispondenza con la decadenza dell'Ulic, il Pistoia Fbc abbandon\u00f2 denominazione e colori per dare vita alla sezione calcio dell'Unione Sportiva Pistoiese. In questo periodo l'industriale pistoiese Ciro Papini era in procinto di acquistare un terreno di circa 20.000 mq per la costruzione dello stadio tanto atteso. L'area, costituita da una serie di appezzamenti di propriet\u00e0 della signora Isabella Angiolini (vedova di Jacopo Ferretti), era ubicata a ridosso delle Mura di San Pierino ed era confinante con via del Molinuzzo a nord e via Bindi-Piazza San Leopoldo a sud.\nLa costruzione e la vendita al Comune di Pistoia.\nIl 14 giugno 1922 l\u2019U.S. Pistoiese acquist\u00f2 i terreni per L. 112.303. L\u2019atto venne ratificato dal notaio Augusto Cappellini e registrato a Pistoia il 26 giugno (\u00abdetto al N1720 i beni passarono alla Societ\u00e0 Cooperativa Anonima Unione Sportiva Pistoiese con sede in Pistoia come nella partita 1612 di Pistoia con voltura N1758 del 1922\u00bb). L\u2019incarico di costruzione dello stadio fu affidato all\u2019Ing. Pilo Becherucci.\nIn poche settimane sull'area sorse un vasto campo da gioco, una pista sterrata di 400 metri utilizzabile per manifestazioni sportive con esclusione delle corse al trotto, tre campate di tribune coperte in legno capaci di un massimo di 800 spettatori sul lato ovest e tribune popolari a 5 gradini sul lato opposto di capienza poco diversa. Presso l\u2019ingresso secondario da Piazza San Francesco era annesso un piazzale di circa 500 metri quadrati usato per tennis e pallacanestro.\nIl 28 Aprile 1924, dietro specifica richiesta dell\u2019U.S. Pistoiese, il Comune decise di acquistare il campo \"\u00abperch\u00e9 non si pu\u00f2 disconoscere che in Pistoia manca uno stadio pubblico, recintato e di notevole estensione, che permetta tutte le manifestazioni sportive ed \u00e8 opportuno non lasciar invadere dalle costruzioni le pochissime vaste aree ancora scoperte alla periferia della citt\u00e0\u00bb\". Dopo una lunga discussione, il 31 Marzo 1926 si deliber\u00f2 l\u2019acquisto per la somma di Lire 225.000.\nLa palestra.\nNel 1925, prima ancora di ufficializzare l'acquisto dello stadio, il Comune di Pistoia deliber\u00f2 per la costruzione di una palestra a fianco dello stadio. Per l\u2019edificazione inizialmente venne scelto il lato nord, di fianco agli spogliatoi e all\u2019abitazione del custode; in seguito, dopo accordi fra podest\u00e0 ed E.N.E.F., se ne modific\u00f2 ulteriormente il progetto nell\u2019intento di renderla pi\u00f9 spaziosa e sostituendo alla tettoia di copertura una terrazza di cemento armato con balconata per cure elioterapiche e pattinaggio. Il progetto prevedeva l\u2019utilizzo di anche un piccolo piazzale fra le tribune popolari e la palestra, da usare alla bisogna per salti e lancio del peso. Infine se ne spost\u00f2 l\u2019edificazione sul lato sud del campo e i lavori furono consegnati alla ditta Giuseppe Boccaccini il 10 ottobre 1927. Si conclusero il 23 marzo 1929. La palestra \u00e8 ancora oggi esistente ed \u00e8 intitolata al ginnasta pistoiese Tersilio Bizzarri.\nIl velodromo.\nNel dopoguerra lo stadio fu oggetto di alcuni interventi: i pi\u00f9 importanti riguardarono l'ampliamento della capienza con la costruzione delle tribune \"popolari\" in cemento e la creazione del velodromo. \nL'anello di pista intorno al Monteoliveto inizialmente era sterrato e pianeggiante e veniva utilizzato sia per riunioni ciclistiche che per estemporanee corse di cavalli. Il 26 maggio 1928 la pista dello stadio fu teatro dell'arrivo della Roma-Pistoia, ottava tappa del sedicesimo Giro d'Italia, vinta da Albino Binda. Nel 1947 il nuovo velodromo fu inaugurato con una importante riunione ciclistica: in pista scesero nomi noti come il torinese Mario Ghella, il milanese Italo Astolfi e il bolognese Arnaldo Benfenati. \nLa vita del velodromo fu breve, dieci anni o poco pi\u00f9. Ma furono anni intensi con tante riunioni ciclistiche dal successo clamoroso. Merito soprattutto della Unione Ciclistica Pistoiese, che in via Bindi aveva il suo \u201ccovo\u201d.\nLe giornate pi\u00f9 memorabili furono quelle che videro in gara Fausto Coppi e (nelle prime due occasioni) l\u2019avversario di sempre Gino Bartali. La prima fu nel 1947: nel mese di settembre l\u2019UC Pistoiese super\u00f2 se stessa portando sul nuovissimo velodromo il fior fiore del professionismo. Una seconda riunione con Coppi e Bartali si tenne nel 1949, nella pausa tra Giro e Tour. Fausto Coppi torn\u00f2 anche nel 1953, invitato da Giulio Cappellini, allora presidente dell\u2019UC Pistoiese. Per \u201cIl Campionissimo\u201d ci fu un tour pregara in alcuni bar cittadini con grandi feste e foto ricordo.\nEventi e curiosit\u00e0.\nLo stadio Monteoliveto ospit\u00f2 numerosi eventi sportivi ed extrasportivi: vi si disputarono incontri di pugilato, riunioni di ciclismo, tiro al piattello e atletica leggera, incontri di volata, baseball e rugby. Negli anni Venti venne utilizzato anche come cinematografo all'aperto; nel 1933 vi fecero tappa i Carri di Tespi per la messa in scena di due opere liriche, la Boh\u00e8me e il Trovatore. Durante il fascismo vi si svolgevano regolarmente esibizioni ginnastiche dell'OND e parate militari. A cavallo tra gli anni Cinquanta e Sessanta, lo stadio fu anche teatro dei fuochi d\u2019artificio di San Jacopo, patrono della citt\u00e0. Il 12 luglio 1958 lo stadio ospit\u00f2 un'esibizione di Primo Carnera, in tourn\u00e9e in Italia per una serie di incontri di wrestling. Il 9 luglio 1960, in Toscana per una tourn\u00e9e, vi si esib\u00ec \u00abla nota cantante di successo Mina\u00bb, accompagnata per l\u2019occasione \u00abdall\u2019orchestra Lottini\u00bb. \nLa demolizione.\nDopo la costruzione del nuovo stadio Comunale, la Pistoiese abbandon\u00f2 il \"Monteoliveto\": da quel momento il vecchio stadio fu utilizzato esclusivamente da squadre minori, giovanili e amatori. La demolizione inizi\u00f2 nel 1969 con l'abbattimento delle tribune in cemento per far posto ad una scuola materna. In seguito fu abbattuto anche il casolare (esistente almeno fin dal Seicento) che ospitava gli spogliatoi e la casa del custode. Nel marzo 1972 la dismissione fu completata con la demolizione delle tribune del 1922, costruite a ridosso delle mura medicee. Nell'estate 1972 fu inaugurato il parco-giardino Monteoliveto, ancora oggi esistente."}
{"id": "8894207", "revid": "585241", "url": "https://it.wikipedia.org/wiki?curid=8894207", "title": "Monte Camino (Biella)", "text": ""}
{"id": "8894212", "revid": "585241", "url": "https://it.wikipedia.org/wiki?curid=8894212", "title": "Monte Camino (Caserta)", "text": ""}
{"id": "8894213", "revid": "1310927", "url": "https://it.wikipedia.org/wiki?curid=8894213", "title": "Karim Rossi", "text": "Carriera.\nDopo aver trascorso le giovanili nella trafila di Losanna, Grasshoppers e Hull City, nel 2015 viene mandato da questi ultimi in prestito ai belgi dello , formazione con la quale esordisce tra i professionisti. Nell'estate del 2015, viene ceduto a titolo definitivo allo , scendendo in campo dodici volte in campionato. Nel gennaio del 2016, complice lo scarso impiego in campionato, torna in Svizzera, questa volta vestendo la casacca del . Successivamente viene ceduto allo Sciaffusa. Tra il 2017 e il 2019, gioca in Olanda con le maglie di Cambuur e Telstar. Dopo un'altra breve parentesi in Svizzera con la maglia del Chiasso, approda nella seconda serie svedese, indossando la maglia dell'. Nel febbraio del 2021, dopo aver risolto ogni vincolo contrattuale con la formazione svedese, firma per la formazione bulgara del ."}
{"id": "8894218", "revid": "363629", "url": "https://it.wikipedia.org/wiki?curid=8894218", "title": "Obiettivo pancake", "text": ""}
{"id": "8894239", "revid": "363629", "url": "https://it.wikipedia.org/wiki?curid=8894239", "title": "Fibra (alimentazione)", "text": ""}
{"id": "8894240", "revid": "22356", "url": "https://it.wikipedia.org/wiki?curid=8894240", "title": "Ipercarnivoro", "text": "Un ipercarnivoro \u00e8 un animale con una dieta composta per pi\u00f9 del 70% da carne, con la parte restante che consiste in cibi di origine non animale, come funghi, frutta o altro materiale vegetale. Alcuni esempi attuali includono coccodrilli, gufi, aquile, avvoltoi, felidi, la maggior parte dei canidi selvatici, delfini, serpenti, ragni, scorpioni, mantidi, marlin, cernie, piranha e la maggior parte degli squali. Ogni specie della famiglia dei felidi, compreso il gatto domestico, \u00e8 un ipercarnivoro allo stato naturale. \nQuesto termine \u00e8 usato anche in paleobiologia per descrivere taxa di animali che nella loro dentatura hanno una maggiore componente tagliente rispetto alla componente triturante (Holliday e Steppan, 2004). Molti mammiferi preistorici del clade Carnivoramorpha (Carnivora e Miacoidea), cos\u00ec come numerosi rappresentanti degli antichi ordini Oxyaenodonta, Hyaenodonta e Acreodi e alcuni membri dell'ancor pi\u00f9 antico ordine Cimolesta, erano ipercarnivori. Il primo mammifero ipercarnivoro \u00e8 spesso considerato \"Cimolestes\", che visse durante il tardo Cretaceo e il primo Paleocene nel Nordamerica circa 66-64 milioni di anni fa. Anche i dinosauri teropodi come \"Tyrannosaurus rex\", vissuto durante il tardo Cretaceo, erano carnivori obbligati.\nIpercarnivori di grandi dimensioni si rinvengono frequentemente nella documentazione fossile; sembra che questo sviluppo sia avvenuto spesso in risposta a un'opportunit\u00e0 ecologica offerta dal declino o dall'estinzione di taxa ipercarnivori precedentemente dominanti. Sebbene l'evoluzione di dimensioni notevoli e carnivori possa essere favorita a livello individuale, questa combinazione pu\u00f2 portare a un declino macroevolutivo, in cui tale specializzazione alimentare estrema si traduce in una ridotta densit\u00e0 di popolazione e in una maggiore vulnerabilit\u00e0 all'estinzione (Van Valkenburgh et al., 2004). Come risultato di queste forze opposte, la documentazione fossile dei carnivori \u00e8 dominata da successivi cladi di ipercarnivori che si diversificano e declinano, solo per essere sostituiti da nuovi cladi di ipercarnivori.\nEsistono numerose specie affini con diete molto diverse; un esempio classico \u00e8 dato dagli orsi: anche se distaccatosi dal ramo principale solo 150.000 anni fa, l'orso polare \u00e8 l'orso pi\u00f9 carnivoro (oltre il 90% della sua dieta \u00e8 costituita da carne) mentre l'orso grizzly \u00e8 uno dei meno carnivori in molti luoghi, con meno del 10% della sua dieta a base di carne (Lindqvist et al., 2010)."}
{"id": "8894246", "revid": "729019", "url": "https://it.wikipedia.org/wiki?curid=8894246", "title": "Torre Clementina", "text": "Torre Clementina \u00e8 stata una torre costiera situata nel territorio del comune di Fiumicino. Fu distrutta durante la seconda guerra mondiale ma nonostante ci\u00f2, dopo il distacco dal comune di Roma del Municipio XIV nel 1992 la torre \u00e8 divenuta simbolo di Fiumicino apparendo nello stemma e nel gonfalone comunali.\nStoria.\nLa torre fu realizzata nel 1773 su ordine di papa Clemente XIV, da cui prese il nome, per sostituire la torre Alessandrina, trasformata in dogana visto l'allontanamento della linea di costa, nella funzione di torre di guardia costiera. La costruzione fu realizzata a circa 500 metri di distanza dalla precedente. Il progetto originale \u00e8 conservato presso l'Archivio di Stato di Roma, anche se dal materiale fotografico \u00e8 possibile immaginare che non fosse stato applicato pedissequamente. Una ricostruzione della struttura originaria della torre pu\u00f2 essere effettuata sulla base di un affresco conservato presso il Salone del biliardo del palazzo Pontificio di Castel Gandolfo.\nNel 1808 le truppe ivi stanziate respinsero due navi dopo una battaglia durata tre giorni. Nei secoli successivi ospit\u00f2 il castellano di Fiumicino e fu utilizzata anche dalla Regia Guardia di Finanza. Fu distrutta alle 18:00 del 30 aprile 1944 dai soldati tedeschi in ritirata, con l'intento di non lasciare postazioni strategiche o difensive agli Alleati.\nNel secondo dopoguerra fu realizzata una sorta di replica della torre denominata torre dei Piloti e nel 1982 la via sulla quale era posizionata fu chiamata \"via della Torre Clementina\". Con il distacco del Municipio XIV dal comune di Roma nel 1992, la torre fu scelta come stemma del neonato comune di Fiumicino, che presenta una rappresentazione ideale della torre tinta di rosso.\nDescrizione.\nLa torre si presentava come un parallelepipedo rettangolare poggiato su un tronco di piramide, che costituiva la scarpa, con un'altezza complessiva di circa 20 metri e una larghezza alla base di circa 10 metri per lato.\nIl terrazzo era leggermente sporgente e oltre alle garitte di vedetta vi era un pennone rialzato per le segnalazioni e la comunicazione con le altre postazioni difensive.\nLa facciata rivolta verso il paese presentava una targa marmorea sovrastata dallo stemma papale di Clemente XIV che recitava:\nLa scala di accesso alla torre era posta sulla facciata rivolta verso il paese e la parte finale di quest'ultima era inizialmente ripiegabile, in modo tale da ostacolare l'ingresso alla torre."}
{"id": "8894249", "revid": "79227", "url": "https://it.wikipedia.org/wiki?curid=8894249", "title": "Laura Campos", "text": "Carriera.\n\u00c8 entrata nel mondo dello sport dopo cinque anni di pratica del balletto, poi \u00e8 passata alla ginnastica ritmica e da l\u00ec alla ginnastica artistica. Cominci\u00f2 a praticare la ginnastica artistica a sette anni nel Club E.D.M. M\u00e9rida, per poi passare al Club Extremadura. Nel settembre del 2001 entr\u00f2 nella squadra nazionale, allenandosi al \"Centro de Alto Rendimiento de Madrid\". I suoi allenatori in nazionale erano Jes\u00fas \"Fillo\" Carballo, Luc\u00eda Guisado, Almudena San Jos\u00e9 ed Eva Rueda, insieme alla coreografa Fuensanta Ros. Con la squadra nazionale partecip\u00f2 a numerosi Campionati mondiali ed europei, oltre che alle olimpiadi 2004 e 2008. Alle prime, arriv\u00f2 al quinto posto nel concorso generale a squadre, insieme a Tania Gener, Elena G\u00f3mez, M\u00f3nica Mesalles, Patricia Moreno e Sara Moro.\nNel 2005 ottenne l'argento alle parallele asimmetriche alla Coppa del mondo di Gand, arrivando poi sesta alla stessa competizione l'anno successivo. Nell'agosto 2008 partecip\u00f2 ai suoi secondi giochi olimpici, arrivado al 49\u00ba posto nel concorso generale. Dopo le olimpiadi 2008 si ritir\u00f2 dalla ginnastica."}
{"id": "8894258", "revid": "104458", "url": "https://it.wikipedia.org/wiki?curid=8894258", "title": "Lisa Horhager", "text": ""}
{"id": "8894259", "revid": "104458", "url": "https://it.wikipedia.org/wiki?curid=8894259", "title": "Lisa Hoerhager", "text": ""}
{"id": "8894260", "revid": "2149771", "url": "https://it.wikipedia.org/wiki?curid=8894260", "title": "Louicius Don Deedson", "text": "Caratteristiche tecniche.\n\u00c8 un'ala destra.\nCarriera.\nClub.\nAcquistato dall' nel 2019, debutta il 27 settembre 2019 in occasione dell'incontro di Superligaen perso 2-1 contro il ; realizza la sua prima rete il 21 giugno seguente nelle vittoria per 3-1 contro l'.\nNazionale.\nGi\u00e0 convocato in nazionale haitiana nel 2019 in occasione della CONCACAF Nations League 2019-2020, fa il suo debutto nel 2021, giocando l'incontro di qualificazione per il Campionato mondiale di calcio 2022 contro .\nStatistiche.\n\"Statistiche aggiornate al 25 marzo 2021\"."}
{"id": "8894261", "revid": "1924342", "url": "https://it.wikipedia.org/wiki?curid=8894261", "title": "Get to Know", "text": "Get to Know \u00e8 la prima raccolta della cantante britannica Becky Hill, pubblicata il 27 dicembre 2019.\nDescrizione.\nIn seguito alla sua partecipazione a \"The Voice\" nel 2012, Becky Hill ha lavorato con diverse etichette discografiche senza riuscire tuttavia ad ottenere un riscontro a livello commerciale. A partire dal 2018, tuttavia, dopo aver firmato un contratto con la Polydor Records l'artista ha avuto modo collaborare con vari DJ e produttori, prestando la sua voce a singoli di questi ultimi. Molti di questi brani sono diventati dei successi commerciali. In seguito a questi risultati, l'artista ha dunque deciso di pubblicare un progetto discografico che includesse la musica a cui aveva lavorato nella prima parte della sua carriera. Il disco include vari singoli pubblicati dall'artista fra 2013 e 2019 nonch\u00e9 brani inediti da lei incisi nello stesso lasso di tempo. L'artista definisce l'album come una compilation."}
{"id": "8894262", "revid": "149485", "url": "https://it.wikipedia.org/wiki?curid=8894262", "title": "Diamantino Iuna Faf\u00e9", "text": "Biografia.\nAll'et\u00e0 di diciannove anni, ha vinto la medaglia d'argento ai campionati africani di Algeri 2020 nel torneo dei 57 chilogrammi, perdendo in finale con l'algerino Abdelhak Kherbache."}
{"id": "8894264", "revid": "149485", "url": "https://it.wikipedia.org/wiki?curid=8894264", "title": "Diamantino Iuna Fafe", "text": ""}
{"id": "8894265", "revid": "104458", "url": "https://it.wikipedia.org/wiki?curid=8894265", "title": "Lisa H\u00f6rhager", "text": "Biografia.\nOriginaria di Mayrhofen e attiva dal febbraio del 2018, la H\u00f6rhager ha esordito in Coppa Europa il 17 gennaio 2020 a Zell am See in slalom speciale e in Coppa del Mondo il 3 gennaio 2021 a Zagabria Sljeme nella medesima specialit\u00e0, in entrambi i casi senza completare la prova. Non ha preso parte a rassegne olimpiche o iridate."}
{"id": "8894267", "revid": "767487", "url": "https://it.wikipedia.org/wiki?curid=8894267", "title": "Duo Jolly", "text": "Il Duo Jolly \u00e8 stato un duo vocale italiano, attivo soprattutto alla fine degli anni cinquanta e inizio sessanta, formato dalle sorelle Lucia, nata nel 1940, e Silvana, nata nel 1943. Tra i loro successi si annoverano \"Casetta in Canad\u00e0\" e \"Lazzarella\". Lasciarono presto l'attivit\u00e0.\nNel 1958 si esibirono con Domenico Modugno e Giorgio Consolini al Festival Della Canzone al Teatro Adriano. Nello stesso anni presero parte al Festival di Napoli 1959 con \"Napule ncopp' 'a luna\" insieme a Wilma De Angelis. Nel 1959 parteciparono al Festival di Pesaro. \nDue anni dopo parteciparono alla Sei giorni della canzone 1961 con \"Portami con te\"."}
{"id": "8894268", "revid": "409265", "url": "https://it.wikipedia.org/wiki?curid=8894268", "title": "Pop Classics", "text": "Pop Classics \u00e8 una raccolta del gruppo progressive rock britannico The Alan Parsons Project, pubblicata nel 1989 dalla EVA Records.\nDescrizione.\n\"Pop Classics\" raccoglie una selezione di 16 brani tra i pi\u00f9 celebri del The Alan Parsons Project estratti da tutti gli album tranne \"Tales of Mystery and Imagination Edgar Allan Poe\". Tutti i brani sono stati rimasterizzati in digitale dalla Digipro-Brussels.\nLa quantit\u00e0 di brani estratti da ogni album \u00e8 la seguente:\nNella raccolta vi sono cinque brani strumentali."}
{"id": "8894271", "revid": "729019", "url": "https://it.wikipedia.org/wiki?curid=8894271", "title": "Vaccaro Splendente", "text": "Il Vaccaro splendente (\"Molothrus bonariensis\") \u00e8 un uccello passeriforme del Nuovo Mondo della famiglia degli Itteridi. Si riproduce nella maggior parte del Sud America ad eccezione delle fitte foreste e aree di alta quota come le montagne. Dal 1900 la distribuzione dei Vaccari spendenti si \u00e8 spostata verso nord, ed \u00e8 stata registrata nelle isole dei Caraibi e negli Stati Uniti, dove si riproduce nel sud della Florida. \u00c8 un uccello associato ad habitat aperti, incluse le terre deturpata dall'agricoltura e dalla deforestazione.\nGli adulti sono sessualmente dimorfici. I maschi sono tutti neri con un'iridescenza viola-blu. La femmina \u00e8 pi\u00f9 piccola, con piumaggio bruno opaco che a volte \u00e8 pi\u00f9 chiaro sulle parti inferiori. Le femmine della specie possono essere distinte dalla femmina Vaccaro testa bruna per i loro becchi pi\u00f9 lunghi e sottili e le teste pi\u00f9 piatte. La dieta del Vaccaro splendente \u00e8 costituita principalmente da insetti e semi ed \u00e8 stato registrato il foraggiamento di cereali direttamente dalle mangiatoie dei bovini. Come la maggior parte degli altri Vaccari, \u00e8 un parassita della covata, che depone le uova nei nidi di molte altre specie di uccelli come il Passero dal collare rossiccio o il Fornaio rossiccio. Diverse specie ospiti mostrano differenti risposte quando i loro nidi vengono parassitati, con comportamenti che vanno dall'accettare e prendersi cura delle uova di Vaccaro, al loro rigetto con espulsione dal nido. Poich\u00e9 il Vaccaro \u00e8 un efficace parassita della covata, pu\u00f2 essere considerato la controparte sudamericana del \"Vaccaro testa bruna\".\nTassonomia.\nIl Vaccaro splendente \u00e8 un passeriforme della famiglia Icteridi, che include i merli. La specie fu descritta per la prima volta nel 1789 da Johann Friedrich Gmelin. Ha sette sottospecie descritte a causa della variazione geografica:\nDescrizione.\nL'aspetto fisico del Vaccaro splendente adulto dipende dalla sottospecie. Le dimensioni variano da un peso di 31/40 grammi e 18 cm di lunghezza (\"M. b. Minimus\") a 55/65 grammi di peso per 22 cm di lunghezza (\"M. b. Cabanisii\"). Il Piumaggio adulto di base per \"M. b. bonariensis\" \u00e8 nero con irridescenza viola-blu per i maschi e grigio-marrone polveroso per le femmine. I maschi di \"M. b. cabanisii\" hanno piumaggio simile a M. b. bonariensis, mentre le femmine hanno una colorazione pi\u00f9 chiara. I maschi di \"M. b. aequatoriali\" hanno iridescenza viola e le femmine sono di colore scuro. I maschi di \"M. b. occidentalis\" hanno una ricca iridescenza viola e le femmine sono distinte rispetto alle altre sottospecie in quanto hanno una parte superiore del corpo pallida e parti inferiori molto pallide e striate. I maschi di \"M. b. venezuelensis\" hanno un aspetto simile alle femmine di M. b. occidentalise con un colore scuro. I maschi di \"M. b.minimus\" hanno un aspetto simile a \"M. b. bonariensis\" mentre le femmine hanno una testa pi\u00f9 scura del \"M. b. bonariensis\" e hanno scapolari e interscapolari striati. I maschi di \"M. b. riparius\" sono simili a \"M. b. bonariensis\" e le femmine hanno il corpo superiore pi\u00f9 scuro e le parti inferiori pi\u00f9 chiare del \"M. b. bonariensis\".\nAl momento della schiusa, i Vaccari sono altruistici e sono confinati nei loro nidi. I piccoli sono coperti da un piumaggio grigio. I maschi giovani sono scuri sulla parte superiore del corpo, con parti inferiori opache, striate di marrone scuro o nero e un addome color cuoio. Le femmine sono di colore marrone scuro sulla parte superiore, con parti inferiori marrone chiaro, marrone o grigio che possono o non possono essere striate di marrone. Le uova sono di forma ovale e possono esistere sia come metamorfosi maculata, sia come metamorfosi \"immacolata\" senza macchie. Di solito sono di colore bianco, anche se a volte assumono una tonalit\u00e0 blu chiaro o grigio chiaro.\nDistribuzione e habitat.\nLo Vaccaro splendente resiede tutto l'anno in gran parte del Sud America, dove vive in aree aperte come foreste aperte e terreni coltivati. Nell'ultimo secolo, l\u2019estensione della specie si \u00e8 spostata verso nord e gli uccelli sono stati registrati nelle Indie occidentali e nel sud della Florida. Questo spostamento di areale \u00e8 dovuto alla maggiore conversione umana delle foreste in terreni coltivati e aree agricole aperte, gli habitat preferiti dal Vaccaro. Questo spostamento di areale in nuove regioni consente al Vaccaro di sfruttare nuove specie ospiti ingenue.\nEffetti della deforestazione.\nLa deforestazione e la conversione dei terreni boschivi in campi agricoli e pascoli aperti ha portato a uno spostamento verso nord dell\u2019areale del Vaccaro splendente, poich\u00e9 questa specie preferisce gli habitat aperti. Queste aree deforestate possono ospitare specie che in precedenza non erano state parassitate dai Vaccari. Questi ospiti ingenui probabilmente non hanno difese contro il parassitismo e possono essere influenzati pi\u00f9 negativamente dalla presenza dei Vaccaro. La specie si diffuse dal Sud America al Porto Rico nel 1955 e successivamente raggiunse la Repubblica Dominicana nel 1973 e Cuba nel 1982. Dal 1985, il Vaccaro splendente \u00e8 stato registrato anche in Florida.\nComportamento ed ecologia.\nRiproduzione.\nComportamento sessuale e corteggiamento.\nI Vaccari splendenti non formano coppie monogame. Hanno un sistema di accoppiamento promiscuo in cui gli individui si accoppiano con molti compagni diversi. Durante il corteggiamento, i maschi di mucca lucenti eseguono una canzone mentre circondano una femmina, e quando la canzone \u00e8 finita si inchinano al loro potenziale compagno. Questo arco \u00e8 un'esibizione usata sia nei rituali di accoppiamento che come dimostrazione di aggressivit\u00e0 verso altri maschi. Durante il rituale il maschio arruffa le penne mentre inarca le ali e abbassa la coda. La dimostrazione viene eseguita a terra, su un albero o durante il volo. Dopo un rituale di accoppiamento riuscito, la coppia si accoppier\u00e0 una volta.\nParassitismo della covata.\nIl Vaccaro \u00e8 un parassita della covata, il che significa che gli adulti depongono le uova nei nidi di altre specie e la loro prole si affida interamente ai loro ospiti per le cure parentali. Sono generalisti e hanno circa 250 diverse specie ospiti. In qualit\u00e0 di ospiti generalisti, i loro piccoli non sono mimetici, il che significa che non tentano di replicare i comportamenti dei pulcini ospitanti come potrebbe fare una specie ospite specialista. Nelle regioni del Sud America, tra cui Argentina, Uruguay, Brasile e Venezuela, le principali specie ospite del Vaccaro spendente sono il Passero dal collare rossiccio e il Fornaio rossiccio.\nLe femmine di Vaccaro non costruiscono nidi, poich\u00e9 si affidano ai loro ospiti per prendersi cura della loro prole, ma selezioneranno preferenzialmente ospiti che costruiscono nidi chiusi come i nidi costruiti nelle cavit\u00e0. Cercheranno i nidi degli ospiti sia attivamente che osservando silenziosamente gli ospiti. Quando viene trovato un nido ospite, scacceranno l'ospite lontano dal nido volando rumorosamente intorno all'area. Un singolo Vaccaro pu\u00f2 deporre le uova in molti nidi diversi. \nRisposta dell\u2019ospite.\nLe risposte alle uova e ai pulcini parassiti nel nido variano tra gli ospiti. A volte anche all'interno di una stessa specie, la risposta al parassitismo dipende dal contesto. Ad esempio, quando l\u2019\"Agelaioides badius\" agivano come genitori ospitanti per i giovani Vaccari, questi continuavano a ricevere cure parentali solo dopo il loro volo se erano stati allevati da soli nel nido senza compagni di nido. Sono state osservate Dendroiche gialle (\"Setophaga petechia\") rifiutare le uova di Vaccari circa il 40% delle volte, sia abbandonando il nido sia costruendone uno nuovo sopra quello parassitato. In ospiti come il Tordo panciacrema (\"Turdus amaurochalinus\"), dove il parassitismo provocato da Vaccari splendenti non ha un grande effetto negativo sulla sopravvivenza dei propri pulcini, gli ospiti non mostrano comportamenti di espulsione delle uova. Questa accettazione delle uova parassite pu\u00f2 anche essere dovuta al fatto che le uova sono simili nell'aspetto e l'ospite rischierebbe di espellere le proprie uova.\nEffetto sulle specie ospiti.\nIl parassitismo della covata da parte dei Vaccari splendenti pu\u00f2 avere un effetto negativo sul successo riproduttivo dei loro ospiti attraverso una variet\u00e0 di fattori legati alle diverse fasi di vita del pulcino di Vaccaro. Le femmine adulte possono influenzare negativamente l'ospite beccando e uccidendo le uova dell'ospite e rimuovendole dal nido. Le uova del Vaccaro hanno un breve periodo di incubazione, circa 10/11 giorni. Molti degli ospiti del parassita hanno uova che incubano pi\u00f9 a lungo. Uno dei loro ospiti principali in gran parte del Sud America, il \"Zonotrichia capensis\", che ha un periodo di incubazione di 12/13 giorni, ma anche il \"Fornaio rossicico\" . Il Vaccaro a volte depone anche un uovo prima che la specie ospite inizi a deporre. Deporre le uova prima del loro ospite, oltre ad avere un periodo di incubazione pi\u00f9 breve, consente la schiusa del pulcino parassita prima che le uova dell'ospite si schiudano. Quando le uova dei Vaccari si schiudono prima dei Passeri nel nido, I pulcini di quest\u2019ultimi di solito non ingrassano molto e muoiono entro circa tre giorni. In uno studio si \u00e8 registrato che la mortalit\u00e0 dei nidiacei \u00e8 quasi raddoppiata in confronto alla nidiata di un nido non parassitato con uno che \u00e8 stato parassitato da un Vaccaro splendente. Il Vaccaro splendente pu\u00f2 avere un grande effetto negativo sulle specie in pericolo di estinzione, come il \"Atlapetes pallidiceps\". Le modifiche del loro areale dovute all\u2019antropizzazione ha portato alla perdita dell'habitat nel caso dei Fringuelli, ma ha anche introdotto pi\u00f9 Vaccari nell'area aperta o disboscate. Si ritiene che il parassitismo causato dai Vaccari sia un fattore importante nel declino della popolazione del Fringuello dalla testa pallida."}
{"id": "8894273", "revid": "288127", "url": "https://it.wikipedia.org/wiki?curid=8894273", "title": "Teoria politica", "text": ""}
{"id": "8894291", "revid": "1310927", "url": "https://it.wikipedia.org/wiki?curid=8894291", "title": "Nacho S\u00e1nchez", "text": "Carriera.\nHa giocato nella seconda divisione spagnola con il .\nIl 23 settembre 2020 si trasferisce a titolo definitivo al .\nStatistiche.\nPresenze e reti nei club.\n\"Statistiche aggiornate al 26 marzo 2021.\""}
{"id": "8894294", "revid": "6923", "url": "https://it.wikipedia.org/wiki?curid=8894294", "title": "Romio Goliath", "text": ""}
{"id": "8894295", "revid": "104458", "url": "https://it.wikipedia.org/wiki?curid=8894295", "title": "Camille Cerutti", "text": "Biografia.\nOriginaria di Nans-les-Pins e attiva dal novembre del 2014, la Cerutti ha esordito in Coppa Europa il 14 gennaio 2016 ad Altenmarkt-Zauchensee in discesa libera (43\u00aa), in Coppa del Mondo il 12 gennaio 2020 nella medesima localit\u00e0 in combinata (26\u00aa) e ai Giochi olimpici invernali a , dove non ha completato la discesa libera a causa di una caduta che le ha provocato la rottura del legamento crociato anteriore e una lesione al menisco mediale del ginocchio destro. Non ha preso parte a rassegne iridate."}
{"id": "8894301", "revid": "119512537", "url": "https://it.wikipedia.org/wiki?curid=8894301", "title": "Craig Grant", "text": ""}
{"id": "8894303", "revid": "110157", "url": "https://it.wikipedia.org/wiki?curid=8894303", "title": "Neritan Novi", "text": "Carriera.\nNazionale.\nHa collezionato una presenza con la nazionale albanese."}
{"id": "8894305", "revid": "6923", "url": "https://it.wikipedia.org/wiki?curid=8894305", "title": "Viaggio nel tempo 2", "text": "Viaggio nel tempo 2 \u00e8 un libro dedicato al personaggio di Geronimo Stilton. Primo seguito del libro Viaggio nel tempo (Geronimo Stilton) e secondo libro della serie omonima.\nIn questo libro Geronimo Stilton e la sua famiglia viaggiano nel tempo fino a vivere nell'antica Roma, nel periodo dei Maya e al tempo del Re Sole"}
{"id": "8894306", "revid": "1314312", "url": "https://it.wikipedia.org/wiki?curid=8894306", "title": "Omicidio di Danny Katz", "text": "L'omicidio di Danny Katz fu un attacco terroristico effettuato nel 1983 in cui un militante palestinese assassin\u00f2 il quattordicenne israeliano Danny Katz. L'attacco, prominente in una serie di attacchi rivolti a bambini israeliani durante i primi anni '80, sciocc\u00f2 l'opinione pubblica israeliana a causa della sua brutalit\u00e0.\nL'omicidio.\nGioved\u00ec 8 dicembre 1983, il quattordicenne israeliano Danny Katz, residente nel quartiere Denia di Haifa, lasci\u00f2 la sua casa per visitare un amico, ma scomparve durante il viaggio.\nDopo una ricerca di tre giorni, il corpo mutilato di Katz fu trovato fuori da una remota grotta nella regione di Sakhnin, con segni di strangolamento, tortura e violenza sessuale.\nAutori.\nUna lettera trovata in un mucchio di immondizia vicino alla grotta condusse gli investigatori da Samir Ghanem, un residente di Sakhnin. Ghanem inizialmente neg\u00f2 le accuse, ma in seguito confess\u00f2 e implic\u00f2 altri quattro partner nel crimine: Ahmad Kozli, Fathi Janameh, Ali Ganayem e Atef Sabihi. Tutti e cinque ammisero di aver ucciso Danny Katz. Alla fine tutti furono giudicati colpevoli di omicidio e condannati all'ergastolo. Due degli aggressori, Ahmad Kozli e Atef Sabihi, confessarono anche in seguito il rapimento, lo stupro e l'omicidio della 19enne israeliana Daphna Carmon nel 1982.\nConseguenze.\nL'avvocato degli aggressori Avigdor Feldman afferm\u00f2 che la condanna dei sospettati era impropria a causa della mancanza di prove solide contro gli imputati e del fatto che la corte si affidasse esclusivamente alle loro confessioni, che secondo gli imputati sarebbero state date sotto costrizione. Nel 1991 la Corte Suprema israeliana stabil\u00ec che le affermazioni dei difensori non erano credibili e che la loro condanna sulla base delle loro confessioni e prove aggiuntive era sufficiente.\nA seguito delle continue pressioni dell'opinione pubblica, il ministro della giustizia israeliano David Libai ordin\u00f2 all'avvocato Judith Karp di preparare un rapporto sul caso. A seguito del rapporto, venne presentato ricorso alla Corte suprema israeliana per un nuovo processo. Il presidente della Corte Suprema Aharon Barak stabil\u00ec nel 1999 che si sarebbe tenuto un nuovo processo per gli accusati.\nNel 2000 inizi\u00f2 il nuovo processo, una procedura relativamente rara nel sistema legale israeliano. Gli imputati vennero nuovamente condannati nel 2002 dopo che i giudici ritennero che le confessioni degli imputati fossero ammissibili. L'avvocato difensore Feldman fece appello alla Corte Suprema, ma il suo ricorso venne respinto all'unanimit\u00e0 dopo che la corte esamin\u00f2 le prove e stabil\u00ec che il verdetto del tribunale distrettuale era ben stabilito.\nNel 2007 il presidente israeliano Shimon Peres scelse di emettere una grazia riducendo le condanne degli aggressori di Danny Katz. L'importanza di ridurre la pena degli assassini significava che ora avevano la possibilit\u00e0 di chiedere alla commissione per la libert\u00e0 vigilata della prigione di detrarre un terzo delle loro condanne. Nel luglio 2008, la commissione per la libert\u00e0 vigilata respinse l'appello degli aggressori di Danny Katz per detrarre un terzo delle loro condanne perch\u00e9 vennero considerati come ancora pericolosi per il pubblico."}
{"id": "8894307", "revid": "149485", "url": "https://it.wikipedia.org/wiki?curid=8894307", "title": "Romio Ricardo Goliath", "text": ""}
{"id": "8894309", "revid": "767487", "url": "https://it.wikipedia.org/wiki?curid=8894309", "title": "Estraneo a bordo", "text": "Estraneo a bordo (\"Stowaway\") \u00e8 un film del 2021 diretto da Joe Penna.\nTrama.\nLa missione \"MTS-42\" della compagnia \"Hyperion\" \u00e8 composta da un equipaggio di tre membri: la comandante Marina Barnett, la ricercatrice medica Zoe Levenson ed il biologo David Kim, il quale svolge un importante esperimento con delle alghe. La missione prevede il trasferimento verso Marte, un periodo di permanenza sul pianeta rosso e poi il ritorno, per un totale di due anni di viaggio. Una volta in orbita, la navicella attracca ad una stazione orbitante; si accoppia anche il secondo stadio del razzo utilizzato per lasciare l'orbita terrestre. Un rilascio controllato di idrazina pone in rotazione il sistema e subito dopo si allunga un tether (dei cavi dotati di pannelli fotovoltaici dispiegabili) che allontanano modulo abitativo e secondo stadio (il contrappeso), con la zona di produzione dell'energia nel centro di massa. La rotazione del sistema crea accelerazione centrifuga, cosicch\u00e9 sul modulo abitativo si risenta della gravit\u00e0 artificiale.\nPoco dopo la partenza, con il sistema rotante immesso in un'orbita che gli permetta di raggiungere Marte, la comandante scopre in un'intercapedine sul soffitto un clandestino a bordo; per attutirne la caduta si frattura un braccio. L'uomo, rimasto privo di conoscenza, \u00e8 ferito all'addome e la dottoressa lo medica. La comandante si accorge che il clandestino era alloggiato in corrispondenza del CDRA, il dispositivo per la sottrazione di anidride carbonica dall'aria dell'astronave, il quale ormai \u00e8 rotto irreparabilmente. L'uomo, un ingegnere del supporto al lancio, si risveglia poco dopo e si rende conto di trovarsi nello spazio: un incidente occorsogli gli ha fatto perdere i sensi e adesso non pu\u00f2 tornare indietro. Nonostante i membri dell'equipaggio lo tranquillizzino e lo rendano partecipe delle attivit\u00e0 a bordo, la \"MTS\" \u00e8 attrezzata per un massimo di tre persone: la sua presenza mette in pericolo tutti gli abitanti sulla navicella. Inoltre, il CDRA \u00e8 fuori uso e l'ossigeno baster\u00e0 soltanto per due di loro.\nA quel punto, dato che i filtri all'idrossido di litio non sono sufficienti per la loro sopravvivenza fino all'arrivo sulla colonia marziana, la comandante Barnett chiede al biologo Kim di sacrificare la sua ricerca ed utilizzare le alghe per creare ossigeno. Tuttavia queste non bastano e dal controllo missione vengono vagliate tutte le ipotesi, inutilmente. Senza che Michael possa sentire e chiedendo che mantengano con lui il riserbo, la Barnett informa i ricercatori che l'unica soluzione possibile \u00e8 quella di rimanere in tre, ovvero uccidere il clandestino. Zoe non \u00e8 d'accordo ed ottiene dieci giorni per tentare altre strade, ma se dopo tre settimane saranno ancora in quattro, moriranno tutti per asfissia.\nDopo soli tre giorni, per\u00f2, il biologo informa Michael della decisione presa e gli lascia una siringa per un'iniezione letale. Mentre l'uomo si logora senza riuscire a compiere il gesto estremo, la dottoressa lo raggiunge, lo convince a non suicidarsi ed anzi gli propone un'alternativa: intraprendere una EVA scalando i 400 metri di cavo fino al secondo stadio, dove potrebbe essere rimasto dell'ossigeno liquido, usato come propellente. Ma l'ingegnere non \u00e8 addestrato ad una simile impresa, dunque viene chiesto a David. Sorprendentemente accetta, visto che le alghe sono morte e l'ossigeno non basterebbe per pi\u00f9 di due membri dell'equipaggio.\nZoe ed il biologo, entrambi con una bombola da riempire, partono verso il contrappeso, scalano il tether fino al centro di massa (dove sperimentano l'assenza di gravit\u00e0), quindi scendono verso il secondo stadio. Il medico riesce a riempire la prima bombola, ma quando \u00e8 la volta della seconda giunge un allarme dal modulo abitativo: una tempesta solare sta per investirli. I due tornano rapidamente sulla \"MTS\", ma nel farlo Zoe perde la bombola con l'ossigeno nello spazio.Mentre l'espulsione di massa coronale imperversa, nel pod schermato i quattro si disperano. In quella situazione c'\u00e8 un'unica possibilit\u00e0: uno di loro, con una missione suicida, dovrebbe recuperare l'altra bombola ancora attaccata al secondo stadio e portarla sulla navicella, cosicch\u00e9 i tre rimasti si possano salvare. Decide cos\u00ec di immolarsi la ricercatrice, la quale riporta sulla \"MTS\" la bombola di ossigeno ricaricata. Conscia che le radiazioni ionizzanti la stanno uccidendo, si siede all'esterno del modulo, contemplando la vastit\u00e0 dell'universo ed un puntino rosso in lontananza: Marte.\nProduzione.\nCast.\nNell'ottobre 2018 \u00e8 stato reso noto che Anna Kendrick era stata scelta per recitare nel prossimo film di Joe Penna, nei panni di una ricercatrice medica. Nel gennaio 2019 anche Toni Collette si \u00e8 unita al cast, nel ruolo del comandante della nave; cos\u00ec come Shamier Anderson nei panni del clandestino e Daniel Dae Kim in quello del biologo, nel maggio dello stesso anno.\nRiprese.\nLe riprese, che sono durate 30 giorni, sono iniziate l'11 giugno 2019 e si sono svolte a Colonia e Monaco di Baviera, in Germania.\nPromozione.\nIl trailer \u00e8 stato pubblicato il 24 marzo 2021.\nDistribuzione.\nNel dicembre 2020, la piattaforma di streaming Netflix ha acquisito i diritti di distribuzione del film, che \u00e8 uscito il 22 aprile 2021.\nAccoglienza.\nCritica.\nSull'aggregatore di recensioni Rotten Tomatoes il film ottiene il 75% delle recensioni professionali positive, con un voto medio di 6,5 su 10 basato su 63 critiche, mentre su Metacritic ha un punteggio di 62 su 100 basato su 21 recensioni."}
{"id": "8894314", "revid": "1314312", "url": "https://it.wikipedia.org/wiki?curid=8894314", "title": "Assassinio di Danny Katz", "text": ""}
{"id": "8894317", "revid": "123956960", "url": "https://it.wikipedia.org/wiki?curid=8894317", "title": "Jeremy Antonisse", "text": "Caratteristiche tecniche.\n\u00c8 un'ala sinistra di piede destro molto rapida e dotata di elevata tecnica di base.\nCarriera.\nClub.\nCresciuto nel settore giovanile del , il 5 agosto 2019 firma il suo primo contratto professionistico di durata triennale. debutta in prima squadra il 26 gennaio 2021 giocando i minuti di recupero dell'incontro di Eredivisie\u00a0vinto 2-0 contro l'.\nNazionale.\nNel 2021 debutta con la nazionale di Cura\u00e7ao giocando l'incontro di qualificazione per il Campionato mondiale di calcio 2022 vinto 5-0 contro .\nStatistiche.\n\"Statistiche aggiornate al 5 aprile 2021\"."}
{"id": "8894323", "revid": "599013", "url": "https://it.wikipedia.org/wiki?curid=8894323", "title": "Eduard Ka\u00e7a\u00e7i", "text": "Carriera.\nNazionale.\nHa collezionato 2 presenze con la nazionale albanese."}
{"id": "8894324", "revid": "104458", "url": "https://it.wikipedia.org/wiki?curid=8894324", "title": "Ziga Zupan Oreskovic", "text": ""}
{"id": "8894325", "revid": "110157", "url": "https://it.wikipedia.org/wiki?curid=8894325", "title": "\u017diga \u017dupan Oreskovi\u010d", "text": "Biografia.\nAttivo dal novembre del 2019, \u017dupan Oreskovi\u010d non ha esordito in Coppa Europa o in Coppa del Mondo n\u00e9 ha preso parte a rassegne olimpiche o iridate."}
{"id": "8894326", "revid": "1924342", "url": "https://it.wikipedia.org/wiki?curid=8894326", "title": "El barco", "text": "El barco (reso graficamente EL BARCO) \u00e8 un singolo della cantante colombiana Karol G, pubblicato il 25 marzo 2021 come sesto estratto dal terzo album in studio \"KG0516\".\nPromozione.\nKarol G ha presentato \"El barco\" in anteprima con un'esibizione dal vivo al \"Tonight Show\" il 25 marzo 2021."}
{"id": "8894327", "revid": "1924342", "url": "https://it.wikipedia.org/wiki?curid=8894327", "title": "Viktor Sheen", "text": "Biografia.\nNato ad Almaty in Kazakistan e cresciuto a Kladno, in Repubblica Ceca, \u00e8 salito alla ribalta con la pubblicazione del quarto album in studio \"Jungler\", che seppur pubblicato come artista indipendente, ha riscosso successo sia in Repubblica Ceca che in Slovacchia, collocandosi al 3\u00ba e 18\u00ba posto delle rispettive classifiche redatte dalla \u010cNS IFPI. Due anni dopo \u00e8 seguito \"\u010cernob\u00edlej sv\u011bt\", il disco di maggior successo dell'artista, che ha trascorso oltre venti settimane non consecutive in vetta alla graduatoria ceca e una in quella slovacca, risultando il 3\u00ba disco pi\u00f9 venduto nella Repubblica Ceca per due anni consecutivi, e ottendo un disco di platino dalla \u010cNS IFPI per un totale di unit\u00e0 vendute in suolo ceco. Nel 2020 \"Barvy\" \u00e8 stato messo in commercio attraverso la Warner Music Group, che anch'esso si \u00e8 imposto al vertice della classifica nazionale, mantenendo il controllo di tale graduatoria per pi\u00f9 di dieci settimane non consecutive.\nLa traccia \"A\u017e na m\u011bs\u00edc\", contenuta in \"\u010cernob\u00edlej sv\u011bt\", \u00e8 divenuta la hit di maggior successo del rapper sia in suolo ceco che slovacco, esordendo rispettivamente al numero uno e alla 3\u00aa posizione, e trascorrendo oltre due anni in determinate classifiche. Ha inoltre ottenuto altre due numero uno nella hit parade dei singoli ceca, mentre nell'ambito dei Ceny And\u011bl, il principale riconoscimento musicale ceco organizzato in collaborazione con la \u010cNS IFPI, ha ottenuto diverse candidature.\nIl 18 novembre 2021 viene messo in commercio il settimo album \"P\u0159\u00edb\u011bhy a sny\", che bissa il successo dei predecessori. Il disco debutta al primo posto sia nella classifica ceca che in quella slovacca."}
{"id": "8894328", "revid": "1431409", "url": "https://it.wikipedia.org/wiki?curid=8894328", "title": "Virgiliu Postolachi", "text": "Caratteristiche tecniche.\n\u00c8 un centravanti abile nel gioco aereo e nell'attaccare gli spazi.\nCarriera.\nClub.\nCresciuto nel settore giovanile del , dal 2018 al 2019 gioca con la squadra riserve in Championnat de France amateur prima di venire ceduto a titolo definitivo al ; con il club biancorosso gioca principalmente con la squadra B, riuscendo comunque ad ottenere una convocazione per l'incontro di Ligue 1 contro lo .\nNel 2020 si trasferisce al con cui fa il suo esordio fra i professionisti giocando l'incontro di Pro League pareggiato 1-1 contro l'; a causa dello scarso impiego a febbraio viene prestato per sei mesi al .\nNazionale.\nDotato di passaporto moldavo, rumeno e francese, in passato rifiuta diverse convocazioni da parte della Moldavia, mentre nel 2019 la nazionale rumena riscontra alcuni problemi con la FIFA per un'eventuale convocazione.\nNel marzo 2021 risponde convocazione della Moldavia ed il 25 dello stesso mese fa il suo esordio entrando in campo nella ripresa dell'incontro di qualificazione per il Mondiale 2022 pareggiato 1-1 contro .\nStatistiche.\n\"Statistiche aggiornate al 25 marzo 2021\"."}
{"id": "8894335", "revid": "697352", "url": "https://it.wikipedia.org/wiki?curid=8894335", "title": "Ky\u00f6sti H\u00e4m\u00e4l\u00e4inen", "text": "Ha partecipato a 19 gare del Campionato del mondo di rally, vincendo nel 1977 il Rally dei 1000 laghi. Ha anche vinto 13 titoli del campionato finlandese di rally tra il 1973 e il 1986."}
{"id": "8894336", "revid": "599013", "url": "https://it.wikipedia.org/wiki?curid=8894336", "title": "Arian Hametaj", "text": "Carriera.\nNazionale.\nHa collezionato 10 presenze con la nazionale albanese."}
{"id": "8894337", "revid": "119527382", "url": "https://it.wikipedia.org/wiki?curid=8894337", "title": "Qu\u00edmica", "text": "Qu\u00edmica \u00e8 una canzone del cantante brasiliano MC Biel. \u00c8 stata pubblicata il 27 novembre 2017 su iTunes. Nell'aprile 2016, Rede Globo ha annunciato che la canzone sarebbe stata inclusa come colonna sonora della soap opera Haja Cora\u00e7\u00e3o.\nV\u00eddeo musicale.\nIl video musicale \u00e8 stato rilasciato il 27 novembre 2015, diretto da Thiago Calvi\u00f1o."}
{"id": "8894345", "revid": "599013", "url": "https://it.wikipedia.org/wiki?curid=8894345", "title": "Carlos V\u00e1zquez (calciatore 1999)", "text": "Carriera.\nNazionale.\nIl 25 marzo 2021 ha esordito con la nazionale cubana giocando l'incontro perso 1-0 contro il , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "8894352", "revid": "767487", "url": "https://it.wikipedia.org/wiki?curid=8894352", "title": "Mike Dillon", "text": "Caratteristiche tecniche.\nAllenatore.\nDillon come allenatore usava uno stile di gioco conservativo e difensivo, attento a concedere meno occasioni possibili all'avversario.\nCarriera.\nCresciuto nelle giovanili del , gravita nella rosa della prima squadra tra il 1972 ed il 1974, giocando 24 incontri nella massima serie inglese e vincendo la Football League Cup 1972-1973. Inoltre con gli \"Spurs\" disput\u00f2 anche la finale della Coppa UEFA 1973-1974, in cui gioc\u00f2 la gara di andata subentrando a Phil Beal, perdendola contro gli olandesi del .\nDurante la sua militanza con i londinesi gioc\u00f2 in prestito ai canadesi del , franchigia della NASL.\nMilita con l'Olympique nella North American Soccer League 1972, non riuscendo con la sua squadra a superare la fase a gironi del torneo. Dillon fu il capocannoniere della squadra con 7 reti segnate.\nNell'annata 1974-1975 passa in prestito ai cadetti del , e poi dal marzo 1975 all'aprile seguente nel .\nNel 1975 torna giocare nel campionato nordamericano, in forza ai , con cui vincer\u00e0 l'edizione 1977 pur non giocando la finale contro i .\nTra il 1977 ed il 1978 torna in patria per giocare nel .\nNel 1978 passa ai , sempre nella NASL, con cui nei tre anni di militanza non riuscir\u00e0 mai ad andare oltre gli ottavi di finale del torneo. Durante la sua militanza con i \"Diplomats\" occorre in un infortunio che lo costrinse al ritiro dall'attivit\u00e0 agonistica.\nNell'agosto 1981 viene assunto come allenatore della rappresentativa calcistica dell'universit\u00e0 di Georgetown, a Washington. Ricopr\u00ec l'incarico sino al 1983, con un record di 11 vittorie, 27 sconfitte e nove pareggi."}
{"id": "8894353", "revid": "599013", "url": "https://it.wikipedia.org/wiki?curid=8894353", "title": "Kristaq Eksarko", "text": "Carriera.\nNazionale.\nHa collezionato 4 presenze con la nazionale albanese."}
{"id": "8894354", "revid": "164044", "url": "https://it.wikipedia.org/wiki?curid=8894354", "title": "Nicklas Frenderup", "text": "Biografia.\nDi padre danese e madre trinidadiana, \u00e8 in possesso della doppia cittadinanza.\nCarriera.\nClub.\nFrenderup ha vestito le maglie di Ringsted, Rish\u00f8j, Greve ed Egedal, nelle divisioni minori del campionato danese.\nA gennaio 2015, \u00e8 stato ingaggiato dai norvegesi del Flor\u00f8, compagine all'epoca militante in 2. divisjon, terzo livello del campionato locale. Ha esordito in squadra il 19 aprile successivo, schierato titolare nella vittoria casalinga per 4-1 sul Nardo. Ha contribuito alla promozione in 1. divisjon arrivata al termine del campionato 2016.\nIl 25 luglio 2018, il Sandnes Ulf ha reso noto l'ingaggio di Frenderup, che si \u00e8 legato al club con un contratto valido fino al 31 dicembre dello stesso anno. Il 12 agosto ha debuttato con questa casacca, nella sconfitta per 0-2 subita contro il Mj\u00f8ndalen.\nA febbraio 2019 ha fatto ritorno in Danimarca, per giocare nell'HB K\u00f8ge, senza collezionare alcuna presenza in squadra.\nAd agosto 2019 ha firmato un contratto con lo Stj\u00f8rdals-Blink, in 2. divisjon. Il 10 agosto ha giocato la prima partita in squadra, nella vittoria per 1-0 sul Nardo. Alla fine di quella stessa annata, lo Stj\u00f8rdals-Blink ha centrato la promozione in 1. divisjon.\nL'11 maggio 2021 \u00e8 passato al Ranheim a titolo definitivo.\nIl 12 agosto 2021 si \u00e8 trasferito in prestito al Bryne.\nNazionale.\nA novembre 2018, Frenderup ha ricevuto la prima convocazione da , in vista di una partita amichevole da disputarsi contro l' a Teheran. L'allora commissario tecnico Dennis Lawrence ha dichiarato in quegli stessi giorni che le formalit\u00e0 burocratiche erano state sbrigate e che pertanto Frenderup avrebbe potuto effettuare il suo debutto per la nazionale caraibica.\nIl 15 novembre 2018 \u00e8 rimasto in panchina in occasione della sfida contro l'Iran. L'esordio \u00e8 arrivato quindi il 10 novembre 2019, sostituendo il portiere titolare Marvin Phillip nella partita amichevole contro , vinta per 15-0.\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "8894355", "revid": "969415", "url": "https://it.wikipedia.org/wiki?curid=8894355", "title": "Joel Apeztegu\u00eda", "text": "Carriera.\nNazionale.\nIl 25 marzo 2021 ha esordito con la nazionale cubana giocando l'incontro perso 1-0 contro il , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate all'11 dicembre 2021.\""}
{"id": "8894358", "revid": "179811", "url": "https://it.wikipedia.org/wiki?curid=8894358", "title": "Cavalleggeri di Aquila", "text": ""}
{"id": "8894359", "revid": "104458", "url": "https://it.wikipedia.org/wiki?curid=8894359", "title": "Delia Durrer", "text": "Biografia.\nAttiva dal novembre del 2018, la Durrer ha esordito in Coppa Europa il 9 gennaio 2019 a Les Diablerets in combinata (30\u00aa) e in Coppa del Mondo il 26 febbraio 2021 in Val di Fassa in discesa libera (43\u00aa); il 19 febbraio 2022 ha conquistato a Crans-Montana nella medesima specialit\u00e0 il primo podio in Coppa Europa (3\u00aa). Non ha preso parte a rassegne olimpiche o iridate."}
{"id": "8894364", "revid": "110157", "url": "https://it.wikipedia.org/wiki?curid=8894364", "title": "Sulejman Mema", "text": "Biografia.\nAnche i suoi zii, Ali e Osman e suo cugino Adrian sono stati calciatori.\nCarriera.\nNazionale.\nHa collezionato una presenza con la nazionale albanese."}
{"id": "8894371", "revid": "729019", "url": "https://it.wikipedia.org/wiki?curid=8894371", "title": "Incidente aereo di Cecina", "text": "A Cecina, nel giugno 2016, presso l'Aviosuperficie Porta della Maremma, un Pilatus trasportava un gruppo paracadutisti, poco prima del lancio, il paracadute del paracadutista vicino al portellone di uscita si \u00e8 improvvisamente aperto. Il paracadutista \u00e8 stato sbalzato fuori dall'aeromobile e i cavi del paracadute hanno tranciato di netto i piani di coda dell'aeromobile, provocandone l'irrimediabile caduta. Per ENAC \u00e8 intervenuto sul luogo del disastro l'ispettore Stefano Franchino, per ANSV \u00e8 intervenuto l'ispettore Paolo Rosati. Le due vittime, a bordo dell'aeromobile sono state Cherubino Sbrana ed Alessio Orzella."}
{"id": "8894372", "revid": "933835", "url": "https://it.wikipedia.org/wiki?curid=8894372", "title": "Castello di Budmerice", "text": "Il castello di Budmerice, o castello P\u00e1lffy, \u00e8 una dimora storica, che si trova nel villaggio di Budmerice in Slovacchia. \u00c8 circondato da un giardino all'inglese della seconda met\u00e0 del XIX secolo. \nStoria.\nFu costruito nel 1889 in stile neogotico secondo il progetto dell'architetto viennese Franz von Neumann il giovane per la nobile famiglia P\u00e1lffy come palazzina di caccia. Furono di ispirazione per l'edificio i castelli rinascimentali della Loira. I P\u00e1lffy erano proprietari terrieri a Budmerice, villaggio che era parte del loro feudo di \u010cerven\u00fd Kame\u0148. J\u00e1n P\u00e1lffy (1857\u20131934) era appassionato di caccia. Non lontano dal castello sorgeva un allevamento di fagiani: ancora oggi \u00e8 possibile scorgere i resti della recinzione nel bosco. Il conte fece anche scolpire una statua della Madonna di Lourdes: la statua si trova a pochi metri dal parco del castello, sulla strada fra i boschi che conduce a \u010cerven\u00fd Kame\u0148. Nel 1945 dopo l'emigrazione dell'ultimo conte di Budmerice, Pavol, la propriet\u00e0 fu confiscata dal governo cecoslovacco. \nPorta il portale vi \u00e8 lo stemma del conte J\u00e1n P\u00e1lffy e di sua moglie Elsa von Schlippenbach, affiancato dall'iscrizione: \"ANNO. DOMINI. MDCCCLXXXIX. // QUO. NUPTIAS. RITE. CELEBRAVERUNT. COMES // JOANNES. P\u00c1LFFY. - AB ERD\u00d6D. JUNIOR. AC. // ELSA. COMITISSA. - SCHLIPPENBACH. EXSTRUCTUM // CURANTE. FRAN. A NEUMANN. ARCHITECTORE\".\nIl castello \u00e8 stato ristrutturato nel 1946 e nel 1986 e fino al 2011 ha ospitato la Casa degli scrittori slovacchi, una residenza gestita dall'Unione degli scrittori slovacchi.\nAttualmente \u00e8 di propriet\u00e0 del Ministero della cultura slovacco; il funzionamento dell'esposizione, gli aspetti museologici e la formazione del personale \u00e8 curata dal Museo di \u010cerven\u00fd Kame\u0148, parte del Museo nazionale slovacco. \u00c8 registrato nell'elenco centrale dei monumenti culturali."}
{"id": "8894393", "revid": "303585", "url": "https://it.wikipedia.org/wiki?curid=8894393", "title": "Sri Racha", "text": ""}
{"id": "8894397", "revid": "1564499", "url": "https://it.wikipedia.org/wiki?curid=8894397", "title": "Vincenzo Miccolupi", "text": "Biografia.\nVincenzo Miccolupi, frequent\u00f2 l'Accademia delle Belle Arti di Napoli, conseguendo il titolo di architetto. La sua figura \u00e8 testimone, tra gli altri, dell'evoluzione del linguaggio dell'architettura italiana, soprattutto nel Mezzogiorno del Paese, dall'eclettismo floreale al razionalismo. \nInizi\u00f2 la professione come progettista per imprese edilizie napoletane operanti nel centro-sud Italia. Le sue prime opere, edifici per appartamenti, furono costruite a Messina e a Reggio Calabria. Nel 1924 vinse il concorso per la realizzazione del primo nucleo dell'ospedale civile di Benevento; quest'ultima diverr\u00e0 poi la sua citt\u00e0 di adozione. Negli anni '20 e '30 del Novecento sono stati costruiti, su suoi progetti, numerosi edifici residenziali di iniziativa privata, sia palazzi di abitazione che villini borghesi, tutti caratterizzati da un controllato linguaggio neo liberty. I pi\u00f9 importanti sono senza dubbio Palazzo Roscio (1925) e Villa Colomba (1936), tappa iniziale e terminale di un percorso progettuale che progressivamente abbandona gli stilemi del decorativismo per approdare ad un pi\u00f9 asciutto proto razionalismo. In questi anni Miccolupi partecip\u00f2 al clima culturale modernista alimentato da figure di rilievo come quelle di Luigi Piccinato e Frediano Frediani.\nNel secondo dopoguerra divenne organico all'Ufficio Tecnico del Comune di Benevento, in qualit\u00e0 di responsabile dell'area edilizia e co-progettista del Piano di Ricostruzione. Intenso negli anni '50 fu l'impegno nel campo dell'edilizia residenziale pubblica sia nei programmi INA Casa che IACP. L'ultima parte della sua attivit\u00e0 fu segnata dalla realizzazione di alcuni edifici pubblici. Tra questi si segnalano il Palazzo del Reduce (1950), la Caserma dei Vigili del Fuoco (1966), la Scuola Federico Torre (1966), tutti di matrice razionale e caratterizzati, in modi differenti, da un equilibrio classicista."}
{"id": "8894401", "revid": "599013", "url": "https://it.wikipedia.org/wiki?curid=8894401", "title": "Ilian Iliev (calciatore 1999)", "text": "Biografia.\n\u00c8 figlio dell'allenatore ed ex calciatore Ilian Iliev.\nCaratteristiche tecniche.\n\u00c8 un centrocampista offensivo.\nCarriera.\nClub.\nNato a Funchal nel periodo in cui il padre allenava il , nel 2006 entra a far parte del settore giovanile del dove percorre tutta la trafila delle varie selezioni giovanili; nel 2016 viene aggregato al gruppo della prima squadra ed il 9 settembre debutta fra i professionisti giocando l'incontro di P\u0103rva profesionalna futbolna liga perso 3-1 contro il .\nIl 31 luglio si trasferisce all' dove trascorre due stagioni con le formazioni Under-19 e Under-23 del club portoghese, senza riuscire a debuttare in prima squadra; nel mercato estivo del 2019 fa ritorno al .\nNazionale.\nIl 25 marzo 2021 debutta con la nazionale bulgara giocando l'incontro di qualificazione per il Campionato mondiale di calcio 2022 perso 3-1 contro la .\nStatistiche.\n\"Statistiche aggiornate al 25 marzo 2021\"."}
{"id": "8894402", "revid": "1310927", "url": "https://it.wikipedia.org/wiki?curid=8894402", "title": "Nico Rittmeyer", "text": "Carriera.\nNazionale.\nIl 23 gennaio 2021 ha debuttato con la nazionale guatemalteca giocando l'amichevole vinta 1-0 contro ."}
{"id": "8894404", "revid": "125389086", "url": "https://it.wikipedia.org/wiki?curid=8894404", "title": "Theo Corbeanu", "text": "Caratteristiche tecniche.\nAttaccante molto versatile, agisce principalmente da centravanti ma nonostante l'elevata altezza pu\u00f2 essere impiegato anche come ala in un tridente.\nCarriera.\nClub.\nNato a Burlington da genitori rumeni, cresce nell'Academy del dove milita fino al 2018, anno in cui si trasferisce in Inghilterra al ; il 21 dicembre 2020 riceve la sua prima convocazione in prima squadra, in vista dell'incontro di Premier League contro il .\nNazionale.\nEleggibile anche nella nazionale rumena, dove gioca alcune partite con la selezione under-17, nel 2021 risponde alla chiamata del CT del Canada in vista del doppio impegno valevole per le qualificazioni ai Mondiali 2022 contro e . Il 26 marzo fa il suo esordio rimpiazzando al 77' David Hoilett e realizzando pochi minuti dopo la rete del definitivo 5-1 contro Bermuda.\nStatistiche.\n\"Statistiche aggiornate al 5 giugno 2021\"."}
{"id": "8894405", "revid": "1310927", "url": "https://it.wikipedia.org/wiki?curid=8894405", "title": "Darwin Lom", "text": "Carriera.\nNazionale.\nIl 4 marzo 2020 ha debuttato con la nazionale guatemalteca giocando l'amichevole persa 0-2 contro ."}
{"id": "8894408", "revid": "1369234", "url": "https://it.wikipedia.org/wiki?curid=8894408", "title": "Alistair Johnston", "text": "Caratteristiche tecniche.\n\u00c8 un terzino destro.\nCarriera.\nClub.\nInizia la propria carriera nel dove milita dal 2015 al 2019; successivamente viene selezionato al SuperDraft dal nel gennaio 2020, per poi firmare un contratto con il club il 25 febbraio dello stesso anno. Debutta in Major League Soccer con il club il 13 agosto giocando il match vinto 1-0 contro il . \nIl 27 dicembre 2021 viene ufficializzato il passaggio al .\nNazionale.\nIl 26 marzo 2021 debutta con la Nazionale Canadese giocando l'incontro di qualificazione per i Mondiali 2022 contro . Tre giorni dopo realizza il suo primo gol nel successo per 0-11 in casa delle .\nStatistiche.\n\"Statistiche aggiornate al 27 dicembre 2021\"."}
{"id": "8894421", "revid": "124756212", "url": "https://it.wikipedia.org/wiki?curid=8894421", "title": "Ondacinema", "text": "Ondacinema \u00e8 una rivista on-line di critica cinematografica attiva dal 2008. Si distingue per il taglio esteso e approfondito dei contenuti, aspetto non comune per una rivista on-line; \u00e8 una delle webzine di critica cinematografica pi\u00f9 lette e autorevoli in Italia, con varie citazioni in volumi dedicati al cinema, bibliografie di tesi di laurea e articoli accademici\"' .\nStoria.\nOndacinema \u00e8 stata fondata da Elisa Goolvart e Claudio Fabretti, direttore della rivista dal 2008. Ondacinema nasce nel 2008 a seguito dell\u2019espansione di una sezione di Ondarock dedicata al cinema, grazie all'importante spinta propulsiva di Elisa Goolvart e Rocco Castagnoli, deceduti di l\u00ec a poco per un incidente stradale. Fondata con l\u2019intento di promuovere la critica cinematografica web, gi\u00e0 dal 2008 propone recensioni, pietre miliari, monografie e classifiche a conclusione dell\u2019annata cinematografica.\nNel corso degli anni la rivista si specializza nella critica audiovisiva cinematografica e seriale. Ondacinema propone soprattutto recensioni sul cinema contemporaneo e contenuti di carattere storico come pietre miliari del cinema e monografie di grandi registi. La prima recensione di un contenuto seriale \u00e8 del 2014 ma \u00e8 dal 2015 che questi contenuti appaiono con maggiore ricorrenza sulla rivista.\nStruttura.\nLa webzine divide i propri contenuti in recensioni, pietre miliari (saggi su film che hanno fatto la storia del cinema), monografie dedicate ai registi, classifiche, speciali, ondaserial, news e podcast. Alla rivista fa riferimento il forum di Ondarock, in cui gli utenti possono iscriversi, incontrarsi e discutere di cinema e altro. La redazione della rivista \u00e8 in continua evoluzione, continuando a curare il rapporto lavorativo tra collaboratori e redattori. Nel 2020 si aggiunge ai contenuti il podcast Radiodrome."}
{"id": "8894424", "revid": "1543377", "url": "https://it.wikipedia.org/wiki?curid=8894424", "title": "Bror Danielsson", "text": ""}
{"id": "8894431", "revid": "1442080", "url": "https://it.wikipedia.org/wiki?curid=8894431", "title": "Michel Poon-Angeron", "text": "Carriera.\nClub.\nCresciuto nel Saint Mary's College, nel 2019 si trasferisce in Argentina dove entra a far parte del settore giovanile del .\nNazionale.\nIl 31 gennaio 2021 debutta con la nazionale trinidadiana giocando l'amichevole persa 7-1 contro gli .\nStatistiche.\n\"Statistiche aggiornate al 26 marzo 2021\"."}
{"id": "8894433", "revid": "1310927", "url": "https://it.wikipedia.org/wiki?curid=8894433", "title": "Daniel Phillips", "text": "Caratteristiche tecniche.\n\u00c8 un centrocampista centrale.\nCarriera.\nClub.\nCresciuto nel settore giovanile del , nel 2015 si trasferisce al dove prosegue il proprio percorso formativo; nel 2019 viene ceduto in prestito all' in sesta divisione dove gioca 5 incontri di campionato.\nL'11 settembre 2020 debutta fra i professionisti i minuti finali dell'incontro di Championship vinto 1-0 contro il .\nNazionale.\nNel 2021 debutta con la nazionale trinidadiana giocando l'incontro di qualificazione per il Campionato mondiale di calcio 2022 vinto 3-0 contro la .\nStatistiche.\n\"Statistiche aggiornate al 26 marzo 2021\"."}
{"id": "8894434", "revid": "458786", "url": "https://it.wikipedia.org/wiki?curid=8894434", "title": "Kane Crichlow", "text": "Carriera.\nClub.\nCresciuto nel settore giovanile di e , nel 2019 viene acquistato dal ; debutta fra i professionisti il 22 settembre 2020 in occasione dell'incontro di Carabao Cup\u00a0perso 3-1 contro il .\nNazionale.\nIl 26 marzo 2021 debutta con la nazionale bermudiana giocando l'incontro di qualificazione per il Campionato mondiale di calcio 2022 perso 5-1 contro il , dove realizza l'unica rete per la sua squadra.\nStatistiche.\n\"Statistiche aggiornate al 26 marzo 2021\"."}
{"id": "8894442", "revid": "124574867", "url": "https://it.wikipedia.org/wiki?curid=8894442", "title": "Angelo Cappello", "text": "Carriera.\nClub.\n\u00c8 cresciuto nel settore giovanile dello ; nel luglio 2020 \u00e8 stato promosso nella formazione Under-23.\nNazionale.\nIl 25 marzo 2021 debutta con la nazionale beliziana giocando da titolare l'incontro di qualificazione per il Campionato mondiale di calcio 2022 perso 2-0 contro .\nStatistiche.\n\"Statistiche aggiornate al 26 marzo 2021\"."}
{"id": "8894443", "revid": "458786", "url": "https://it.wikipedia.org/wiki?curid=8894443", "title": "Angelo Capello", "text": ""}
{"id": "8894447", "revid": "599013", "url": "https://it.wikipedia.org/wiki?curid=8894447", "title": "Roshon van Eijma", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , debutta in prima squadra il 25 settembre 2018 in occasione dell'incontro di KNVB beker vinto 6-0 contro il ; il 7 settembre 2020 viene acquistato dal .\nNazionale.\nIl 25 marzo 2021 debutta con la nazionale di Cura\u00e7ao giocando l'incontro di qualificazione per il Campionato mondiale di calcio 2022 vinto 5-0 contro .\nStatistiche.\n\"Statistiche aggiornate al 25 marzo 2021\"."}
{"id": "8894448", "revid": "599013", "url": "https://it.wikipedia.org/wiki?curid=8894448", "title": "Ryan Trotman", "text": "Caratteristiche tecniche.\n\u00c8 un'ala sinistra.\nCarriera.\nClub.\nCresciuto nel settore giovanile del , debutta in prima squadra il 6 maggio 2018 giocando da titolare l'incontro di Eredivisie pareggiato 1-1 contro il ; nel 2019 viene ceduto a titolo definitivo al .\nNazionale.\nIl 26 marzo 2021 debutta con la nazionale barbadiana giocando l'incontro di qualificazione per il Campionato mondiale di calcio 2022 perso 1-0 contro .\nStatistiche.\n\"Statistiche aggiornate al 25 marzo 2021\"."}
{"id": "8894450", "revid": "697352", "url": "https://it.wikipedia.org/wiki?curid=8894450", "title": "Noah Powder", "text": "Caratteristiche tecniche.\n\u00c8 un terzino sinistro.\nCarriera.\nClub.\nCresciuto nel settore giovanile dei , gioca due campionati con la squadra riserve per poi passare a titolo definitivo all'. Nel 2019 viene acquistato dal che lo aggrega alla propria squadra affiliata, il .\nNazionale.\nIl 1\u00ba febbraio 2021 debutta con la nazionale trinidadiana giocando l'amichevole persa 7-0 contro gli .\nStatistiche.\n\"Statistiche aggiornate al 26 marzo 2021\"."}
{"id": "8894457", "revid": "599013", "url": "https://it.wikipedia.org/wiki?curid=8894457", "title": "Rafael Gr\u00fcnenfelder", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel , fra il 2014 ed il 2017 ha militato nel settore giovanile del .\nNazionale.\nIl 25 marzo 2021 debutta con la nazionale liechtensteinese nella partita di qualificazione al Mondiale 2022 persa per 0-1 contro l'Armenia."}
{"id": "8894459", "revid": "1603714", "url": "https://it.wikipedia.org/wiki?curid=8894459", "title": "Regalzier", "text": "Il regalzi\u00e9r \u00e8 una tecnica di finitura muraria particolarmente diffusa nel Veneto XV e XVI secolo con precedenti sicuri anche nel medioevo.\nDescrizione.\nLa tecnica consisteva nel coprire la cortina muraria con un sottile strato di intonaco a base di calce dipinto di rosso (un pigmento ferroso a base di cocciopesto reso pi\u00f9 saturo dall'aggiunta di ematite) e dipingervi a fresco, con un bianco di calce, il disegno delle fughe, solitamente con i tratti verticali pi\u00f9 ampi. Spesso le fughe orizzontali erano marcate dall'incisione con un punteruolo. Talvolta anche l'impasto conteneva o veniva trattato sostanze oleose (le analisi hanno rintracciato olio di lino) al fine di ottenere una maggiore impermeabilit\u00e0. Quest'ultima variante della tecnica veniva utilizzata anche nei paramenti esterni, di fatto per\u00f2 solo su un ammattonato preventivamente levigato.\nNon deve ingannare l'apparente futilit\u00e0 di tale decorazione, si trattava di invece un intervento necessario per uniformare l'aspetto irregolare delle pareti, Infatti la fabbricazione dei mattoni a quel tempo, per quanto appartenenti alla stessa partita e cio\u00e8 realizzati con l'argilla proveniente dalla medesima cava e cotti contemporaneamente nello stesso forno, non garantiva una omogeneit\u00e0 sia nel colore (pi\u00f9 o meno giallastro o rossastro) sia nella dimensione a causa delle diversit\u00e0 di temperatura raggiunta dal singolo pezzo a seconda della posizione nella catasta. A questo bisogna aggiungere il tradizionale utilizzo di materiali di recupero e i tempi dilatati (determinati da lunghe interruzioni) per giungere alla fine dell'opera: cosa che comportava una forte differenza nelle misure \"standard\" dei laterizi (nei casi pi\u00f9 estremi, come ai Frari, si poteva andare dalle \"altinelle\", lunghe al massimo 17,5 cm, ai mattoni tardogotici, 28-29 cm).Inizialmente il \"regalzier\" imitava un paramento monocromo poi dal Trecento si inizi\u00f2 a imitare un ammattonato bicromo con gli elementi disposti a formare una trama di figure geometriche. E dalla semplice bicromia l'evoluzione fu semplice per passare ai quattro toni presenti a Santo Stefano o all'imitazione del rivestimento marmoreo del Palazzo Ducale rintracciabile in un lacerto conservatosi a palazzo Cavalli.\nQuesta finitura \u00e8 di norma associata a fasce complementari di chiusura variamente decorate a fresco. Nelle chiese le fasce lasciano libero lo scorrere del paramento a finto ammattonato limitandosi a contornare arcate e finestre, Invece negli edifici civili spesso il \"regalzier\" rimaneva isolato nei riquadri definiti da fasce di sottogronda o marcapiano e dalle bordure di porte e finestrati. \u00c8 piuttosto difficile immaginare oggi come poteva apparire un palazzo cos\u00ec ornato. A parte l'episodica rappresentazione di Gentile Bellini nel \"Miracolo della Croce a san Lorenzo\", se ne pu\u00f2 avere un'idea osservando la facciata di Ca' d'Oro dove, grazie alle maggiori disponibilit\u00e0 dei Contarini, col medesimo gusto \u00e8 stato riprodotto in pietra quello che altrove poteva essere solo dipinto.\nOrigine.\nL'origine della lavorazione e del suo nome non sono noti. Le ricerche archeologiche hanno tuttavia rinvenuto lacerti di tali finiture risalenti a XII secolo (Venezia, chiesa di San Lorenzo) o altrimenti permane qualche testimonianza iconografica o alcune ridotte rimanenze rimaste aderenti ai muri rinvenuti e notificati nei restauri di fine Novecento, e in ogni caso la sua diffusione nell'entroterra veneto risulta gi\u00e0 attestata nel Trecento (p.e. in alcune dimore trecentesche di Treviso o Verona e nel castello di Avio in Trentino).\nLa tecnica risulta comunque saltuariamente presente nel resto della penisola e trova qualche precedente nel nord Europa e nei motivi ricorrenti riscontrabilli nel vicino oriente ad esempio nelle costruzioni dei Selgiuchidi. Anche il lemma, naturalmente contaminato nel gergo da cantiere, presenta qualche assonanza con le lingue germaniche che potrebbe suggerirne la derivazione dai \u00abtemini tedeschi \"die Regel\" (regola) e \"die Zier\" (termine arcaico per \"Gezierde\", cio\u00e8 \"decorazione\"), da \"zieren\" (adornare, decorare)\u00bb."}
{"id": "8894460", "revid": "80598", "url": "https://it.wikipedia.org/wiki?curid=8894460", "title": "Passeggiando al parco/Tornan le rondini", "text": "Passeggiando al parco/Tornan le rondini \u00e8 un singolo di Natalino Otto del 1943, accompagnato dal Quintetto Ritmico di Alberto Semprini.\nI brani.\nEntrambi i brani sono scritti da Cosimo Di Ceglie per la musica e da Mauro Castiglioni (che si firma \"Mauro\") per il testo. \"Passeggiando al parco\" venne incisa nello stesso anno da Claudio Parola."}
{"id": "8894461", "revid": "729019", "url": "https://it.wikipedia.org/wiki?curid=8894461", "title": "Autostrada 7 (Thailandia)", "text": "L'autostrada 7, conosciuta anche come autostrada Bangkok\u2212Ban Chang, \u00e8 un'autostrada della Thailandia che collega la capitale Bangkok con la costa orientale del golfo di Thailandia. Ha una lunghezza di 150 chilometri ed attraversa le provincie di Samut Prakan, Chachoengsao, Chonburi e Rayong. Lungo il suo tracciato sorgono importanti centri industriali, il porto di Laem Chabang, che \u00e8 il pi\u00f9 importante del paese, ed il centro turistico di Pattaya.\nL'autostrada 7 ha inizio come continuazione della soprelevata autostrada Si Rat nella periferia orientale dell'area metropolitana nel distretto di Suan Luang, a circa 15km dal centro citt\u00e0. Si sviluppa verso est passando nei pressi dell'aeroporto Internazionale di Bangkok-Suvarnabhumi superato il quale volge verso le provincie del sud-est.\nPer i primi 100km l'autostrada si presenta con 8 corsie fino allo svincolo per Laem Chabang da dove continua con 6 corsie fino a Map Ta Phut. Nel tratto Bangkok-Pattaya l'autostrada \u00e8 stata affiancata da due strade statali di servizio con numerazione SN.3701 e SN.3702. Il limite di velocit\u00e0 \u00e8 stato fissato a 120 km/h e fa parte della AH19 e AH123 della rete delle strade trans-asiatiche.\nStoria.\nIl tratto Chonburi-Pattaya \u00e8 stato inaugurato nel 2010. La sezione di autostrada tra Pattaya e Map Ta Phut \u00e8 stata aperta al traffico nel maggio del 2020."}
{"id": "8894464", "revid": "287204", "url": "https://it.wikipedia.org/wiki?curid=8894464", "title": "Gand-Wevelgem 2021", "text": "La Gand-Wevelgem 2021, ottantatreesima edizione della corsa e valida come decima prova dell'UCI World Tour 2021 categoria 1.UWT, si svolse il 28 marzo 2021 su un percorso di 250\u00a0km, con partenza da Ypres e arrivo a Wevelgem, in Belgio. La vittoria fu appannaggio del belga Wout Van Aert, il quale complet\u00f2 il percorso in 5h45'11\", alla media di 43,455\u00a0km/h, precedendo gli italiani Giacomo Nizzolo e Matteo Trentin.\nSul traguardo di Wevelgem 90 ciclisti, su 168 partiti da Ypres, portarono a termine la competizione. La formazione Trek-Segafredo non ha preso il via a causa di due positivit\u00e0 riscontrate al COVID-19, mentre la Bora-Hansgrohe non \u00e8 stata autorizzata a partecipare dopo la positivit\u00e0 di Matthew Walls, emersa nei giorni precedenti alla gara."}
{"id": "8894473", "revid": "287204", "url": "https://it.wikipedia.org/wiki?curid=8894473", "title": "Chiesa di Santa Reparata (Castrocaro Terme e Terra del Sole)", "text": "La chiesa di Santa Reparata \u00e8 la parrocchiale di Terra del Sole, frazione del comune sparso di Castrocaro Terme e Terra del Sole, in provincia di Forl\u00ec-Cesena e diocesi di Forl\u00ec-Bertinoro; fa parte del vicariato di Acquacheta.\nStoria.\nLa prima citazione di una chiesa in zona dedicata a santa Reparata risale all'anno 970; questa pieve, inizialmente dipendente dal monastero di Santa Maria \"Foris Portam\" di Faenza, fu dismessa sul finire nel XVI secolo quando venne fondato il nuovo borgo di Terra del Sole.\nI lavori preparatori per la costruzione della nuova parrocchiale ebbero inizio nel 1586, mentre la prima pietra venne posta nel 1594; la chiesa, che secondo i piani originari di Cosimo I de' Medici avrebbe dovuto essere una cattedrale e sede vescovile, fu disegnata da Raffaello di Zanobi ispirandosi ai disegni di Bartolomeo Lanci e consacrata nel 1609.\nNel 1823 il primitivo campaniletto a vela fu demolito e venne edificata la nuova torre campanaria, terminata nel 1825. La struttura fu poi interessata da alcuni interventi nel 1927.\nDescrizione.\nFacciata.\nLa facciata della chiesa, che \u00e8 in stile rinascimentale, \u00e8 suddivisa da una cornice marcapiano, abbellita da metope e triglifi, in due registri, entrambi tripartiti da lesene doriche; quello inferiore presenta al centro il portale d'ingresso sovrastato da una lunetta e incorniciato degli stipiti dentellati, e ai lati due nicchie, mentre quello superiore \u00e8 caratterizzato da una finestra ovale e coronato dal timpano triangolare, affiancato da due volute.\nInterno.\nL'interno dell'edificio si compone di un'unica navata, coperta dal tetto sorretto dalle capriate; le pareti dell'aula, abbellite da lesene ioniche a sostegno del cornicione aggettante, presentano una serie di arcate a tutto sesto attraverso le quali si affacciano i modesti sfondati ospitanti i confessionali e gli altari laterali.\nOpere di pregio qui conservate sono l'organo, costruito nel 1734 dal camerinese Feliciano Fedeli, il \"Crocifisso\" di scuola fiorentina, risalente al XVI secolo, la pala raffigurante la \"Madonna del Carmine assieme alle Sante Martiri Reparata e Caterina\", eseguita da Pier Paolo Menzocchi nel 1575, la tela ritraente la \"Madonna del Rosario con i Santi Domenico e Caterina da Siena\", dipinta da Francesco Longhi nel 1610, la rappresentazione seicentesca della \"Crocifissione\", di un'anonima bottega romagnola, e il cinquecentesco candelabro pasquale."}
{"id": "8894475", "revid": "124749756", "url": "https://it.wikipedia.org/wiki?curid=8894475", "title": "Collisione tra la USS John S. McCain e la Alnic MC", "text": "Il 21 agosto 2017, alle 5:24\u00a0 (ora locale) la USS John S. McCain (DDG-56), un cacciatorpediniere della classe Classe Arleigh Burke appartenente alla United States Navy, entr\u00f2 in collisione con la petroliera liberiana \"Alnic MC\" al largo delle coste di Singapore e della Malesia, ad est dello stretto di Malacca. Secondo un comunicato stampa della marina statunitense, la collisione provoc\u00f2 una falla che \"caus\u00f2 l'allagamento dei compartimenti adiacenti, compresi i dormitori dell'equipaggio, sale macchine e centrali di comunicazione\". Dieci marinai dell'US Navy morirono nell'incidente e 48 rimasero feriti, nonostante la rapida operazione di soccorso coordinata da parte delle autorit\u00e0 portuali di Singapore (Maritime Port Authority, MPA). Anche l'ente della sicurezza dei trasporti di Singapore (Singapore Transport Safety Bureau, TSIB) inizi\u00f2 un'indagine sulle cause e circostanze del disastro secondo le direttive del Organizzazione marittima internazionale in quanto Singapore era lo stato costiero adiacente all'incidente, per poi pubblicare i suoi risultati l'8 marzo del 2018. Il 24 agosto 2017 la marina degli Stati Uniti annunci\u00f2 l'interruzione delle ricerche di eventuali sopravvissuti per concentrarsi sul recupero delle salme nei compartimenti allagati della nave. Entro il 27 agosto i sommozzatori della marina e dell'United States Marine Corps recuperarono le salme di tutte le dieci vittime. Il \"McCain\" ritorn\u00f2 in servizio, dopo le estese riparazioni, nel giugno del 2020.\nLe indagini sull'incidente.\nSubito dopo l'incidente, fonti della marina degli Stati Uniti suggerirono, come probabili cause, il personale di plancia affaticato, cattiva comunicazione fra i membri dell'equipaggio, e un corridoio di navigazione sovraffollato. La CNN, citando un ufficiale della marina rimasto anonimo, afferm\u00f2 che la nave aveva perso il controllo del timone poco prima della collisione ma non era evidente la ragione per cui l'equipaggio non era stato in grado di utilizzare i sistemi di navigazione di riserva.\nQuesto incidente fu il secondo, dello stesso tipo, in soli due mesi con il precedente coinvolgente la pariclasse della \"John S. McCain,\" la USS Fitzgerald (DDG-62) e la portacontainer \"ACX Crystal\". Nello stesso giorno della collisione, il Pentagono eman\u00f2 un ordine per tutte le flotte statunitensi dislocate nel mondo di fare una breve \"pausa operativa\" per controllare le misure di sicurezza durante le due settimane seguenti ed iniziare una revisione completa delle procedure di sicurezza. Il comandante della U.S. 7th Fleet al momento dell'incidente, il viceammiraglio Joseph Aucoin, fu rimosso dal comando il 23 agosto 2017. Il contrammiraglio Richard Brown fu incaricato di dirigere l'inchiesta della marina sull'incidente.\nIl 18 settembre 2017, il nuovo comandante della U.S. 7th Fleet, il viceammiraglio Phillip Sawyer, rimosse dai rispettivi comandi il contrammiraglio Charles Williams, comandante della Task Force 70, la flotta da battaglia della 7th Fleet, ed il capitano Jeffrey Bennett, al comando del Destroyer Squadron 15, la squadra a cui appartiene la USS John S. McCain. Per il 10 ottobre 2017, anche il comandante della \"John S. McCain,\" Alfredo J. Sanchez ed il suo primo ufficiale, Jessie L. Sanchez, furono rimossi dal comando. In un comunicato stampa, la U.S. 7th Fleet affermava che \"mentre l'inchiesta \u00e8 ancora in corso, \u00e8 evidente che la collisione era evitabile, l'ufficiale al comando ha dimostrato scarso giudizio, ed il primo ufficiale ha esercitato un insufficiente controllo sull'addestramento dell'equipaggio.\"\nNell'agosto del 2019, l'ammiraglio Bill Galinis, che supervisiona la progettazione delle navi della U.S. Navy, afferm\u00f2 che i sistemi di navigazione touchscreen erano \"overly complex\" (eccessivamente complessi) poich\u00e9 le imprese di costruzioni navali non ricevono abbastanza indicazioni su come i sistemi dovrebbero funzionare, cos\u00ec i marinai non sono sicuri di dove trovare i principali comandi sullo schermo; questa confusione ha contribuito alla collisione. La marina statunitense ha in programma di sostituire i touchscreen con ruote e leve, su tutte le navi, dalla met\u00e0 del 2020.\nIl rapporto della US Navy.\nIl 1 novembre 2017, la US Navy pubblic\u00f2 un \"Memorandum for distribution\". a cui erano allegati due rapporti sulle collisioni della \"Fitzgerald\" \"e della John McCain\". Il memorandum definiva i limiti legali dei rapporti allegati ed escludeva la trattazione delle azioni delle due navi commerciali coinvolte, la \"ACX Crystal\" \"e la Alnic MC\". Il rapporto sull'incidente della \"John S. McCain\" ricostruiva cos\u00ec gli eventi:\nL'interfaccia del sistema di navigazione risult\u00f2 aver contribuito a confondere i timonieri.\nNessuna delle due navi assolse agli obblighi del regolamento internazionale per prevenire gli abbordi in mare che prevede di suonare cinque brevi segnali sonori o cinque lampi brevi (regola 34(d)) n\u00e9 cercarono un contatto via radio VHF.\nIl rapporto censura l'equipaggio della \"John S. McCain\" relativamente a due principi: \"Seamanship and Navigation\" (marineria e navigazione) e per \"Leadership and Culture\" (comando e cultura). Il primo principi\u00f2 si ritiene sia stato violato per non aver implementato un maggior livello di allarme richiesto dall'intenso traffico navale presente nell'area, che il personale per la manovra avrebbe dovuto essere convocato prima, e che entrambe le navi non eseguirono le segnalazioni visive e sonore previste e n\u00e9 utilizzarono la radio VHF. Per il secondo principio l'organizzazione della nave risulta carente, specificamente l'ufficiale di guardia non istitu\u00ec il livello di allerta \"Sea and Anchor\", il personale di plancia non aveva partecipato alla riunione che pianificava la navigazione prevista, il comando non aveva assegnato alla plancia del personale sufficientemente esperto, l'ufficiale di guardia emise ordini non precedentemente pianificati e che non vennero comunicati a tutto il personale interessato alla manovra, che, a sua volta, non rifer\u00ec le proprie azioni all'ufficiale di guardia.\nIl rapporto del NTSB.\nIl 19 giugno 2019 il National Transportation Safety Board (NTSB) pubblic\u00f2 il rapporto sull'incidente. Il rapporto concludeva che la causa probabile dell'incidente era la mancanza di un effettivo controllo operativo da parte della US Navy sulla condotta della \"John S. McCain\" che aveva portato ad un insufficiente addestramento dell'equipaggio e l'adozione di procedure inadeguate di gestione della plancia. Insieme al rapporto furono incluse una serie di raccomandazioni per la modifica delle procedure e degli equipaggiamenti di governo delle navi della marina statunitense.\nIl trasporto a Yokosuka.\nIl 6 settembre 2017, Military Sealift Command stipul\u00f2 un contratto con la ditta Dockwise, per trasportare la \"John S. McCain da\" Singapore a un cantiere navale statunitense presso il porto giapponese di Yokosuka. Le riparazioni, stimate in 230 milioni di dollari, avrebbero avuto la durata di un anno. La nave fu caricata sulla nave semisommergibile \"Treasure\" l'11 ottobre 2017 e part\u00ec verso Yokosuka. nel novembre del 2018, la \"John S. McCain\" lasci\u00f2 lo scalo del cantiere per essere trasferita ad un molo per continuare le riparazioni.\nLa nave rientr\u00f2 in servizio nella Seventh Fleet solo nel giugno del 2020, quasi tre anni dopo l'incidente, dopo sei mesi di addestramento, al comando del capitano di fregata Ryan Easterday."}
{"id": "8894480", "revid": "767487", "url": "https://it.wikipedia.org/wiki?curid=8894480", "title": "Penny and the Pownall Case", "text": "Penny and the Pownall Case \u00e8 un film del 1948 diretto da Slim Hand.\nTrama.\nIl fumettista Jonathan Blair che aspira a diventare un detective dilettante, nasconde messaggi segreti nei suoi fumetti, aiutando Scotland Yard a catturare una banda criminale che aiuta i criminali di guerra nazisti a fuggire dall'Europa."}
{"id": "8894490", "revid": "287204", "url": "https://it.wikipedia.org/wiki?curid=8894490", "title": "Nikolaj F\u00ebdorovi\u010d Gamaleja", "text": "Fu membro dell'Accademia delle scienze dell'URSS e attraverso le sue ricerche in campo batterico e parassitario, identific\u00f2 nei pidocchi i vettori del dermotifo e individu\u00f2 il patogeno che causava il colera degli uccelli, che chiam\u00f2 vibrione di Me\u010dnikov, in onore del suo mentore. Gli \u00e8 stato dedicato e intitolato il Centro nazionale di ricerca epidemiologica e microbiologica N. F. Gamaleja."}
{"id": "8894519", "revid": "6923", "url": "https://it.wikipedia.org/wiki?curid=8894519", "title": "Molothrus bonariensis", "text": ""}
{"id": "8894523", "revid": "1305772", "url": "https://it.wikipedia.org/wiki?curid=8894523", "title": "Dancing with the Devil", "text": "Dancing with the Devil \u00e8 un singolo della cantante statunitense Demi Lovato, pubblicato il 26 marzo 2021 come terzo estratto dal settimo album in studio \"Dancing with the Devil... the Art of Starting Over\".\nVideo musicale.\nIl video musicale, co-diretto dalla medesima interprete con Michael D. Ratner, \u00e8 stato reso disponibile il 2 aprile 2021."}
{"id": "8894541", "revid": "6923", "url": "https://it.wikipedia.org/wiki?curid=8894541", "title": "Bernard B\u00e9guin", "text": "Partecipante abituale del Tour de Corse, B\u00e9guin ha ottenuto i suoi primi punti nel Campionato del mondo di rally arrivando terzo al Tour de Corse del 1985 su una Porsche 911. \u00c8 andato punti nelle successive tre edizioni.\nB\u00e9guin ha vinto quattro volte il campionato di rally francese, nel 1979, 1991, 1992 e 1993."}
{"id": "8894545", "revid": "767487", "url": "https://it.wikipedia.org/wiki?curid=8894545", "title": "Sutoroberi rodo", "text": "Sutoroberi rodo (\u7fbd\u6839\u7530\u5f81\u5b50) \u00e8 un film del 1991 diretto da Koreyoshi Kurahara.\nConosciuto anche come: \"Strawberry Road\"\nTrama.\nHisa Ishii e suo fratello Akira emigrano dal Giappone nelle campagne della California e aprono una fattoria di fragole, integrandosi nella vita della comunit\u00e0."}
{"id": "8894546", "revid": "1566286", "url": "https://it.wikipedia.org/wiki?curid=8894546", "title": "Strawberry Road", "text": ""}
{"id": "8894548", "revid": "1305772", "url": "https://it.wikipedia.org/wiki?curid=8894548", "title": "Gramont (disambigua)", "text": ""}
{"id": "8894559", "revid": "119517187", "url": "https://it.wikipedia.org/wiki?curid=8894559", "title": "Uta Heinemann", "text": ""}
{"id": "8894560", "revid": "709565", "url": "https://it.wikipedia.org/wiki?curid=8894560", "title": "Episodi de Gli Irregolari di Baker Street", "text": "La prima stagione della serie televisiva Gli irregolari di Baker Street, composta da 8 episodi, \u00e8 stata distribuita sulla piattaforma di streaming Netflix il 26 marzo 2021."}
{"id": "8894561", "revid": "439868", "url": "https://it.wikipedia.org/wiki?curid=8894561", "title": "Betterton (disambigua)", "text": ""}
{"id": "8894562", "revid": "287204", "url": "https://it.wikipedia.org/wiki?curid=8894562", "title": "Reykjarfj\u00f6r\u00f0ur \u00e1 Str\u00f6ndum", "text": "Reykjarfj\u00f6r\u00f0ur \u00e1 Str\u00f6ndum (in lingua islandese: \"Reykjarfj\u00f6r\u00f0ur sulle spiagge\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda.\nDescrizione.\nIl Reykjarfj\u00f6r\u00f0ur \u00e1 Str\u00f6ndum \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. Il fiordo si trova a sud della baia di Tr\u00e9kyllisv\u00edk e della penisola di Reykjanes, e a nord del fiordo Vei\u00f0ileysa. \u00c8 largo 5,5 km e penetra per 13 km nell'entroterra.\nUn tempo qui c'erano tre piccoli villaggi:\nOggi nel fiordo c'\u00e8 una sola fattoria ancora in funzione, dove si pratica l'allevamento delle pecore. Alcune delle altre case vengono occupate solo durante la stagione estiva, mentre tutte le altre sono abbandonate.\nDenominazione.\nIl nome \"Reykjarfj\u00f6r\u00f0ur\" (\"fiordo del fumo\") \u00e8 abbastanza comune in Islanda e si riferisce al \"fumo\", cio\u00e8 il vapore emesso dalle sorgenti termali, che si condensa subito a contatto con l'atmosfera fredda e d\u00e0 l'impressione di una zona avvolta dal fumo.\nLa denominazione \"\u00e1 Str\u00f6ndum\" del fiordo (in lingua islandese letteralmente: \"sulle spiagge\", ma facendo in realt\u00e0 riferimento alla contea di Strandas\u00fdsla, normalmente abbreviata in \"Str\u00f6ndum\" o \"Strandir\", che significa \"spiagge\") \u00e8 usata per distinguerlo dagli altri fiordi con lo stesso nome di Reykjarfj\u00f6r\u00f0ur, come Reykjarfj\u00f6r\u00f0ur nyr\u00f0ri, situato 40 km a nord nella contea di Nor\u00f0ur-\u00cdsafjar\u00f0ars\u00fdsla; Reykjarfj\u00f6r\u00f0ur (Arnarfj\u00f6r\u00f0ur) che si trova nell'Arnarfj\u00f6r\u00f0ur, sul lato ovest dei fiordi occidentali e Reykjarfj\u00f6r\u00f0ur (\u00cdsafjar\u00f0ardj\u00fap) nell'\u00cdsafjar\u00f0ardj\u00fap. Tutti e quattro sono situati nei Vestfir\u00f0ir, i fiordi occidentali dell'Islanda.\nVie di comunicazione.\nLa strada 463 Strandavegur fa il giro di gran parte del Reykjarfj\u00f6r\u00f0ur. La strada \u00e8 stata aperta nel 1965, non \u00e8 asfaltata ed \u00e8 spesso impraticabile in inverno."}
{"id": "8894567", "revid": "767487", "url": "https://it.wikipedia.org/wiki?curid=8894567", "title": "Ignazio di Loyola (film)", "text": "Ignazio di Loyola (\"Ignacio de Loyola\") \u00e8 un film del 2016 diretto da Paolo Dy.\nLa pellicola narra in forma romanzata la vita di Sant'Ignazio prima della fondazione della Compagnia di Ges\u00f9.\nTrama.\nI\u00f1igo de Loyola, combattendo come cavaliere in difesa della principessa Catalina, rimane gravemente ferito in battaglia e durante la convalescenza legge le vite dei santi. Essendo rimasto zoppo, capisce che non potr\u00e0 pi\u00f9 essere un cavaliere, ma che pu\u00f2 diventare un soldato al servizio di Cristo, come aveva fatto Francesco, di cui decide di seguire l'esempio, rinunciando a tutti i propri beni e vivendo di elemosine. Intorno a I\u00f1igo si forma via via un seguito di simpatizzanti e di discepoli, che lo aiutano in opere di carit\u00e0, ma le sue prediche attirano l'attenzione dell'inquisizione, che sospetta egli sia un alumbrado e decide quindi di processarlo."}
{"id": "8894572", "revid": "122445678", "url": "https://it.wikipedia.org/wiki?curid=8894572", "title": "Roy Brown Jr.", "text": "Biografia.\nNato Hamilton in Ontario, la sua famiglia si trasfer\u00ec a Detroit quando era adolescente. Suo padre era un ingegnere della Chrysler. \nDopo la laurea alla Detroit Art Academy nel 1937, fu assunto dalla General Motors come designer nella divisione della Cadillac, lavorando al fianco di Bill Mitchell.\nDopo un breve periodo nell'esercito degli Stati Uniti, pass\u00f2 alla Ford Motor Company, dove gli venne assegnato la supervisione del design della Lincoln Futura del 1955, modello che sarebbe stato trasformato in Batmobile. La Lincoln Futura fu progettata insieme a William M. Schmidt.\nLa Ford in seguito gli assegn\u00f2 il compito di progettare la famiglia di vetture nota come \"Edsel\", che debutt\u00f2 nel 1957. A causa delle scarse vendite, la Ford annull\u00f2 la produzione dell'Edsel nel novembre 1959.\nFord trasfer\u00ec Brown in Inghilterra, dove qui progett\u00f2 la Ford Cortina del 1962, che in seguito fu tra le auto pi\u00f9 vendute della casa dell'ovale blu in Gran Bretagna.\nDopo essere tornato a Detroit nel 1966, Brown collaboro alla progettazione del furgone Ford Econoline. In seguito \u00e8 diventato executive designer della divisione Lincoln-Mercury.\nBrown lasci\u00f2 la Ford nel 1974. Mor\u00ec ad Ann Arbor in Michigan nel 2013, a causa della malattia di Parkinson."}
{"id": "8894573", "revid": "767487", "url": "https://it.wikipedia.org/wiki?curid=8894573", "title": "Elisabeth Vrba", "text": "\u00c8 ben nota per aver coniato il termine exattamento con il collega Stephen Jay Gould e per aver sviluppato l'ipotesi dell'impulso di avvicendamento. \u00c8 un membro di facolt\u00e0 presso il Dipartimento di Geologia e Geofisica, all'Universit\u00e0 di Yale, dall'inizio degli anni '80.\nCarriera scientifica.\nHa conseguito il dottorato di ricerca in zoologia e paleontologia all'Universit\u00e0 di Cape Town nel 1974. \u00c8 stata l'assistente principale di Charles Kimberlin Brain durante la sua direzione del Transvaal Museum.\nNello specifico, i suoi studi si concentrano sulla famiglia Bovidae (in cui rientrano per esempio bovini e caprini).\nTeoria dell'exattamento.\nPartendo dalla ricerca di Charles Darwin sui tratti genetici sviluppati durante l'adattamento nell'evoluzione, la ricerca di Vrba e Stephen Jay Gould ha suggerito che l'origine storica di un tratto genetico non sempre riflette la sua funzione contemporanea. Gli adattamenti genetici possono assumere nuove funzioni e possono servire a una specie uno scopo diverso pi\u00f9 avanti nell'evoluzione. Gould \u00e8 morto nel 2002, ma la loro teoria \u00e8 stata ampiamente citata negli ultimi anni nella letteratura scientifica popolare. Anche la teoria di Vrba e Gould \u00e8 stata criticata negli ultimi anni da studiosi che affermano che i tratti genetici sono sotto pressione da molteplici fattori, rendendo difficile determinare quando \u00e8 in gioco l'adattamento o l'exattamento.\nIpotesi dell'impulso di avvicendamento.\nVrba ha anche ideato l'ipotesi dell'impulso di avvicendamento, un'aggiunta significativa alla teoria macroevolutiva."}
{"id": "8894583", "revid": "1031941", "url": "https://it.wikipedia.org/wiki?curid=8894583", "title": "Federazione siriana (1922-1924)", "text": ""}
{"id": "8894587", "revid": "1149807", "url": "https://it.wikipedia.org/wiki?curid=8894587", "title": "Melty Blood", "text": " \u2014 anche nota come \u2014 \u00e8 una visual novel picchiaduro sviluppata da Type-Moon e French Bread, pubblicata al Comiket del dicembre 2002.\nBasata su \"Tsukihime\", ha poi dato origine a molti sequel, tra cui una versione arcade intitolato \"Act Cadenza\", sviluppata da Ecole Software, poi convertita su PlayStation 2. \"Melty Blood\" ha ricevuto un adattamento come manga da Takeru Kirishima, serializzato sul \"Comp Ace\" di Kadokawa Shoten. Nel 27 marzo 2021, oltre al remake della Visual Novel di Tsukihime, venne annunciato tramite il Type-Moon Ace.\nUn nuovo gioco basato sulla visual novel di \"Type-Moon Tsukihime\" intitolato \"Melty Blood: Type Lumina\", rappresenta un prequel della serie e vede la collaborazione di Yoshinori Ono ex membro del team di \"Street Fighter\". La pubblicazione \u00e8 avvenuta il 30 settembre 2021 su Steam, PlayStation 4, Xbox Series e Nintendo Switch. Come \"Guilty Gear -STRIVE-\", anche questo titolo far\u00e0 uso del netcode basato sul rollback."}
{"id": "8894603", "revid": "767487", "url": "https://it.wikipedia.org/wiki?curid=8894603", "title": "Philip Francis Nowlan", "text": "Biografia.\nMentre frequentava l'Universit\u00e0 della Pennsylvania, \u00e8 stato membro del \"The Mask and Wig Club\", ricoprendo ruoli significativi nelle produzioni annuali tra il 1907 e il 1909. Dopo la laurea presso ha lavorato come editorialista di giornali. Nowlan si spos\u00f2 con Theresa Junker ed ebbe dieci figli. Si \u00e8 trasferito nel sobborgo di Filadelfia di Bala Cynwyd e ha creato e scritto il fumetto Buck Rogers, illustrato da Dick Calkins, restandone l'autore fino al 1939; la serie a fumetti ebbe uno strepitoso successo, originando trasposizioni cinematografiche, televisive e radiofoniche. Ha anche scritto diverse altre novelle per le riviste di fantascienza. Mor\u00ec per un ictus nella sua casa di Bala nel 1940."}
{"id": "8894604", "revid": "1305772", "url": "https://it.wikipedia.org/wiki?curid=8894604", "title": "El Dorado (24kGoldn)", "text": "El Dorado \u00e8 il primo album in studio del rapper statunitense 24kGoldn, pubblicato il 26 marzo 2021 su etichette discografiche Records e Columbia.\nPromozione.\nL'album \u00e8 stato anticipato dalla pubblicazione di tre singoli: la hit mondiale \"Mood\", una collaborazione con Iann Dior pubblicata il 24 luglio 2020 e che ha raggiunto le vette delle classifiche in oltre trenta paesi; \"Coco\", una collaborazione con DaBaby estratta il 4 dicembre 2020 e infine \"3, 2, 1\" che \u00e8 stato reso disponibile il 17 febbraio 2021."}
{"id": "8894605", "revid": "1910023", "url": "https://it.wikipedia.org/wiki?curid=8894605", "title": "Super League (Saint Kitts e Nevis)", "text": ""}
{"id": "8894613", "revid": "2110815", "url": "https://it.wikipedia.org/wiki?curid=8894613", "title": "Jahseh Onfroy", "text": ""}
{"id": "8894623", "revid": "574302", "url": "https://it.wikipedia.org/wiki?curid=8894623", "title": "Dallas-Fort Worth Film Critics Association Awards 2013", "text": "La 19\u00aa edizione dei Dallas-Fort Worth Film Critics Association, annunciata il 16 dicembre 2013, ha premiato i migliori film usciti nel corso dell'anno.\nVincitori.\nA seguire vengono indicati i vincitori, in grassetto."}
{"id": "8894634", "revid": "2091899", "url": "https://it.wikipedia.org/wiki?curid=8894634", "title": "Calibrazione altimetrica", "text": "La Calibrazione altimetrica o Calibrazione dell'altimetro \u00e8 il valore della pressione atmosferica utilizzato per regolare la sottoscala di un altimetro a pressione in modo che indichi l'altezza di un aeromobile sopra una superficie di riferimento nota. Questo riferimento pu\u00f2 essere la pressione media al livello del mare (QNH), la pressione presso un vicino aeroporto di superficie o il livello di pressione di 1.013,25 ettopascal che d\u00e0 i livelli di volo standard.\nL'impostazione QNH dell'altimetro \u00e8 uno dei dati inclusi nei messaggi METAR delle stazioni meteo oltre alla pressione di superficie. Un'impostazione alternativa \u00e8 QFE:\nQNH e QFE sono codici Q arbitrari piuttosto che abbreviazioni, ma le espressioni mnemoniche inglesi \"nautical height\" (\"altezza nautica\") (per QNH) e \"field elevation\" (\"elevazione del campo\") (per QFE) sono spesso usate dai piloti per distinguerli."}
{"id": "8894639", "revid": "465169", "url": "https://it.wikipedia.org/wiki?curid=8894639", "title": "Cattedrale di Santa Maria (Citt\u00e0 del Capo)", "text": "La cattedrale di Santa Maria di Citt\u00e0 del Capo \u00e8 la chiesa madre dell'arcidiocesi di Citt\u00e0 del Capo in Sudafrica.\nStoria.\nIl terreno sul quale venne eretta la cattedrale venne comprato nel 1839 dal vescovo dell'epoca. Due anni dopo si pos\u00f2 la prima pietra dell'edificio, il cui progetto venne sviluppato dall'architetto tedesco Carl Otto Hagger. La chiesa venne quindi consacrata il 28 aprile 1851.\nDescrizione.\nL'edificio presenta uno stile neogotico."}
{"id": "8894642", "revid": "585241", "url": "https://it.wikipedia.org/wiki?curid=8894642", "title": "Posavje", "text": ""}
{"id": "8894644", "revid": "1354930", "url": "https://it.wikipedia.org/wiki?curid=8894644", "title": "Mario Gervasoni", "text": ""}
{"id": "8894648", "revid": "36426", "url": "https://it.wikipedia.org/wiki?curid=8894648", "title": "Colonna della Dovizia", "text": ""}
{"id": "8894655", "revid": "574302", "url": "https://it.wikipedia.org/wiki?curid=8894655", "title": "Dallas-Fort Worth Film Critics Association Awards 2012", "text": "La 18\u00aa edizione dei Dallas-Fort Worth Film Critics Association, annunciata il 18 dicembre 2012, ha premiato i migliori film usciti nel corso dell'anno.\nCon questa edizione \u00e8 stato introdotto il premio alla migliore colonna sonora. \nVincitori.\nA seguire vengono indicati i vincitori, in grassetto."}
{"id": "8894660", "revid": "327773", "url": "https://it.wikipedia.org/wiki?curid=8894660", "title": "Vei\u00f0ileysa", "text": "Vei\u00f0ileysa (in lingua islandese: \"Senza pesca\") \u00e8 un fiordo situato nella parte orientale della regione dei Vestfir\u00f0ir, i fiordi occidentali dell'Islanda. \nDescrizione.\nIl Vei\u00f0ileysa \u00e8 un piccolo fiordo situato nella contea di Strandas\u00fdsla, nella parte orientale dei Vestfir\u00f0ir. Il fiordo si trova a sud del fiordo Reykjarfj\u00f6r\u00f0ur \u00e1 Str\u00f6ndum e delimitato dall'altro lato dalla baia di Kaldbaksv\u00edk. \u00c8 largo 2 km e penetra per 5 km nell'entroterra.\nNel fiordo non ci sono case abitate stabilmente; alcune abitazioni vengono utilizzate brevemente durante la stagione estiva.\nDenominazione.\nIl nome completo del fiordo \u00e8 \"Vei\u00f0ileysufj\u00f6r\u00f0ur \u00e1 Str\u00f6ndum\" (\"Fiordo senza pesca sulle spiagge\"); la denominazione \"\u00e1 Str\u00f6ndum\" fa riferimento alla contea di Strandas\u00fdsla, normalmente abbreviata in \"Str\u00f6ndum\" o \"Strandir\", che significa \"spiagge\". Il nome \u00e8 comunemente abbreviato in Vei\u00f0ileysa, per distinguerlo dall'altro fiordo con lo stesso nome Vei\u00f0ileysufj\u00f6r\u00f0ur, posto nelle vicinanze e cha fa parte dei J\u00f6kulfir\u00f0ir. \nLa denominazione di fiordo \"senza pesca\" deriva da una leggenda popolare, secondo la quale la strega Kr\u00e1ka lo ha maledetto dopo aver perso qui due dei suoi figli. Il maleficio implicava che nel fiordo non si potesse pescare nessun forma vivente che avesse le ossa, per il timore che esse derivassero dalle ossa dei figli della strega.\nVie di comunicazione.\nLa strada 463 Strandavegur corre lungo la sponda meridionale del Vei\u00f0ileysa. La strada \u00e8 stata aperta nel 1965, non \u00e8 asfaltata ed \u00e8 spesso impraticabile in inverno."}
{"id": "8894676", "revid": "729019", "url": "https://it.wikipedia.org/wiki?curid=8894676", "title": "Tour della nazionale di rugby a 15 della Scozia 2018", "text": ""}
{"id": "8894679", "revid": "1149807", "url": "https://it.wikipedia.org/wiki?curid=8894679", "title": "Authenticum", "text": "L'Authenticum o anche Liber Authenticorum \u00e8 un testo giuridico romano. Realizzato da Giustiniano, \u00e8 una raccolta di novelle che ricomprende la trascrizione integrale di 134 costituzioni. La raccolta, in lingua latina, rappresenta anche gli atti che originariamente sono in lingua greca. Secondo la storiografia, Irnerio si sarebbe servito di questo testo per estrapolarne 97 collocandole in nove collationes."}
{"id": "8894683", "revid": "287204", "url": "https://it.wikipedia.org/wiki?curid=8894683", "title": "American vendetta", "text": "American vendetta \u00e8 un romanzo giallo del 2006 scritto da Nelson DeMille.\nHa come protagonista John Corey.\nTrama.\nSono passati ormai otto mesi dall\u00b411 settembre, una data che ha segnato profondamente gli Stati Uniti e il mondo intero. L'ex detective della polizia di New York John Corey e sua moglie Kate Mayfield lavorano attivamente all\u00b4AATF mentre gli Stati Uniti sono percorsi dai venti di guerra e l\u00b4attenzione di tutti \u00e8 rivolta non al se ma al quando il presidente Bush dichiarer\u00e0 guerra all\u00b4Afghanistan e all\u00b4Iraq. \nNell\u00b4attesa, l\u00b4intero ufficio di Federal Plaza \u00e8 mobilitato dalla scomparsa dell\u00b4agente Miller mandato in una missione apparentemente tranquilla e di routine, vale a dire la sorveglianza di una riunione dell\u00b4elitario Custer Hill Club Club, immerso nella lussureggiante foresta ai piedi dei Monti Adirondack, dove si ritrovano periodicamente facoltosi uomini d'affari, ufficiali dell'esercito e membri del governo in quella che a quanto pare sembra una innocua associazione patriottica americana.\nMiller \u00e8 sparito e Kate e John si ritrovano a portare avanti una indagine personale e irregolare per scoprire cosa \u00e8 successo al loro collega. Tutto, poi, prende una rapida ed inaspettata accelerata quando viene trovato il corpo senza vita del detective Miller. \nI due poliziotti dovranno vedersela non solo contro le forze oscure che minacciano di destabilizzare l\u00b4intero mondo per come lo conosciamo, ma contro i loro stessi superiori che cercheranno in tutti i modi di ostacolare la loro ricerca della verit\u00e0. \nPoco a poco scopriranno che il Custer Hill cela in realt\u00e0 una sorta di \"consiglio\" strategico che all'indomani dell'11 settembre si ritrova intorno a un tavolo a progettare i modi e i tempi di una ritorsione americana in risposta all'attacco subito, piano che ha il nome in codice \"Wildfire\".\nUn antico nemico, infine, venuto da un passato dimenticato e sepolto, fa la sua comparsa a complicare ulteriormente la situazione."}
{"id": "8894684", "revid": "36426", "url": "https://it.wikipedia.org/wiki?curid=8894684", "title": "Via delle Burella", "text": "Via delle Burella \u00e8 una strada del centro storico di Firenze, che va da via dell'Isola delle Stinche (angolo via Torta) a via dell'Acqua\nStoria.\nLa denominazione \u00e8 antica, attestata dall'XI secolo, e, tenendo presente come il termine \"burella\" derivi dal latino \"burius\" (buio), da porre in relazione alla vicinanza con i sotterranei del vicino anfiteatro romano (il cui perimetro \u00e8 attualmente segnato da piazza de' Peruzzi, via de' Bentaccordi e via Torta), nel corso del tempo utilizzati come cantine, carceri e postriboli. \nDante ad esempio us\u00f2 il termine \"burella\" per indicare un cunicolo stretto e tenebrono, di \"mal suolo e di lume disagi\" prima di \"riveder le stelle\" (Inf. XXXIV, 98). Le burella vennero sovrastate dalla case medievale, e utilizzate come cantine, prigioni (non a casa in questa zona sorger\u00e0 poi il carcere delle Stinche) e lupanari (con alcuni antichi nomi di strade della zona che sembrano alludere alla prostituzione, come via delle Serve smarrite o via Vergognosa). In una facezia del pievano Arlotto si nomina una prostituta che esercitava proprio in via delle Burella. \nLa strada tuttavia non \u00e8 poi stata sempre un chiasso buio e malfamato, sorgendovi anche alcuni palazzi e possedimenti di monasteri.\nDescrizione.\nLa strada, essendo assolutamente secondaria ai fini della viabilit\u00e0 cittadina, ha carattere appartato, con scarsissimo passaggio anche pedonale. La carreggiata conserva un notevole lastrico alla rinfusa ed \u00e8 per alcuni tratti priva di marciapiedi laterali. "}
{"id": "8894687", "revid": "767487", "url": "https://it.wikipedia.org/wiki?curid=8894687", "title": "The Shadow on the Wall", "text": "The Shadow on the Wall \u00e8 un film muto del 1925 diretto da B. Reeves Eason. La sceneggiatura di Elsie Werner, adattata per lo schermo da Henry McCarty, si basa sul romanzo \"The Picture on the Wall\" di John Breckenridge Ellis pubblicato a Kansas City nel 1920.&lt;br&gt;\nProdotto dalla Gotham Productions sotto la supervisione di Renaud Hoffman, il film aveva come interpreti Eileen Percy, Creighton Hale, William V. Mong, Willis Marks.\nTrama.\nGeorge Walters, con l'aiuto di zio Bleary e dei suoi compari, si spaccia per il figlio perduto del ricco George Warring. La famiglia si convince della sua identit\u00e0 quando il profilo di George getta la stessa ombra del figlio scomparso. Un giorno, quando George ha deciso di andarsene, viene identificato da un'amica della figlia di Warring come il ladro che una volta l'ha derubata. George, poi, scopre che Glaxton, l'avvocato di famiglia sta lentamente avvelenando il padre. Il giovane decide di rimanere, smaschera la cospirazione, ottiene la mano della donna che ama, manda Bleary e Glaxton in prigione e, finalmente, viene riconosciuto come il vero e autentico George Warring.\nProduzione.\nIl film fu prodotto dalla Gotham Productions.\nDistribuzione.\nIl copyright del film, richiesto dalla Lumas, fu registrato il 16 novembre 1925 con il numero LP22010.&lt;br&gt;\nDistribuito dalla Lumas Film Corporation, il film usc\u00ec nelle sale statunitensi nel novembre 1925. La Stoll Picture Productions lo distribu\u00ec nel Regno Unito il 26 luglio 1926. In Portogallo, il film prese il titolo \"Filho Perdido\".\nConservazione.\nCopia della pellicola (nitrato positivo 35mm) si trova conservata negli archivi della Library of Congress di Washington."}
{"id": "8894692", "revid": "1711941", "url": "https://it.wikipedia.org/wiki?curid=8894692", "title": "Legge sulle Alture del Golan", "text": ""}
{"id": "8894694", "revid": "1185701", "url": "https://it.wikipedia.org/wiki?curid=8894694", "title": "Troph\u00e9e Latin entre les Champions de Paris et les Champions de Rome", "text": ""}
{"id": "8894696", "revid": "271907", "url": "https://it.wikipedia.org/wiki?curid=8894696", "title": "Denis Matveev", "text": "Venne selezionato come candidato cosmonauta nel 2010 e complet\u00f2 l'addestramento di generale dello spazio due anni dopo.\nBiografia.\nIstruzione e primi lavori.\nMatveev ha conseguito la laurea in informatica e reti presso l'Universit\u00e0 tecnica statale moscovita N. \u0116. Bauman nel 2006. Dopo la laurea, Matveev ha iniziato a lavorare presso il Centro di addestramento cosmonauti Jurij Gagarin presso la Citt\u00e0 delle Stelle, come assistente di ricerca junior. \u00c8 stato promosso ingegnere nel 2009.\nCarriera come cosmonauta.\nMatveev \u00e8 stato selezionato come cosmonauta nel 2010, nel Gruppo cosmonauti TsPK 15. \u00c8 stato nominato per iniziare l'addestramento il 12 ottobre 2010 ed \u00e8 stato nominato cosmonauta collaudatore il 31 luglio 2012. La rivista russa Cosmonautics News ha riferito che Matveev era stato selezionato come ingegnere di volo per il volo spaziale Sojuz MS-06 verso la Stazione Spaziale Internazionale; tuttavia, non fu lanciato in questa missione e fu sostituito da Ivan Vagner. Alla fine, n\u00e9 Vagner n\u00e9 Matveev hanno volato in quella missione. Da allora non \u00e8 stato riassegnato a una missione Sojuz."}
{"id": "8894698", "revid": "121689064", "url": "https://it.wikipedia.org/wiki?curid=8894698", "title": "Dallas-Fort Worth Film Critics Association Awards 2011", "text": "La 17\u00aa edizione dei Dallas-Fort Worth Film Critics Association, annunciata il 16 dicembre 2011, ha premiato i migliori film usciti nel corso dell'anno.\nVincitori.\nA seguire vengono indicati i vincitori, in grassetto."}
{"id": "8894708", "revid": "122246", "url": "https://it.wikipedia.org/wiki?curid=8894708", "title": "Balkan Volleyball Association Cup 2020 (femminile)", "text": "La Balkan Volleyball Association Cup 2020 si \u00e8 svolta dal 12 al 13 settembre 2020: al torneo hanno partecipato due squadre di club appartenenti a federazioni afferenti alla BVA e la vittoria finale \u00e8 andata per la seconda volta consecutiva al .\nRegolamento.\nLa formula del torneo ha previsto una finale, giocata con gare di andata e ritorno (in caso di parit\u00e0 di vittorie \u00e8 stato disputato un golden set)."}
{"id": "8894715", "revid": "6923", "url": "https://it.wikipedia.org/wiki?curid=8894715", "title": "Kim Hong-do", "text": " \nI dati circa la sua nascita e la sua morte sono molto incerti, ma molti studiosi affermano che sia nato nel 1745 e morto invece nel 1806. \u00c8 tuttora riconosciuto come uno dei tre principali pittori degli oltre cinquecento anni di storia del periodo Chos\u014fn (1392-1910), assieme ad altri importanti artisti, come An Gy\u014fn e Chang S\u016dng\u014fp. I suoi lavori hanno dato nuova vita all\u2019ultimo periodo di questa dinastia e a quello del \"paesaggio realistico\", che ha avuto maggiore importanza durante il regno del re Ch\u014fngjo. \u00c8 per questo motivo che questo periodo viene spesso definito l\u2019et\u00e0 d\u2019oro della cultura coreana. Ma non solo. In questo periodo specifico la Corea inizia ad avere una stabilit\u00e0 politica e sociale notevole, come anche quella economica. Questo quindi d\u00e0 la possibilit\u00e0 di far crescere anche la cultura e l\u2019arte, permettendo di concentrarsi su aspetti pi\u00f9 creativi della vita. Inoltre, ci\u00f2 che fa fiorire questo periodo d\u2019oro della cultura coreana, sono i monarchi al capo della dinastia, come ad esempio i re Ch\u014fngjo e Y\u014fngjo, i quali hanno deciso di patrocinare diversi artisti talentuosi.\nBiografia.\nKim Hongdo nasce nel 1745 in una famiglia di \"chungin\", ovvero di una classe media, la quale fino ad allora non aveva mai prodotto dei pittori di corte. Godette di un trattamento di favore da parte del re Ch\u014fngjo, uno dei suoi maggiori sostenitori, fino alla sua morte e inoltre non ebbe problemi economici se non verso la fine della sua vita. Mor\u00ec, difatti, solo e povero. Molti studiosi sono incerti sulla data della morte di Kim Hongdo, ma si fa risalire circa al 1806, la data maggiormente presa in considerazione. Nonostante non ci sia pervenuta una fonte certa sul luogo di nascita di Kim Hongdo, si suole usualmente farla risalire nelle vicinanze di Ansan, nella provincia di Gy\u014fnggi.\nCome affermato in precedenza, provenendo da una famiglia della classe media del ramo Kim, la pittura era considerata una professione di basso livello, ma pur sempre adeguata. I figli delle famiglie appartenenti a questa classe, erano costretti di consueto a proseguire la professione del padre, ma non nel suo caso specifico. I membri della sua famiglia erano ufficiali pubblici di basso livello, come dottori, interpreti, delegati e ufficiali provinciali, ma si trovavano comunque in una posizione superiore rispetto agli altri.\nLa fortuna di Kim Hongdo fu quella di nascere e crescere in un periodo di transizione pacifica verso una pi\u00f9 adeguata ridistribuzione del potere, della ricchezza e del sapere. Questo gli permise di seguire le sue passioni e di diventare un pittore rispettato a corte, ma anche al di fuori di essa, grazie ai suoi quadri che rappresentavano la vita quotidiana delle persone comuni, testimoniando, attraverso essi, il clima di cambiamento della societ\u00e0 del XVIII secolo.\nSi hanno documentazioni che attestano, come Hongdo nella sua infanzia, pi\u00f9 precisamente fin dall\u2019et\u00e0 di sette anni, abbia imparato a dipingere grazie alle lezioni impartite da un famoso pittore civile, Kang Sehwang (1713-1791), che diverr\u00e0 poi conosciuto come il suo maestro. \u00c8 grazie a una sua raccomandazione, che Hongdo, all\u2019et\u00e0 di ventuno anni, diventa un membro del Tohwas\u014f (ovvero l\u2019Ufficio reale della pittura), i pittori ufficiali della dinastia Chos\u014fn. Nel 1771, dipinse il ritratto dell\u2019erede al trono, il futuro re Ch\u014fngjo e nel 1773 assistette By\u014fn Sangby\u014fk nel dipingere il ritratto reale del re Y\u014fngjo. Oltre a queste due, ci fu una terza occasione in cui Kim Hongdo dipinse il ritratto di un re e questo, dandogli la possibilit\u00e0 di ritrarre qualcuno nella posizione pi\u00f9 elevata della societ\u00e0 di quel periodo, era un chiaro segno di quanto fosse tenuto in considerazione per le sue abilit\u00e0 artistiche. Il successo che il ritratto di re Ch\u014fngjo ebbe, gli permise di ottenere una posizione ufficiale come magistrato locale, dove entr\u00f2 in contatto con le persone comuni, e le loro attivit\u00e0 giornaliere lo ispirarono in quello che viene definito \"genre painting\", che rappresenta gran parte dei suoi lavori e il motivo per cui \u00e8 cos\u00ec famoso ancora oggi.\nKim Hongdo viene di solito considerato un \"pittore di costume\", ma fu in realt\u00e0 un\u2019artista eccezionale in tutti i campi della pittura e non solo, visto che si dilettava nella calligrafia, nella poesia e nella musica, sapeva infatti suonare il k\u014fmun\u2019go. Per quanto riguarda quest\u2019ultima affermazione, ne abbiamo una prova nel quadro intitolato \"Sandalwood Garden\", quadro che andremo ad analizzare pi\u00f9 tardi, perch\u00e9 particolarmente importante. Da questo quadro, come vedremo anche successivamente, deriva il nome d\u2019arte con il quale \u00e8 maggiormente noto, ovvero Tanw\u014fn, che significa appunto Sandalwood Garden. Il talento di Tanw\u014fn stava nel riuscire a dipingere vari soggetti in vari stili, inclusi paesaggi, fiori, uccelli, animali, dipinti che rappresentavano il folclore, ritratti, dipinti buddhisti e molto altro. Era uno dei pittori realisti migliori di quell\u2019epoca. Il suo talento nella pittura non era la sua unica forza. Quello che era pi\u00f9 importante era che lui dipingeva tutto al fine di mettere in evidenza lo spirito stesso della Corea. Un altro fattore importante consiste nel fatto che i suoi lavori sono colmi di spirito umano. Molti dei suoi dipinti, difatti, rappresentano gradevolmente la vita in armonia delle persone. \nIl dipinto che diede una svolta alla sua carriera e miglior\u00f2 la sua reputazione, fu \"Diciannove taoisti immortali\", dipinto nel 1776. (vedi. Figura 1)\nNello stesso periodo, il re Ch\u014fngjo gli commission\u00f2 vari lavori e lo esent\u00f2 dai suoi doveri di corte, cos\u00ec che si potesse concentrare esclusivamente sui compiti che gli venivano affidati dalla stessa in qualit\u00e0 di artista. Il suo pi\u00f9 grande lavoro, assegnatogli dal re, fu di documentare la nuova biblioteca reale, che Ch\u014fngjo stava facendo costruire, cos\u00ec da poter ospitare la collezione di libri del nonno. Il quadro \"Kyuchanggak-to\" del 1776 mostra la biblioteca al centro, degli edifici che la accompagnano, un laghetto all\u2019interno di un complesso recintato. (vedi figura 2)\nIl permesso concessogli dai re, gli permetteva di viaggiare per tutta la Corea per dipingere qualsiasi cosa che gli piacesse. Durante i suoi viaggi, i re diedero degli ordini speciali di trattare Kim Hongdo con il massimo rispetto. Questo gli diede una libert\u00e0 artistica che gli permise di perseguire qualsiasi soggetto volesse, che finirono per essere gli avvenimenti della vita mondana coreana. Dipingendo attivit\u00e0 e scene della quotidianit\u00e0, Kim Hongdo diede importanza ai suoi soggetti, o per meglio dire li ha illustrati perch\u00e9 erano considerati importanti. Descriveva un mondo che era stato trascurato dai pittori convenzionali. Ci\u00f2 che lo distingueva dagli altri, oltre ai soggetti e i temi rappresentati, era la sua abilit\u00e0 unica di catturare l\u2019essenza della cultura coreana dell\u2019epoca. Mentre era in vita, per\u00f2, i suoi soggetti erano poco comuni e in qualche modo disprezzati. Le opere artistiche di Kim danno un\u2019anima e vita alle immagini di un lontano passato. La pittura di genere di Kim Hongdo del tardo periodo Chos\u014fn, non ha semplicemente stabilito una forte identit\u00e0 artistica nazionale per la Corea, ma ha anche illustrato il diminuire della stratificazione sociale. Tanw\u014fn \u00e8 stato in grado di catturare l\u2019essenza della sua nazione in un modo che nessuno dei suoi contemporanei era stato in grado di fare. Oltre che per le sue doti eccellenti nel campo artistico, Kim Hongdo dovrebbe essere ricordato anche per il suo contributo all\u2019indipendenza della cultura coreana.\nLa sua carriera artistica si pu\u00f2 suddividere in due parti principali: prima e dopo il 1795, quando venne licenziato dalla corte reale. Durante quest\u2019ultima fase, Kim si concentr\u00f2 sul disegno di paesaggi invece dei ritratti, degli animali e della pittura documentale. Nonostante le ultime opere di Kim siano considerate superiori dal punto di vista della tecnica, sono quelle che ha prodotto quando aveva trenta e quarant\u2019anni che sono amate maggiormente, per il modo affettuoso e articolato in cui egli ha ritratto le attivit\u00e0 quotidiane, cos\u00ec come anche la sua abilit\u00e0 nel creare, all\u2019interno delle sue opere, un equilibrio armonico e architettonico. \nInoltre, nella prima fase della sua carriera, pi\u00f9 o meno quando aveva raggiunto i trenta anni di et\u00e0, si dice che Kim Hongdo abbia sviluppato uno stile proprio della pittura di genere, rimuovendo il paesaggio e le case dallo sfondo, permettendo, cos\u00ec, di dare maggiore importanza alle attivit\u00e0 delle persone rappresentate nelle sue opere.\nLa pittura di genere.\nIl termine \"genre\" deriva dal francese e nel suo complesso, la pittura di genere indica un certo tipo di pittura che si \u00e8 venuta a sviluppare e ha avuto maggiore successo nei Paesi Bassi durante il XVII secolo. Nello specifico, \u00e8 una rappresentazione pittorica che ha come protagonisti le scene di vita quotidiana della gente comune.\nSiccome, come appena affermato, si tratta di rappresentazioni pittoriche di scene o eventi quotidiani nella vita comunitaria, i dipinti di genere possono raggiungere il loro scopo solo attraverso l\u2019espressione realistica. Per questo motivo, il realismo \u00e8 l\u2019elemento pi\u00f9 importante di questo tipo di pittura. Oltretutto, questa \u00e8 la pi\u00f9 affidabile rispetto a qualsiasi altro tipo di pittura come supporto per la documentazione storica, proprio grazie a queste sue caratteristiche distintive. Il fascino artistico \u00e8 un altro elemento vitale del genere di pittura, se si tratta di suscitare simpatia da parte dello spettatore. Una pittura di genere ha bisogno tanto di qualit\u00e0 artistica, come qualsiasi altro tipo di pittura. A questo proposito, la pittura di genere \u00e8 definita attraverso alcuni parametri, quali: 1) realismo; 2) precisione documentaria; 3) rappresentazione del periodo; 4) valore artistico e 5) integrit\u00e0 storica. La pittura di genere coreana, inoltre, dovrebbe rappresentare 6) l\u2019ambiente e il sentimento puramente coreano. Di conseguenza, i dipinti di genere possono mantenere il loro fascino, nonostante i gusti degli spettatori siano mutati con il passare del tempo.\nLa pittura di genere esisteva gi\u00e0 durante i Tre Regni, il Regno di Silla unificato, il regno di Kory\u01d2 e il primo periodo Chos\u01d2n, ma le opere di questo periodo generalmente rappresentavano la vita reclusa e lussuosa delle classi pi\u00f9 alte della societ\u00e0. Molti studiosi preferiscono usare il termine \"pittura di genere\" per riferirsi ai lavori che si concentravano sulla vita quotidiana della gente comune, che inizi\u00f2 ad apparire durante il XVIII secolo.\nLa pittura di genere tradizionale coreana pu\u00f2 essere suddivisa in due tipi. Nel senso pi\u00f9 ampio, il termine comprende dipinti raffiguranti eventi, tradizioni, e altre situazioni e scene della vita quotidiana. Tra questi ci sono eventi nella corte reale e nel palazzo, attivit\u00e0 e pratiche della classe letterata, la vita quotidiana di gente comune, giochi popolari, riti di passaggio e molto altro. Nel senso stretto del termine, la pittura di genere pu\u00f2 essere definita come una \"pittura secolare\". Essa comprende dipinti che ritraggono principalmente affari mondani nei mercati e nelle strade, attivit\u00e0 ricreative della nobilt\u00e0, scene di agricoltura e tessitura, e suggestive immagini cariche di desiderio sessuale. I dipinti di Kim Hongdo rientrano in questa seconda categoria di pittura di genere. Dire che Kim \u00e8 sinonimo di pittura di genere coreana, durante la fine del periodo della dinastia Chos\u01d2n, non sarebbe un\u2019esagerazione. Ha sollevato il livello per il \"genre\", cos\u00ec come per la pittura in generale. I suoi standard erano pi\u00f9 alti di qualsiasi dei suoi contemporanei e il suo lavoro \u00e8 diventato il punto di riferimento per la pittura di genere coreana.\nAlcuni dei suoi album pi\u00f9 celebri.\nAlbum della pittura di genere di Tanw\u01d2n.\nQuesto album \u00e8 composto da venticinque dipinti che mostrano la vita quotidiana della gente comune. I dipinti sono eseguiti su carta hanji, ovvero la carta coreana, con una leggera tinta di acquarello. I dipinti che fanno parte di questo album si possono far risalire a quando Kim Hongdo aveva trenta anni, perch\u00e9 in quel periodo aveva iniziato a sviluppare una specifica pittura di genere, dove lo sfondo veniva a mancare, mettendo cos\u00ec in evidenza i protagonisti dei dipinti: la gente comune [vedi fig. 3].\nAlbum dei quattro distretti di K\u016dmgang.\nQuesto \u00e8 l\u2019album su cui si \u00e8 discusso di pi\u00f9, poich\u00e9 alcuni esperti sostengono che non possa essere fatto risalire a Kim Hongdo, visto le discrepanze che si possono trovare tra i dipinti all\u2019interno di questo album e le forme tradizionali dei paesaggi della fine del XVIII secolo in Corea. Altri, invece, sostengono che, data la notevole abilit\u00e0 di Kim Hongdo nell\u2019arte, non sia insolito un suo cambiamento di stile che differisse da quello tradizionale dell\u2019epoca. [vedi fig. 4] \nAlbum dei dipinti dell\u2019anno \u016clmyo, 1795.\nL\u2019apice del successo della carriera di Kim Hongdo sembra essere intorno al periodo in cui sono datati questi due album. Questo album contiene quasi esclusivamente dipinti di paesaggi, a cui Kim si dedic\u00f2 verso la fine della sua vita. [vedi fig. 5]\nAlbum dei dipinti dell\u2019anno By\u01d2ngjin, 1796.\nQuesto album, come quello precedente, appartiene ad un periodo in cui la carriera di Kim Hongdo arriva all\u2019apice. Anche questo album \u00e8 caratterizzato dalla presenza di dipinti per lo pi\u00f9 di paesaggi. [vedi fig. 6]\nSanttalwood (Sandalwood) Garden.\nDurante il periodo Chos\u014fn i pittori di corte erano i maggiori produttori di dipinti sia per la corte che per i committenti privati. Per quanto riguarda le commissioni private, il soggetto e il formato dei dipinti sono stati solitamente determinati dal committente. Esprimere i propri sentimenti e la personalit\u00e0 era raramente l\u2019oggetto primario o l\u2019incentivo dei pittori di corte. D\u2019altra parte, ci si aspettava che nel caso di pittori in possesso di eccezionali capacit\u00e0, la loro personalit\u00e0 venisse naturalmente riflessa attraverso le sue pennellate.\nIl dipinto Tanw\u014fn-do, ovvero il \"Giardino di sandalo\" prodotto nel 1784, mostra un piccolo incontro di amici tenutosi nella casa dello stesso Kim Hongdo. Questa rappresentazione \u00e8 stata vista come un modo per mostrare lo stile di vita umile, ma allo stesso tempo colto, dell\u2019artista e della sua cerchia.\nIl quadro stesso, Tanw\u014fn-do, che nello specifico significa \"Immagine del Giardino di sandalo\", pu\u00f2 essere interpretato come \"un\u2019immagine del giardino\" o come un ritratto dello stesso artista, Tanw\u014fn.\nAll\u2019inizio del 1784 Hongdo aveva partecipato in un progetto reale di pittura e come riconoscimento, gli venne affidato il suo primo incarico amministrativo locale nella citt\u00e0 di An\u2019gi. Secondo l\u2019iscrizione dell\u2019artista sul suo stesso dipinto, fu prodotto per commemorare una visita dei suoi amici avvenuta nel 1781. Il dipinto venne realizzato tre anni pi\u00f9 tardi quando uno dei due invitati, fece visita a Kim Hongdo nel suo nuovo ufficio ad An\u2019gi.\nIncorniciato dalla porta aperta dello studio, attira l\u2019attenzione dei suoi ospiti e degli spettatori che osservano il quadro. La composizione del quadro \u00e8 letteralmente incentrata sull\u2019immagine dell\u2019artista, come indica anche il titolo del dipinto stesso.\nTrovare un quadro che rappresenti il pittore di corte nella sua residenza durante il periodo Chos\u014fn, \u00e8 molto raro. Questa rarit\u00e0 nasce dal fatto che i pittori di corte di quel periodo appartenevano ad una classe sociale molto bassa e non vi era molto rispetto nei confronti della loro occupazione.\nLa sua nuova posizione come ch\u2019albang, ovvero un ufficiale locale responsabile di gestire l\u2019ufficio di corrispondenza, gli permise dei privilegi considerevoli e possibilmente anche una posizione pi\u00f9 elevata all\u2019interno della societ\u00e0 locale. Nonostante ci\u00f2, una volta che il suo mandato fosse finito, sarebbe dovuto tornare ad essere il pittore di corte e quindi questo dipinto rappresenta anche il suo desiderio di un\u2019auto elevazione, che sottolinea un\u2019incertezza sulla propria persona da parte di Kim Hongdo. Come pittore di corte, gli era permesso davvero di rado di rappresentarsi in prima persona in qualche sua opera. Tra i vari dipinti a oggi noi noti di Kim Hongdo, come anche dei suoi contemporanei, non vi \u00e8 alcuna raffigurazione di un pittore di corte associato al proprio committente. I pittori erano semplicemente esclusi dai dipinti degli incontri sociali degli yangban, gli aristocratici del tempo, e pi\u00f9 o meno nella stessa misura anche dalla documentazione scritta.\nNel \"Giardino di sandalo\", Kim Hongdo ha raffigurato s\u00e9 stesso come un anfitrione colto, omettendo un qualsiasi indizio sulla sua identit\u00e0 come pittore professionista. In questo quadro, Kim Hongdo, come lui stesso si \u00e8 raffigurato, siede in posizione eretta, vestito opportunamente con una veste dalle maniche larghe e a poca distanza da lui presenziava un servo. Questo dipinto lo raffigura come un erudito gentiluomo in un momento privato, piuttosto che come un pittore a pagamento.\nQuesto rotolo verticale, presenta un\u2019immagine ben strutturata della modesta casa e del giardino dell\u2019artista, racchiuso da una recinzione e sostenuto da rocce. Di fronte ai tre amici si vede un piccolo vassoio che sostiene una bottiglia di vino e dei bicchieri, un mortaio per l\u2019inchiostro, usato nell\u2019antichit\u00e0 per sciogliere l\u2019inchiostro indurito, per poterlo poi utilizzare; un contenitore per pennelli e dei rotoli di carta. Il fatto che il giardino si \"dissolva\" in un paesaggio pi\u00f9 selvaggio, \u00e8 una caratteristica tipica dei giardini dell\u2019epoca Chos\u014fn, ma allo stesso tempo contribuisce anche all\u2019atmosfera romantica del dipinto. Molti dei temi usati da Kim Hongdo per costruire l\u2019immagine del suo giardino, erano familiari ormai da tempo dei dipinti tradizionali che rappresentavano incontri di letterati. Il piccolo laghetto di loto rettangolare e le scale di pietra nel giardino e le variet\u00e0 di alberi piantati lungo il recinto nel \"Giardino di sandalo\" sono alcune delle caratteristiche tipiche di un giardino dell\u2019epoca Chos\u014fn di un erudito benestante.\nTutto ci\u00f2 che viene messo in mostra dello studio e del giardino di questo dipinto, pu\u00f2 essere almeno in parte basato sul vero stile di vita di Kim Hongdo. Si diceva infatti che fosse uno spirito libero e che spendesse molto. Alcuni documenti sostengono, inoltre, che avesse una particolare predilezione per gli oggetti di lusso, cosa che per\u00f2 spesso lo lasciava senza soldi.\nDi particolare importanza nel contesto dei suoi studi, non sono n\u00e9 le ricchezze effettive o gli schemi di consumo dell\u2019artista, ma piuttosto come lui abbia selezionato e poi disposto gli oggetti per creare un\u2019immagine pittorica di un ritiro, idealizzata finemente.\nRispetto a tutti gli altri dipinti di questo genere, dove sullo sfondo si pu\u00f2 ammirare un qualche monte noto al pubblico coreano, o comunque qualsiasi luogo fisico che dia un indizio sulla posizione dell\u2019abitazione raffigurata, al contrario in \"Giardino di sandalo\" si hanno pochi indizi sulla sua effettiva posizione. Solo il muro della citt\u00e0, vagamente abbozzato, che si vede dietro la casa, suggerisce un luogo non ben precisato all\u2019interno della citt\u00e0. Naturalmente, questo ci fa capire che Kim Hongdo era pi\u00f9 preoccupato per l\u2019ambientazione complessiva della scena, piuttosto che offrire informazioni architettoniche e geografiche precise.\nQuesto quadro invita lo spettatore a entrare nella casa, per scoprire la raffinatezza degli interni. La casa dell\u2019artista \u00e8 stata raffigurata come un\u2019immagine riflessa della sua mente e della sua personalit\u00e0.\n\"Giardino di sandalo\" rappresenta un dipinto di un incontro elegante, permeato di solo quegli elementi della realt\u00e0 che fanno in modo che esso rappresenti persone e un evento effettivi. Pu\u00f2 essere interpretato come una ragionevole auto rappresentazione di un pittore di corte, con abilit\u00e0 sia nel dipingere rappresentazioni artistiche, sia ritratti standardizzati, alla ricerca di un modo convincente e lecito per rappresentare s\u00e9 stesso come un membro dell\u2019\u00e9lite letterata.\nLa realizzazione di questo dipinto \u00e8 strettamente correlata al cambiamento della posizione sociale dell\u2019artista in quel momento della sua vita.\nIl significato di Tanw\u014fn.\nVi \u00e8 un\u2019implicazione sociopsicologica dietro al concetto Tanw\u014fn, \"Giardino di sandalo\". Era comune scegliere il proprio nome d\u2019arte da quello della propria residenza, in accordo con l\u2019idea che la propria personalit\u00e0 si riflette in ci\u00f2 che circonda la persona.\nKim Hongdo non possedeva una tenuta e nemmeno un giardino considerevole. Probabilmente possedeva una casa molto piccola al centro di S\u01d2ul, come la maggior parte dei chungin. Il nome Tanw\u014fn \u00e8 pi\u00f9 simbolico che realistico. Questo spiega il motivo per cui il dipinto si distingue dai dipinti realistici dei suoi contemporanei, che dipingevano una residenza specifica.\nIl nome Tanw\u014fn assunse un nuovo significato quando Kim Hongdo decise di utilizzarlo come il proprio nome d\u2019arte. L\u2019artista identificava s\u00e9 stesso con la sua casa pulita e raffinata, in contrasto con il \"mondo polveroso\" che c\u2019era al di fuori.\nL\u2019Album dei dipinti di genere.\nL\u2019Album dei dipinti di genere, \u00e8 il tesoro nazionale numero 527, e viene conservato nel Museo Nazionale della Corea.\nLe opere all\u2019interno di questo album sono degne di nota per il fatto che si concentrano nello specifico sulle persone e le loro attivit\u00e0, senza includere dettagli dello sfondo. Questo approccio aiuta a evidenziare il tema centrale, soprattutto quando si lavora su una superficie di piccole dimensioni. Tuttavia, a una pi\u00f9 attenta ispezione della composizione di ogni dipinto, si pu\u00f2 notare come l\u2019artista abbia sfruttato in modo adeguato ed efficiente lo spazio limitato che aveva a disposizione. In queste raffigurazioni, le persone e le attivit\u00e0 da loro svolte sono organizzate in modo tale che lo spettatore si possa sentire parte di quella scena in particolare. E questo, Kim Hongdo lo ottiene in modo naturale e impercettibile.\nIn particolare, le pennellate sono magistrali. Le linee e i contorni di base, assieme alle forme, sono stati applicati direttamente alla carta, senza la necessit\u00e0 di alcuno schizzo preliminare. Nonostante questo processo possa sembrare estemporaneo, il dipinto finale presenta una composizione pianificata attentamente. Kim Hongdo, che ha creato l\u2019Album dei dipinti di genere quando non aveva ancora quarant\u2019anni, \u00e8 stato in grado di produrre questa collezione di capolavori di genere con uno stile semplice e senza sforzo, grazie alla sua straordinaria arte.\n\u00c8 difficile trovare dipinti della dinastia Chos\u014fn che mostrino realisticamente l\u2019espressione delle emozioni. La classe che principalmente provava interesse nei dipinti, i letterati, evitava di mostrare qualsivoglia tipo di emozione sul proprio volto. Aspiravano ad essere sempre calmi nello spirito e rimanere imperturbati dalle circostanze esterne. Questo comportamento si rifletteva nelle persone raffigurate nei dipinti. \u00c8 stato Kim Hongdo, con la sua pittura di genere, a cambiare non solo il modo di rappresentare le persone all\u2019interno dei dipinti, ma anche i soggetti stessi delle sue raffigurazioni non sono pi\u00f9 gli stessi.\nAnalisi del dipinto Seodang.\n\u00c8 un affascinante lavoro che illustra il sistema educativo del periodo Chos\u014fn, e allo stesso tempo conferma le radici profonde dello zelo della Corea per l\u2019istruzione. Quest\u2019ultima era essenziale per un possibile avanzamento nella scala sociale e per l\u2019ammissione nella societ\u00e0 tradizionale, sulla base degli standard etici di ogni periodo. La pi\u00f9 elementare istituzione educativa della dinastia Chos\u014fn, il tipo di scuola che troviamo raffigurata in questo quadro, si trovava praticamente in ogni villaggio agricolo o comunit\u00e0 della campagna. \nIl dipinto raffigura un insegnante anziano e una classe di nove studenti. Da dietro la sua scrivania bassa, l\u2019insegnante \u00e8 girato verso i propri studenti, i quali sono seduti sul pavimento in due rispettive file. Un giovane studente, che si trova nel mezzo, sembra che stia per essere punito. Il suo libro \u00e8 aperto sul pavimento dietro di lui, e accanto alla scrivania dell\u2019insegnante si pu\u00f2 notare una frusta.\nNel frattempo che si asciuga le lacrime con il dorso della mano, il ragazzino allenta i lacci dei suoi pantaloni per mostrare i suoi polpacci. Il bambino, che sembra avere all\u2019incirca sette o otto anni, ha il terrore di essere frustato sul polpaccio dal maestro, il quale sembra provare piet\u00e0 per quel bambino, per\u00f2 mantiene comunque un comportamento austero.\nPer quanto riguarda gli altri studenti, invece, ci sono varie interpretazioni. Alcuni esperti affermano che mentre la fila di studenti sulla sinistra prova piet\u00e0 per il bambino che sta per essere punito e cerca di aiutarlo, gli studenti sulla destra ridono apertamente, come a prenderlo in giro. Lo studente in alto sulla sinistra, che ha una mano davanti alla bocca, sembra che gli stia suggerendo la risposta, mentre il ragazzino pi\u00f9 lontano dal maestro, sembra che stia cercando di far leggere al bambino al centro, la risposta sul proprio quaderno.\nSecondo l\u2019altra interpretazione, invece, gli studenti sulla sinistra stanno cercando di trattenere le risate, mentre l\u2019altro gruppo di bambini sulla destra stanno ridendo apertamente, come si pu\u00f2 notare dalle bocche aperte.\nCi sono poi altri dettagli nel dipinto che raffigurano perfettamente la realt\u00e0 storica di quel periodo. Uno degli studenti pi\u00f9 vicini all\u2019insegnante, alla sua sinistra, indossa un cappello a tesa larga, il che suggerisce che sia uno studente pi\u00f9 grande. Come catturato in questo dipinto, in una scuola rurale di questo periodo gli studenti di varie et\u00e0 studiavano assieme e gli veniva insegnato in base al loro livello di apprendimento individuale. Almeno per l\u2019istruzione primaria, si trattava di un mezzo pratico per fornire istruzione al maggior numero possibile di bambini nelle zone rurali. Nel complesso questo dipinto mette in luce la lunga storia della considerazione che la Corea aveva dell\u2019educazione."}
{"id": "8894727", "revid": "1573940", "url": "https://it.wikipedia.org/wiki?curid=8894727", "title": "Hemiglyphidodon plagiometopon", "text": "Hemiglyphidodon plagiometopon () \u00e8 un pesce osseo appartenente alla famiglia Pomacentridae, unico membro del genere Hemiglyphidodon.\nDistribuzione e habitat.\nLa specie \u00e8 diffusa nelle zone tropicali dell'Oceano Indiano centrale e dell'Oceano Pacifico occidentale dal mar delle Andamane a ovest alle isole Salomone a est, raggiungendo a nord le Filippine e l'estremo sud della cina mentre a sud arriva alla grande barriera corallina australiana.\nVive nelle zone pi\u00f9 riparate delle barriere coralline come le lagune degli atolli o fra i rami dei coralli, in aree ricche di vegetazione algale. \nSi pu\u00f2 trovare a profondit\u00e0 fra 1 e 20 metri.\nDescrizione.\nLa colorazione dell'adulto \u00e8 bruna che sfuma diventando nerastra nella parte posteriore del corpo, nella parte spinosa della pinna dorsale, nella pinna anale e nella pinna caudale. C'\u00e8 una macchia scura alla base delle pinne pettorali. La livrea giovanile \u00e8 molto diversa, giallo arancio nella parte ventrale e posteriore del corpo e grigiastra pi\u00f9 o meno scura sulla testa e la parte anteriore del dorso con linee e punti blu sulla parte grigia e, talvolta, una macchia nera bordata di blu sulla pinna dorsale.\nRaggiunge i 18 cm di lunghezza.\nBiologia.\nComportamento.\n\u00c8 un animale diurno.\nAlimentazione.\nSi nutre di alghe bentoniche.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio."}
{"id": "8894728", "revid": "287204", "url": "https://it.wikipedia.org/wiki?curid=8894728", "title": "Giacomo Coltrini", "text": "Dipinse affreschi per la chiesa sotterranea di San Faustino Maggiore a Brescia. Mor\u00ec come ingegnere militare a Candia. Lo zio paterno di Tiziano, Gregorio Vecellio, visse nella casa di Giacomo Coltrini a Venezia."}
{"id": "8894729", "revid": "281901", "url": "https://it.wikipedia.org/wiki?curid=8894729", "title": "Hemiglyphidodon", "text": ""}
{"id": "8894730", "revid": "36426", "url": "https://it.wikipedia.org/wiki?curid=8894730", "title": "Palazzo Wagni\u00e8re - Fontana Elliott", "text": ""}
{"id": "8894747", "revid": "287204", "url": "https://it.wikipedia.org/wiki?curid=8894747", "title": "Notte fatale", "text": "Notte fatale \u00e8 un romanzo giallo del 2004 scritto da Nelson DeMille.\nHa come protagonista John Corey.\nTrama.\nLa storia inizia in una sera d'estate del 1996 con lo schianto del volo TWA 800, il Boeing 747 della TWA diretto a Parigi con duecentotrenta persone a bordo, avvenuto al largo di Long Island, New York. \nUna coppia di amanti sulla spiaggia \u00e8 testimone dell'incidente e fugge dalla scena, dopo aver filmato accidentalmente quello che sembra essere un missile che sale dall'oceano verso l'aereo che esplode in aria.\nDopo una frettolosa inchiesta il governo dichiara che l'incidente \u00e8 stato causato da un difetto meccanico. Eppure sono centinaia i testimoni pronti a dichiarare di aver visto una scia luminosa (un razzo?) salire dal mare verso l'aereo.\nCinque anni dopo, il detective John Corey della Task Force antiterrorismo (ATTF, un dipartimento fittizio dell'FBI basato sulla Joint Terrorism Task Force) \u00e8 incoraggiato a reinvestigare l'incidente da sua moglie Kate Mayfield, che aveva lavorato all'inchiesta originale. \nBasterebbe trovare una prova, un video, quel video (ma chi sa della sua esistenza?) e l'inchiesta verrebbe clamorosamente ribaltata.\nLa storia \u00e8 il sequel di L'ora del Leone e reintroduce una serie di personaggi di quel romanzo. A sua volta il sequel di Notte fatale, intitolato American vendetta (Wild Fire), \u00e8 uscito il 6 novembre 2006. \nUno dei personaggi che ritornano da \"L'ora del Leone\" e da \"Plum Island\" \u00e8 l'agente della CIA Ted Nash, che DeMille ha trasformato nell'antagonista di Corey nella sua carriera con l'ATTF. \nGran parte dell'azione nel romanzo \u00e8 incentrata sulla ricerca della coppia che inavvertitamente ha filmato l'esplosione in aria che ha abbattuto il volo TWA 800 al largo della costa di Long Island. Al centro delle indagini di Corey ci sono le dichiarazioni di testimoni che affermano che l'esplosione fatale \u00e8 stata causata da un missile e non da un guasto meccanico. Corey viene avvertito dai suoi superiori di non riesaminare l'incidente della TWA e lui e sua moglie sono temporaneamente assegnati ad attivit\u00e0 di antiterrorismo in Yemen e Tanzania per impedire loro di portare avanti il caso. \nRitornano negli Stati Uniti, tuttavia, all'inizio di settembre 2001, e Corey fa scoperte cruciali che vengono rapidamente oscurate dai tragici eventi dell'11 settembre 2001."}
{"id": "8894756", "revid": "287204", "url": "https://it.wikipedia.org/wiki?curid=8894756", "title": "Ken Nwadiogbu", "text": "Nwadiogbu definisce il suo modo di lavorare \"contemporealismo\" ovvero una sintesi di iperrealismo e di arte contemporanea. Nel 2019 Ken Nwadiogbu ha ricevuto il prestigioso The Future Awards Africa ed \u00e8 stato nominato da Guardian Life una delle \"personalit\u00e0 pi\u00f9 eccezionali del 2019\".\nBiografia.\nNwadiogbu ha frequentato l'Universit\u00e0 di Lagos, dove ha studiato ingegneria civile e ambientale. Negli anni dell'universit\u00e0 si \u00e8 avvicinato all'arte contemporanea, pur non seguendo un iter di studi formale, ma cominciando con i ritratti come autodidatta.\nStile artistico.\nSecondo quanto dichiara in un'intervista al giornale di arte contemporanea e alternativa \"Juxtapoz Magazine\", Nwadiogbu risponde su tela alle strutture e ai problemi socio-politici che lo circondano. Attraverso una meticolosa tecnica iperrealista costruisce immagini accattivanti ricche di un abile uso della forma e dello spazio.\nLe sue opere presentano regolarmente oscuri ritratti di persone comuni che sbirciano attraverso la carta strappata, elevando e situando gli africani nel contesto globale e affrontando questioni pesanti come l'uguaglianza di genere, le culture africane, la politica globale, il potere nero e, pi\u00f9 recentemente, gli accoltellamenti.\nLavorando con carboncino, matita e acrilico, Nwadiogbu punta ad andare oltre la facciata visivamente spettacolare che presenta nelle sue opere, ispirandosi ai principi e ai movimenti sociali mentre analizza e sfida le strutture e le questioni socio-politiche all'interno della societ\u00e0. Percepisce la sua arte come una risposta alla societ\u00e0 e un modo per spingere le persone a rivalutare le proprie strutture socio-politiche.\nA Voice for #MeToo.\nDa un'intervista con la CNN l'opera pi\u00f9 recente di Nwadiogbu \u00e8 ispirata al movimento globale #MeToo, che ha realizzato di getto. Nel pezzo #MeToo due ragazze sono avvolte nel nylon: una \u00e8 depressa e rassegnata al suo destino mentre l'altra \u00e8 arrabbiata e determinata a superare la barriera. \u00c8 un pezzo emozionante, nato dalla premura e dalla passione per dare voce alle giovani ragazze africane.\n\"Voglio che la ragazza africana sia come la seconda ragazza (nel dipinto) che dice: 'Voglio parlare. Voglio alzare il volume della mia coscienza. Voglio dire ad alta voce chi sono\"."}
{"id": "8894760", "revid": "22475", "url": "https://it.wikipedia.org/wiki?curid=8894760", "title": "Gli occhi verdi del gatto", "text": "Gli occhi verdi del gatto (\"Clouds of Witness\") \u00e8 un romanzo giallo del 1926 di Dorothy L. Sayers, il secondo con protagonista l'investigatore dilettante Lord Peter Wimsey.\nTrama.\nIl fratello di Lord Peter, Gerald Wimsey duca di Denver, ha preso in affitto una tenuta nello Yorkshire per la stagione di caccia. Una notte, il fidanzato di sua sorella Lady Mary, il capitano Denis Cathcart, viene trovato morto, ucciso da un colpo di pistola. Il Duca diviene subito il principale sospettato: ha discusso aspramente con la vittima quel giorno (ha scoperto che ci sono delle ombre nel passato del candidato alla mano della sorella), \u00e8 stato visto chino sul suo corpo all'ora del delitto, l'arma che lo ha ucciso si scopre essere di propriet\u00e0 del Duca; soprattutto, si rifiuta di spiegare dove \u00e8 stato subito prima del delitto, insistendo di essere solo uscito per una passeggiata.\nFortuna che suo fratello non chiede di meglio che usare il proprio acume investigativo per aiutarlo a tirarsi fuori dai guai. Al suo fianco, l'immancabile valletto Bunter, e il suo migliore amico, l'ispettore Charles Parker, che svilupper\u00e0 un interesse amoroso (ricambiato) per Lady Mary nel corso del romanzo..."}
{"id": "8894762", "revid": "1318658", "url": "https://it.wikipedia.org/wiki?curid=8894762", "title": "Alexandru Bogdan-Pite\u0219ti", "text": "Era un ricco proprietario terriero e invest\u00ec la sua fortuna nel mecenatismo e nel collezionismo artistico, diventando uno dei principali promotori locali dell'arte moderna e sponsor del movimento simbolista rumeno. Insieme ad altre figure culturali post-impressioniste e simboliste, Bogdan-Pite\u0219ti fond\u00f2 la \"Societatea Ileana\", la quale fu una delle prime associazioni rumene dedicate alla promozione dell'avanguardia e dell'arte indipendente. Era conosciuto per la sua amicizia con gli scrittori Joris-Karl Huysmans, Alexandru Macedonski, Tudor Arghezi e Mateiu Caragiale, nonch\u00e9 per aver sponsorizzato, tra gli altri, i pittori \u0218tefan Luchian, Constantin Artachino e Nicolae Vermont.\nInoltre, fu un giornalista e un agitatore politico della sinistra. Gran parte della controversa carriera politica di Bogdan-Pite\u0219ti, inaugurata dal suo sostegno all'anarchismo, fu dedicata all'attivismo e al sostegno alla rivoluzione. Ebbe anche un interesse per l'occulto e mantenne stretti contatti con Jos\u00e9phin P\u00e9ladan, sponsorizzando il viaggio di P\u00e9ladan a Bucarest nel 1898. Fu arrestato dalle autorit\u00e0 a vari intervalli, tra cui una volta per sedizione durante le elezioni del 1899, e fu in seguito riconosciuto colpevole di aver ricattato il banchiere Aristide Blank. Pi\u00f9 tardi nella sua vita, fu a capo del \"Seara\", un quotidiano germanofilo, e di un circolo letterario e politico che si oppose all'ingresso della Romania nella prima guerra mondiale tra le potenze dell'Intesa. Fu arrestato un'ultima volta alla fine della guerra, periodo in cui era diventato oggetto di odio pubblico. I misteri e le contraddizioni della carriera di Bogdan-Pite\u0219ti da allora hanno attirato l'interesse di diverse generazioni di storici dell'arte e della letteratura.\nBiografia.\nI primi anni di vita e l'anarchismo.\nAlexandru Bogdan-Pite\u0219ti nacque a Pite\u0219ti. Il padre era un proprietario terriero proveniente dal Distretto di Olt, e discendeva da immigrati dalla zona dell'Epiro. Suo padre divenne un leader locale del Partito Conservatore. Sua madre era una boiarda e, come racconta il collezionista d'arte e memorialista Krikor Zambaccian, potrebbe essere stata una discendente del clan Balotescu. Bogdan-Pite\u0219ti aveva anche una sorella, Elena Constan\u021ba Bogdan; sia lei che sua madre sarebbero sopravvissute alla sua morte. Come una delle sue eccentricit\u00e0, Bogdan-Pite\u0219ti incoraggi\u00f2 la voce, infondata, che fosse un discendente diretto di un'antica casa regnante nella Valacchia, i principi Basarabidi.\nBogdan-Pite\u0219ti fu educato a Ginevra, presso un'istituzione cattolica locale. Venne cresciuto nella fede ortodossa rumena ma si convert\u00ec, successivamente, al cattolicesimo; al momento della sua morte non era pi\u00f9 un cattolico praticante. Si suppone che abbia frequentato la scuola di medicina all'Universit\u00e0 di Montpellier, senza mai laurearsi, e in seguito se ne and\u00f2 per unirsi all'ambiente boh\u00e9mien di Parigi. Potrebbe essersi iscritto all'Universit\u00e0 di Parigi, dove studi\u00f2 Legge e Lettere, ma probabilmente si ritir\u00f2 dopo un breve periodo. La storica dell'arte Sanda Miller racconta che Bogdan-Pite\u0219ti frequent\u00f2 l'\u00c9cole des Beaux-Arts nella capitale francese, ma che fu espulso. Altre fonti esprimono il dubbio che l'aristocratico rumeno abbia mai frequentato una qualsiasi universit\u00e0, in Francia o in Svizzera.\nSecondo lo storico letterario Tudor Vianu, in quella fase, il giovane inizi\u00f2 ad associarsi alla malavita criminale. Ben presto stabil\u00ec un legame con i circoli anarchici francesi, associandosi anche a un ramo del crescente movimento simbolista. Come altri della sua generazione, potrebbe essere stato spinto da un desiderio di esperienze scioccanti e morbose. Secondo lo storico dell'arte Theodor Enescu, questi spaziavano dalla sperimentazione erotica ai \"brividi chiassosi dell'anarchismo\", e dall'impresa criminale alla poesia decadente. Bogdan-Pite\u0219ti faceva parte del gruppo anarchico di Auguste Vaillant, poi ghigliottinato per essere stato autore di un colpo di Stato terroristico, e forse conosceva alcuni degli intellettuali anarchici pi\u00f9 prestigiosi: \u00c9lis\u00e9e Reclus, Laurent Tailhade e F\u00e9lix F\u00e9n\u00e9on, il quale ebbe particolare influenza su di lui.\nBogdan-Pite\u0219ti rispettava il cattolicesimo e l'ebraismo e le riteneva le culture religiose pi\u00f9 elevate, mentre rifiutava l'ortodossia, l'ateismo e il comunismo in quanto credeva che fossero ideologie per i mediocri, e si dipingeva come un anarchico cattolico. Credeva nella craniometria, e prese il razzismo scientifico alla lettera. A un certo punto, durante la fine degli anni 80 del 1800, Bogdan-Pite\u0219ti divenne un sostenitore del generale Georges Boulanger, il quale tent\u00f2 di ottenere il potere in Francia con il sostegno degli orleanisti, dei bonapartisti e dei socialisti. In seguito, divenne amico del noto pensatore nazionalista e romantico Maurice Barr\u00e8s.\nDurante lo stesso periodo, divenne un rappresentante del simbolismo letterario e artistico e, presumibilmente, mantenne contatti con autori come Joris-Karl Huysmans, Maurice Maeterlinck, Octave Mirbeau, Jean Mor\u00e9as e Paul Verlaine. Un'altra influenza molto importante per lui fu l'occultista e scrittrice Jos\u00e9phin P\u00e9ladan.\nBogdan-Pite\u0219ti debutt\u00f2, inoltre, come scrittore e saggista politico. Venne riportato, ma non confermato, che pubblic\u00f2 i suoi pezzi su giornali e riviste di diverso carattere, tra cui \"Le Figaro, Le Gaulois, Gil Blas, L'Intransigeant e La Libre Parole\". Inoltre, afferm\u00f2 di aver avuto un ruolo nella prima rappresentazione ginevrina de \"La Valchiria\" di Richard Wagner.\n\"Salonul Independen\u021bilor\".\nAlexandru Bogdan-Pite\u0219ti venne messo sotto sorveglianza a causa del suo coinvolgimento nella politica rivoluzionaria nel 1894 e fu infine espulso dalla Francia, nonostante l'intervento di Huysmans in suo favore. A quanto pare, il documento di espulsione lo identificava come una \"minaccia per l'ordine pubblico\". Una leggenda metropolitana racconta che Bogdan-Pite\u0219ti era presente all'esecuzione pubblica di Vaillant e si chin\u00f2 per baciare il suo corpo straziato, avvenimento che disgust\u00f2 e allarm\u00f2 l'establishment giudiziario.\nDurante il suo soggiorno in Francia, Bogdan-Pite\u0219ti contempl\u00f2 l'idea di rivoluzionare l'arte rumena e, al suo arrivo a Bucarest, inizi\u00f2 a organizzare riunioni di artisti presso le caffetterie K\u00fcbler e Fialkowski. Nel 1896, insieme agli artisti post-impressionisti Constantin Artachino, \u0218tefan Luchian e Nicolae Vermont, fond\u00f2 \"Salonul Independen\u021bilor\", la replica rumena della \"Soci\u00e9t\u00e9 des Artistes Ind\u00e9pendants\". Furono presto raggiunti dal pittore Nicolae Grant e dal caricaturista Nicolae Petrescu-G\u0103in\u0103.\nLa mostra presentava alcuni dei disegni realizzati da Alexandru Bogdan-Pite\u0219ti, che intendeva utilizzare come illustrazioni per il suo libro di poesie in lingua francese, \"Sensations Internes\". Il suo progetto era che il suo movimento artistico giungesse al di fuori della Romania e, sempre nel 1896, finanzi\u00f2 una mostra internazionale di artisti indipendenti e d'avanguardia. \"Salonul\" era noto per la sua pubblica protesta contro l'arte accademica: situato appena fuori l'Ateneo Rumeno, il luogo rappresentativo del neoclassicismo locale, mise su un'enorme caricatura di Petrescu G\u0103in\u0103 realizzata dell'artista accademico C. I. St\u0103ncescu con una bandiera rossa accanto a esso. Questa chiamata alla ribellione socialista attir\u00f2 l'attenzione dell'opinione pubblica e la bandiera fu rimossa con urgenza dagli agenti della polizia rumena. Le mostre successive furono viste con simpatia da una sezione della stampa, tra cui il giornale di sinistra \"Adev\u0103rul\". Il giornale pubblic\u00f2 alcuni pezzi che ridicolizzavano St\u0103ncescu, nel suo ruolo di curatore ufficiale, e fece commenti favorevoli su tutti gli artisti del \"Salonul Independen\u021bilor\". L'editorialista Gal, osservando il passato anarchico di Bogdan-Pite\u0219ti, scrisse su Adev\u0103rul: \nNonostante la loro retorica, il \"Salonul Independen\u021bilor\" non era del tutto contrario alla tradizione, e occasionalmente si appellava a essa come base per una ricostruzione culturale. Il \"Salonul\" vantava tra i suoi membri onorari il pittore Nicolae Grigorescu, che si era formato con la Scuola di Barbizon. Bogdan-Pite\u0219ti era particolarmente appassionato del lavoro di Luchian, e, in un articolo del 1896 per la rivista culturale \"Revista Oriental\u0103\", parl\u00f2 di lui come \"un colorista ammirevole\", uno \"spirito libero\" e un fornitore di \"idee rivoluzionarie\". Rafforz\u00f2 la fiducia in se stesso di Luchian, esortandolo ad applicare il suo talento per illustrare \"un'idea\", ed era del tutto contrario al modo tradizionalista di Grigorescu. Luchian utilizz\u00f2 Grigorescu come fonte di ispirazione per le sue opera, spingendo gli studiosi a sostenere che la presenza di Grigorescu nel \"Salonul Independen\u021bilor\" fu la riluttante concessione di Bogdan-Pite\u0219ti al suo pupillo.\n\"Literatorul\", \"Bronzes\" e \"Ileana\".\nBogdan-Pite\u0219ti divent\u00f2 un'ispirazione per il movimento simbolista rumeno. Divenne presto un collaboratore di \"Literatorul\", una rivista simbolista, e amico intimo del suo fondatore, Alexandru Macedonski. Nel 1897 fu scelto da quest'ultimo per curare e promuovere il suo libro di poesie in lingua francese, \"Bronzes\". Alla fine, Bogdan-Pite\u0219ti forn\u00ec i fondi necessari per la pubblicazione del libro a Parigi. Venne pubblicato con una nota introduttiva in cui Bogdan-Pite\u0219ti paragon\u00f2 Macedonski con Mihai Eminescu. In termini pi\u00f9 generali, la prefazione mostrava Bogdan-Pite\u0219ti come un francofilo inflessibile, il quale disse che la Romania rischiava di essere sedotta e poi inghiottita dalla cultura tedesca.\nNel 1898 Bogdan-Pite\u0219ti e gli altri fondatori del \"Salonul Independen\u021bilor\" si unirono all'autore Ioan Bacalba\u0219a e all'architetto \u0218tefan Cioc\u00e2lteu. Questo gruppo diversificato fond\u00f2 \"Societatea Ileana\", un'associazione dedicata al sostegno di artisti innovativi. Al suo comitato direttivo si unirono, in seguito, figure intellettuali e politiche come Constantin R\u0103dulescu-Motru, Nicolae Xenopol e Nicolae Filipescu, nonch\u00e9 il pittore Jean Alexandru Steriadi. L'associazione intraprese lo sforzo di sradicare i saloni accademici organizzando, nel 1898, una grande e provocatoria mostra. Al culmine della sua popolarit\u00e0, arruol\u00f2 tra i suoi ranghi circa 300 persone, ma nonostante tale consolidamento, alcuni affiliati di \"Ileana\" non furono interamente impegnati per la causa.\nIl nome Ileana era probabilmente un prestito dal folklore rumeno, e faceva probabilmente riferimento a Ileana Cos\u00e2nzeana, personaggio femminile delle fiabe mitologiche rumene. L'organo di stampa del gruppo, noto anche come \"Ileana\", fu curato da Bacalba\u0219a e illustrato da Luchian. Descritto da Tudor Vianu come una \"rivista d'arte raffinata\", \u00e8 considerato il primo esempio del suo genere in Romania.\nIn parallelo, Bogdan-Pite\u0219ti inizi\u00f2 a frequentare il primo gruppo di pressione socialista del paese, il Partito Operaio Socialdemocratico Rumeno (PSDMR), e a partecipare agli incontri tra i lavoratori di Bucarest. Il PSDMR lo denunci\u00f2 come agente provocatore del Partito Conservatore, ed egli venne accusato di aver diviso il partito in tolleranti e antisemiti.\nLa visita di P\u00e9ladan.\nCome capo di \"Ileana\", Bogdan-Pite\u0219ti organizz\u00f2 la visita di Jos\u00e9phin P\u00e9ladan a Bucarest nel 1898. Fu un evento molto pubblicizzato, che attir\u00f2 l'attenzione dell'alta societ\u00e0 e che ricevette un'ampia copertura dalla stampa. Bogdan-Pite\u0219ti accompagn\u00f2 P\u00e9ladan a fare visita a vari monumenti di Bucarest, tra cui l'Ateneo, la Camera dei Deputati, le chiese ortodosse e la chiesa Domni\u021ba B\u0103la\u0219a, nonch\u00e9 la Cattedrale di San Giuseppe. Tra i politici che parteciparono alle cerimonie c'erano Nicolae Filipescu, Constantin Dissescu, Take Ionescu, Ioan Lahovary e Constantin C. Arion; intellettuali di spicco come Barbu \u0218tef\u0103nescu Delavrancea e R\u0103dulescu-Motru erano tra il pubblico.\nP\u00e9ladan accett\u00f2 di tenere una lezione davanti alla \"Societatea Ileana\" all'Ateneo Rumeno. La sua dottrina mistica venne accolta con molto scetticismo e divertimento dai cronisti letterari rumeni. La visita si trasform\u00f2 poi in scandalo: P\u00e9ladan invi\u00f2 un appello a tutti i rumeni ad abbracciare il cattolicesimo, e lasci\u00f2 il paese con il rischio di essere deportato.\nCon il nome di Ion Doican (o Duican), uno dei suoi pseudonimi, Bogdan-Pite\u0219ti contribu\u00ec ad alcuni saggi nei quali lodava vari pittori contemporanei, tra cui Arthur Verona, George Demetrescu Mirea e, soprattutto, \u0218tefan Luchian. \"Ileana\" pubblic\u00f2 solo pochi numeri prima di chiudere nel 1901. Anche il collaboratore di Bogdan-Pite\u0219ti, Bacalba\u0219a, noto allora come drammaturgo, vi partecip\u00f2 ma si allontan\u00f2 dal gruppo nel 1900, rinunciando alla sua posizione di editore di \"Ileana\". Una divisione simile si verific\u00f2 tra Luchian e il suo mecenate, innescata quando Bogdan-Pite\u0219ti fece alcuni commenti favorevoli sul lavoro di St\u0103ncescu, e probabilmente ci vollero diversi anni per rimediare. In quel decennio, Bogdan-Pite\u0219ti divenne anche uno dei principali finanziatori di \"Literatorul\".\nCome scrittore nel 1910, in un momento in cui l'arte rumena divenne pi\u00f9 familiare con le nuove tendenze artistiche (tra cui il cubismo e il fauvismo, entrambi sostenuti localmente dal critico d'arte Theodor Cornel), Alexandru Bogdan-Pite\u0219ti adatt\u00f2 le sue opere alle nuove tendenze. Il mecenate d'arte, che probabilmente esercitava una notevole influenza su Cornel, si lament\u00f2 pubblicamente del fatto che invece di stare al passo con i tempi, i suoi colleghi intellettuali rumeni consideravano ancora l'impressionismo come l'ultima novit\u00e0. Nell'occasione, si rivolse agli artisti francesi post-impressionisti Paul Gauguin e Paul C\u00e9zanne come i modelli da seguire. Bogdan-Pite\u0219ti stava cercando di riparare la sua scissione con Luchian, e, anche se defin\u00ec il pittore come \"inconsistente\", dichiar\u00f2 che era il miglior giovane artista della Romania.\nLa rivolta a Slatina e la colonia di Vlaici.\nDopo il suo ritorno in Romania, Alexandru Bogdan-Pite\u0219ti era ancora noto per le sue attivit\u00e0 politiche, anche se queste si spostarono sullo sfondo durante i suoi anni a \"Ileana\". Secondo alcuni resoconti, trascorse parte del suo tempo libero visitando le campagne, radunando i contadini, incitandoli a ribellarsi e pianificando una radicale riforma agraria. Durante le elezioni del 1899, si candid\u00f2 per un seggio nel Distretto di Olt e nel Distretto di Ilfov, senza successo. Ci fu confusione riguardo all'affiliazione politica di Bogdan-Pite\u0219ti. Era conosciuto come \"il candidato dei contadini\", ma entrambi i lati del sistema bipartitico rumeno, il Partito Nazionale Liberale e il gruppo Conservatore, accusarono l'altro di sostenere segretamente la sua candidatura.\nDurante le visite alle campagne, si dice che abbia indotto i suoi elettori a credere che fosse un figlio del deposto Domnitor Alexandru Ioan Cuza, e quindi un sostenitore naturale della riforma agraria. La sua attivit\u00e0 nel Distretto di Olt \u00e8 conosciuta per aver scatenato alcuni incidenti violenti: secondo un racconto, istig\u00f2 i contadini della zona della Slatina a una sommossa che venne repressa solo con l'uso della forza. Altri, tuttavia, sostengono che le Forze di Terra rumene spararono a caso e che poi caricarono la massa pacifica di manifestanti uccidendone almeno 35.\nLa crisi in Slatina si rivers\u00f2 nella capitale e cre\u00f2 problemi al governo conservatore di Gheorghe Grigore Cantacuzino. Secondo quanto riferito, sia Nicolae Fleva, ministro dell'Agricoltura, che Dissescu, ministro della Giustizia, erano pronti a dimettersi. Bogdan-Pite\u0219ti stesso fu arrestato per sedizione, ma poco dopo venne ricoverato all'ospedale Filantropia. Evit\u00f2 la sentenza quando i pubblici ministeri non furono in grado di dimostrare definitivamente questo coinvolgimento.\nNel complesso, Bogdan-Pite\u0219ti afferm\u00f2 di essere stato detenuto in custodia giudiziaria per circa quaranta diversi incidenti, sottolineando che tutte queste condanne erano dovute a crimini politici. \nPur riportando questa dichiarazione, Tudor Vianu ha osservato come alcune dovevano essere, in realt\u00e0, considerate punizioni per crimini minori. \nCon il tempo, il boiardo anarchico divenne noto come un criminale incallito e un galeotto, cosa che gli diede il soprannome denigratorio Bogdan-V\u0103c\u0103re\u0219ti che fa riferimento alla prigione di V\u0103c\u0103re\u0219ti a Bucarest. Altri ritoccarono il suo nome di nascita in Bogdan-Ciupe\u0219ti (da \"a ciupi\", \"truffare\").\nBogdan-Pite\u0219ti consolid\u00f2 la sua propriet\u00e0 quando eredit\u00f2 un maniero nel villaggio di Vlaici nel comune di Colone\u0219ti. Questa propriet\u00e0 divenne, a partire dal 1908, il centro delle sue attivit\u00e0 e sede della sua considerevole collezione d'arte, cos\u00ec come una delle prime localit\u00e0 in Romania a fungere da campo estivo per pittori e scultori. Gli eventi da lui pianificati furono seguiti dagli abituali di \"Ileana\" e, col tempo, attrassero praticamente tutti gli altri pittori \"en plain air\" dell'epoca: Nicolae D\u0103r\u0103scu, \u0218tefan Dimitrescu, Iosif Iser, Max Hermann Maxy, Theodor Pallady e Camil Ressu.\nNei suoi ricordi di quel periodo, lo scrittore Victor Eftimiu sugger\u00ec che il rapporto non era del tutto armonioso: \nInoltre, sostenne che, contrariamente alle speculazioni sulla sua ricchezza, Bogdan-Pite\u0219ti \"forse pagava cos\u00ec poco perch\u00e9 \u00e8 tutto ci\u00f2 che aveva da dare\". Si dice che stesse pagando una fortuna per la manutenzione del maniero di Vlaici, in quanto era circondato da terre aride.\nIl circolo \u0218tirbey-Vod\u0103.\nIntorno al 1908, la villa di Bogdan-Pite\u0219ti sulla via \u0218tirbey-Vod\u0103, vicino ai giardini di Ci\u0219migiu, di Bucarest inizi\u00f2 a ospitare incontri di intellettuali. Tra coloro che parteciparono ritroviamo gli scrittori Eftimiu, Tudor Arghezi, Mateiu Caragiale, Benjamin Fondane, Gala Galaction, George Bacovia, Ion Minulescu, Claudia Millian, Ion Vinea, Eugeniu \u0218tef\u0103nescu-Est, Ion C\u0103lug\u0103ru e Adrian Maniu. Inoltre, parteciparono artisti come \u0218tefan Luchian, Max Hermann Maxy, Theodor Pallady, Camil Ressu, Constantin Br\u00e2ncu\u0219i, Nicolae Tonitza, Cecilia Cu\u021bescu-Storck e Marcel Janco. Sempre nel 1908, seguendo la proposta di Iosif Iser, Bogdan-Pite\u0219ti sponsorizz\u00f2 una mostra a Bucarest con opere dei famosi pittori europei Demetrios Galanis, Jean-Louis Forain e Andr\u00e9 Derain.\nDopo il 1910, il suo mecenatismo assunse nuove forme. Il critico letterario \u0218erban Cioculescu osserv\u00f2 come, almeno inizialmente, il suo rapporto con Mateiu Caragiale includeva un aspetto finanziario, dal momento che Bogdan-Pite\u0219ti invit\u00f2 il poeta indigente a cena e gli forn\u00ec dei fondi. Inoltre, concedeva alloggio e materiale a vari pittori svantaggiati, come riportato dal suo amico intimo Arghezi, e si interess\u00f2 particolarmente alla promozione delle poesie di \u0218tefan Petic\u0103 e di Arghezi stesso. Quest'ultimo afferm\u00f2 che tale influenza e sostegno morale furono \"decisivi\" in almeno un altro caso, quello di Luchian. Nelle sue memorie dell'epoca, il linguista Alexandru Rosetti menzion\u00f2 che, ogni giorno, Bogdan-Pite\u0219ti invitava \"pi\u00f9 di una dozzina di artisti\" a cena a casa sua.\nCome dandy, Alexandru Bogdan-Pite\u0219ti condusse una vita di lusso, segnata da eccessi e, nello stesso periodo, era ormai diventato un tossicodipendente. Era un orgoglioso omosessuale (o bisessuale) e ci\u00f2 non gli imped\u00ec di mantenere come sua concubina una donna pi\u00f9 giovane, comunemente indicata come \"Domnica\" o \"Mica\". Quest'ultima era Alexandra Colanoski, la quale nacque nel 1894 da polacchi rumeni della Bessarabia e, secondo il memorialista Constantin Beldie, era stata precedentemente una prostituta.\nIl \"Seara\".\nIntorno al 1912, l'influenza politica di Alexandru Bogdan-Pite\u0219ti cominci\u00f2 ad aumentare. Inizi\u00f2 a collaborare con una fazione interna del Partito Conservatore, che aveva come leader Grigore Gheorghe Cantacuzino, il sindaco di Bucarest. In seguito, Bogdan-Pite\u0219ti divenne l'editore di \"Seara\", ma fu una copertura per Cantacuzino che lo us\u00f2 per testare l'impatto della sua agenda sul pubblico rumeno. \nA quel tempo, come molti conservatori germanofili, Bogdan-Pite\u0219ti cominci\u00f2 a sostenere l'alleanza del Regno di Romania con l'Impero tedesco e l'Impero austro-ungarico. Questo punto di vista venne reso popolare per mezzo del suo club letterario, e il sostegno per gli Imperi Centrali venne inoltre espresso da Arghezi nel \"Seara\". Nel settembre del 1914, un consorzio tedesco acquist\u00f2 il giornale, insieme all'altra gazzetta di Cantacuzino, \"Minerva\", e Bogdan-Pite\u0219ti fu tenuto come semplice editorialista. Il suo circolo, che era gi\u00e0 ostile al governo nazionale liberale di Ion I. C. Br\u0103tianu, accolse i diversi gruppi che erano allarmati dalla probabile entrata in guerra della Romania: i conservatori filotedeschi, i sostenitori dell'internazionalismo proletario, e i pacifisti impegnati.\n\"Libertatea\" e le guerre di propaganda.\nTra l'ottobre del 1915 e il giugno del 1916, Bogdan-Pite\u0219ti gest\u00ec un altro giornale, \"Libertatea\". Il suo direttore politico era lo statista in pensione Nicolae Fleva, poi sostituito da Arghezi. Nel febbraio del 1916, Galaction e Arghezi lanciarono \"Cronica\", un'altra rivista con un programma filotedesco, e che potrebbe essere stata pubblicata con discreta assistenza da Bogdan-Pite\u0219ti. Anche se Bogdan-Pite\u0219ti, Domnica e Caragiale fecero una misteriosa visita a Berlino all'inizio del 1916, non furono mai classificati come spie straniere dal controspionaggio della Siguran\u021ba Statului. Il nome di Bogdan-Pite\u0219ti emerse poi in una conversazione del febbraio del 1916 tra lo statista tedesco Matthias Erzberger e Raymund Netzhammer, l'arcivescovo cattolico di Bucarest. Erzberger chiedeva se il proprietario terriero di Vlaici potesse mai aiutare a far avanzare la causa germanofila; l'arcivescovo, un fedele suddito tedesco, rispose che Bogdan-Pite\u0219ti era inaffidabile. Pi\u00f9 tardi emersero voci che Bogdan-Pite\u0219ti fosse uno degli uomini che ricevevano compensi dalla spia tedesca Albert E. G\u00fcnther, manager della compagnia \"Steaua Rom\u00e2n\u0103\". Il dossier che lo attestava \u00e8 andato perduto, ma fonti secondarie dicono che Bogdan-Pite\u0219ti ricevette 840.000 lei dalle mani di G\u00fcnther.\nGli editori di \"Seara\" e \"Libertatea\" erano, in generale, apertamente critici sociali e culturali, con diverse rimostranze contro l'establishment. Lo storico Lucian Boia sostiene che, anche se Bogdan-Pite\u0219ti era sul libro paga tedesco, il suo passaggio dai francofili avrebbe potuto essere una vera e propria forma di conservatorismo. Il gruppo centrale degli uomini di Seara includeva socialisti di varie tonalit\u00e0: Arghezi, che sosteneva che il nazionalismo serbo fosse la scintilla della guerra; Felix Aderca, che descriveva l'Impero tedesco come il belligerante pi\u00f9 progressista; e Avram Steuerman-Rodion, che fu il portavoce delle lamentele degli intellettuali tedeschi dalla Moldavia. Altri erano rifugiati di sinistra dell'Impero russo che volevano che la Romania si unisse agli Imperi Centrali e aiutasse a liberare la Bessarabia: Alexis Nour e il vecchio anarchico Zamfir Arbore. \"Seara\" era anche una piattaforma per alcuni rumeni scontenti dalla Transilvania, una terra irredenta sotto il dominio austro-ungarico. Tra questi vi era un conservatore, Ilie B\u0103rbulescu, il quale consigli\u00f2 ai rumeni di non concentrarsi sulla Transilvania, e di dare priorit\u00e0 all'azione contro i russi. Oltre alla politica, \"Seara\" pubblic\u00f2 notizie riguardanti la cultura, selezionate da Ion Vinea e dal poeta Jacques G. Costin.\nBogdan-Pite\u0219ti pubblic\u00f2 regolarmente i propri articoli sui due giornali da lui diretti, firmandoli con lo pseudonimo \"Al. Dodan\". I primi testi esprimevano la sua \"russofobia\" e la sua commiserazione per l'alleanza della Francia con l'autocrazia zarista, \"l'oligarchia pi\u00f9 selvaggia, ignorante e sanguinaria\" del mondo. Nel 1915, pensando che l'interesse nazionale della Romania dipendesse dagli Asburgo e dai Tedeschi, e sostenendo che i contadini rumeni fossero peggio delle loro controparti in Transilvania, esort\u00f2 i suoi compatrioti a riflettere sui benefici dell'annessione della Bessarabia alla Romania.\nLa guerra, il disonore e la morte.\nGli anni di neutralit\u00e0 riaccesero, inoltre, le polemiche sugli impegni quotidiani di Alexandru Bogdan-Pite\u0219ti. Nel 1913 scoppi\u00f2 uno scandalo dopo che il banchiere Aristide Blank port\u00f2 Bogdan-Pite\u0219ti in tribunale con l'accusa di ricatto. Il querelante assunse l'avvocato Take Ionescu e l'imputato, rappresentato da Fleva, fu infine condannato a una pena detentiva. Durante lo scandalo, \"Seara\" pubblic\u00f2 degli articoli di Arghezi nei quali dichiarava l'innocenza di Bogdan-Pite\u0219ti. Nel 1916, poco prima che la Romania entrasse in guerra tra gli Alleati, Alexandru Bogdan-Pite\u0219ti fu nuovamente coinvolto in una controversia legale con i francofili Take Ionescu e Barbu \u0218tef\u0103nescu-Delavrancea, con Constantin Dissescu come suo avvocato.\nUna volta che la Romania torn\u00f2 in possesso delle sue aree meridionali, Alexandru Bogdan-Pite\u0219ti fu accusato di tradimento e fu inviato a V\u0103c\u0103re\u0219ti. Alcuni, tuttavia, notano che quest'ultima sentenza, pronunciata nel 1919, non era in realt\u00e0 legata ai suoi rapporti di guerra, ma solo alle sue attivit\u00e0 fraudolente e che solo per coincidenza Bogdan-Pite\u0219ti condivise una prigione con Arghezi, Karnabatt, Ioan Slavici, giornalisti collaborazionisti condannati.\nSecondo Tudor Vianu, Bogdan-Pite\u0219ti trascorse i suoi ultimi anni \"nell'umiliazione\", mentre Cernat descrive la sua caduta definitiva allo status di \"paria\". Bogdan-Pite\u0219ti mor\u00ec quattro anni dopo la fine della guerra, nella sua casa a Bucarest, dopo aver subito un infarto del miocardico acuto. Secondo Cernat, la sua morte \"grottesca\" fu improvvisa e lo colse nel mezzo di una conversazione telefonica. Secondo quanto riferito, l'ultimo desiderio di Bogdan-Pite\u0219ti fu che la sua collezione artistica passasse alla propriet\u00e0 statale e fosse conservata come museo.\nLascito.\nRuolo e influenza.\nBogdan-Pite\u0219ti fu oggetto di fascino tra la comunit\u00e0 letteraria e artistica. La storica d'arte Corina Teac\u0103 osserva che, come F\u00e9lix F\u00e9n\u00e9on, Bogdan-Pite\u0219ti stava di fatto fabbricando il proprio mito:\nL'ambiente artistico rumeno ammir\u00f2, e poi disprezz\u00f2, Bogdan-Pite\u0219ti. Nei suoi momenti di gloria, ricevette omaggi da molti dei suoi amici scrittori. Zambaccian lo ritrasse cos\u00ec:\nLo scrittore e critico Eugen Lovinescu, un modernista, si oppose aspramente alle opinioni di Bogdan-Pite\u0219ti e della maggior parte degli altri intellettuali che si schierarono con la Germania: nel 1922 pubblic\u00f2 l'articolo \"Revizuiri morale\" nel quale ricordava al pubblico la polemica che circonda il collezionista d'arte e i suoi soci, Arghezi e N. D. Cocea.\nI commentatori sono stati tentati di comparare Bogdan-Pite\u0219ti con alcuni personaggi controversi della storia del mondo, il pi\u00f9 delle volte con il prototipo degli egoisti, Alcibiade. Altri paragonarono Bogdan-Pite\u0219ti allo scrittore rinascimentale e noto ricattatore \"Pietro Aretino\": Zambaccian sottolinea che, a differenza di Aretino, Bogdan-Pite\u0219ti non ingann\u00f2 mai i suoi artisti.\nCollezioni e propriet\u00e0.\nNel 1910, gli interessi artistici di Bogdan-Pite\u0219ti diedero vita a una collezione di 967 o 1500 opere individuali, la maggior parte delle quali ospitate nella sua tenuta a Colone\u0219ti. La collezione comprendeva oggetti creati da importanti artisti rumeni tra cui, Nina Arbore, Constantin Br\u00e2ncu\u0219i, Oscar Han, Nicolae Petrescu-G\u0103in\u0103, Francisc \u0218irato, Cecilia Cu\u021bescu-Storck, Jean Alexandru Steriadi, Friedrich Storck e Nicolae Tonitza. Del totale, circa 900 opere erano di provenienza rumena. Tra gli artisti stranieri il cui lavoro \u00e8 stato compreso nella collezione c'erano Georges-Antoine Rochegrosse e Frank Brangwyn. La sezione dedicata alle opere d'arte pi\u00f9 recenti fu progettata e inaugurata come il primo museo d'arte moderna in Romania.\nLa collezione di Bogdan-Pite\u0219ti includeva, inoltre, molti esempi dell'arte di \u0218tefan Luchian. Due dei suoi famosi dipinti l\u00ec raccolti erano \"L\u0103utul\", che Bogdan-Pite\u0219ti si dice abbia paragonato ai dipinti a olio di Paolo Veronese, e \"Safta Flor\u0103reasa\", originariamente parte della collezione della famiglia Luchian. Oltre a questi, vi erano i dipinti \"Durerea\", riprodotto in un numero di Seara del 1914, \"De N\u0103mezi\" e \"Lica, feti\u021ba cu portocala\". Tra le altre opere di Luchian vi erano due ritratti di Bogdan-Pite\u0219ti: un disegno a inchiostro, le cui copie furono diffuse con il manifesto elettorale di Bogdan-Pite\u0219ti del 1899, e un dipinto a olio.\nBogdan-Pite\u0219ti fu oggetto di diversi schizzi anonimi, tra cui due vignette del 1896 pubblicate in Adev\u0103rul, e un disegno del 1917 firmato Correggio. Fu anche raffigurato in un fumetto pubblicato nel 1914 da Petrescu G\u0103in\u0103. La stessa Domnica Bogdan pos\u00f2 come modella per vari artisti, e fu raffigurata in opere di Camil Ressu, Pallady e il pittore bulgaro Jules Pascin. Nel 1920 Bogdan-Pite\u0219ti commission\u00f2 a Paciurea un busto di Domnica. Lo stesso anno, Dimitrescu dipinse un suo ritratto a olio su cartone.\nIl maniero di Colone\u0219ti e il suo fondo artistico caddero vittime di abbandono. Secondo Tudor Vianu, la collezione fu \"travolta dal vento della devastazione\" anche negli anni tra le due guerre. Nel 1924 fu oggetto di un'asta pubblica. Questo attir\u00f2 le proteste di personaggi letterari come Cezar Petrescu, Perpessicius e Victor Eftimiu. Come risultato dell'asta, molte opere passarono nelle collezioni di Zambaccian, Alexandru G. Florescu, Iosif Dona e molti altri.\nSotto il regime comunista, l'edificio di Vlaici venne trasformato in un ramo per la produzione di macchinari agricoli. Beldie racconta che, sotto il comunismo, Domnica Bogdan lavor\u00f2 come igienista all'ospedale centrale di Bucarest."}
{"id": "8894763", "revid": "36426", "url": "https://it.wikipedia.org/wiki?curid=8894763", "title": "Palazzo Libri", "text": "Palazzo Libri \u00e8 un edificio storico del centro di Firenze, situato via della Vigna Vecchia 7 e via delle Burella 14.\nStoria e descrizione.\nL'edificio, di fondazione trecentesca, \u00e8 indicato dalla letteratura come ampliato dalla famiglia del Niente nell'ultimo quarto del Quattrocento. Agli inizi del Cinquecento pass\u00f2 alla famiglia Libri, del gonfalone Bue, che ne mantenne la propriet\u00e0 per pi\u00f9 di quattro secoli. \nOltrepassato l'androne si accede a un piccolo cortile porticato su due lati opposti, che gi\u00e0 Walther Limburger segnalava per l'eleganza delle forme riconducendolo all'inizio del XV secolo (nel 1427 il palazzo era di Agnolo di Piero Barucci). Sul fondo, isolati sulla parete intonacata, si stagliano tre pilastri trecenteschi in pietra forte, con ampie arcate in laterizio. Sotto il loggiato destro sono sistemati due giganteschi scudi su tela settecenteschi, dove l'arme dei Pepi (d'argento, a tre libri chiusi e rovesciati di rosso, affibbiati d'oro, 2.1) \u00e8 congiunta a due diverse armi di parentela. \nCommenta Guido Carocci: \"il palazzo, grandioso nel suo insieme, non ha sulla facciata decorazioni architettoniche degne di considerazione, mentre nella parte interna ha un cortile del XV secolo con portici di belle proporzioni e di squisito gusto decorativo\". Proprio questa estrema semplicit\u00e0 del fronte e il riserbo che l'architettura sembra esprimere nel celare i suoi spazi interni, rendono il palazzo di grande fascino, tra i pi\u00f9 interessanti della zona. Da segnalare anche il portone rialzato dal piano stradale con tre gradini e protetto da due paracarri, secondo un disegno decisamente inconsueto per l'architettura fiorentina.\nSu via delle Burella 14 presenta al piano terreno cinque finestre inginocchiate e un portone alzato come quello su via della Vigna Vecchia.\nIn via delle Burella 12 si leggono evidenti resti di una torre trecentesca, unita al palazzo e che, sebbene in parte a indicare la sola originaria cantonata, si sviluppano fino all'attuale terzo piano."}
{"id": "8894767", "revid": "2226653", "url": "https://it.wikipedia.org/wiki?curid=8894767", "title": "Leone Tedesco", "text": ", autore di manuali e trattati pratici per insegnanti e alunni.\nBiografia.\nNacque nel Ghetto Nuovo di Venezia, in seno alla \u201cNazione Todesca\u201d, da Beniamino, attivo nel campo dei banchi di pegno e da Venturina Nacamulli.\nConseguito il diploma di maestro delle scuole primarie fu tra i giovani ebrei che si offrirono volontari all\u2019appello di Daniele Manin per la difesa di Venezia contro gli austriaci. Nell\u2019assedio, durato dal marzo 1848 all\u2019agosto del 1849, fece parte della Legione degli Artiglieri veneti denominata \u201cBandiera e Moro\u201d.\nNel 1849 spos\u00f2 la ventenne veneziana Stella Rav\u00e0, sorella dell\u2019amico e compagno di studi magistrali Mois\u00e8 Rav\u00e0, fondatore dell\u2019omonimo istituto, la cui famiglia proveniva dalla comunit\u00e0 ebraica di Revere, in provincia di Mantova.\nNel 1850, dopo la nascita della sua primogenita Fanny , si trasfer\u00ec con moglie e figlia a Trieste, dove ebbe il primo incarico di maestro.\nI figli nati successivamente furono: Ettore, Jenny, Emma, Achille Beniamino, Elisa, Davide.\nNel 1857 presso l\u2019Universit\u00e0 di Padova sostenne gli esami del corso di Pedagogia, ai quali si era preparato come studente privatista.\nConseguito il titolo di professore di Pedagogia fece ritorno a Trieste, dove fu direttore di una rinomata Scuola israelitica, nella quale si applicavano gli innovativi metodi didattici ispirati a Gr\u00e9goire Girard, Federico Froebel e al Pestalozzi .\nLeone Tedesco, in un Paese nel quale all\u2019indomani dell\u2019Unit\u00e0 d\u2019Italia il 74% della popolazione risultava analfabeta, visse come una missione il suo ruolo di educatore, e volle contribuire al progresso e alla modernizzazione di esso.\nNel 1867 assunse l\u2019incarico di docente di pedagogia presso un Istituto Superiore di Pedagogia a Firenze.\nNel 1871 moriva la moglie Stella. Sei anni dopo contraeva un nuovo matrimonio a Firenze con Emilia Facchetti, di famiglia bresciana.\nNel 1883 venne incaricato dell\u2019insegnamento di pedagogia e psicologia presso il Regio Istituto Superiore di Magistero Femminile di Roma.\nNel 1884 ricopr\u00ec l\u2019incarico di docente di pedagogia nella Scuola Normale Femminile di Catanzaro.\nNel 1885 insegn\u00f2, con la stessa qualifica, nella Scuola normale Maschile di Messina.\nDopo questa data non si hanno pi\u00f9 documenti sulla sua attivit\u00e0 di insegnante.\nL\u2019ultima notizia, del 1908, riguarda la richiesta di una \u201cmezza-pensione\u201d per meriti di guerra, alla R. Accademia Militare di Torino."}
{"id": "8894769", "revid": "1869172", "url": "https://it.wikipedia.org/wiki?curid=8894769", "title": "Nicolas Dejasgh\u00e8re", "text": ""}
{"id": "8894771", "revid": "22475", "url": "https://it.wikipedia.org/wiki?curid=8894771", "title": "Per morte innaturale", "text": "Per morte innaturale (\"Unnatural Death\") \u00e8 un romanzo giallo del 1927 scritto da Dorothy L. Sayers, il terzo con protagonista l'investigatore dilettante Lord Peter Wimsey.\nTrama.\nSiamo alla fine del 1925: il dottor Carr racconta a Lord Peter Wimsey e all'ispettore-capo Parker della morte di una sua paziente, l'anziana Agatha Dawson, che soffriva di cancro allo stadio terminale. Il dottore si era convinto che ci fosse qualcosa di sospetto in quel decesso, e aveva insistito per un'autopsia. Che per\u00f2 gli aveva dato torto e aveva confermato il verdetto di morte naturale. Travolto dallo scandalo, ha dovuto lasciare la propria comunit\u00e0 a Lehampton e venire a Londra.\nIncuriosito dalla storia, Lord Peter invia Miss Katherine Climpson, la sua acuta assistente di mezza et\u00e0, ad indagare, soprattutto su colei che pi\u00f9 ha tratto beneficio dalla morte della signora Dawson: la pronipote, Mary Whittaker, che peraltro, da infermiera qualificata, l'ha assistita nel periodo pi\u00f9 acuto della malattia. In pi\u00f9, la signorina ha ereditato solo in virt\u00f9 della mancanza di un testamento, che la signora Dawson si era sempre rifiutata di fare, e in quanto parente pi\u00f9 prossima. La signorina Climpson scopre innanzitutto che poco prima della sua morte, la signora Dawson aveva mandato via le sue cameriere, le sorelle Bertha e Evelyn Gotobed...la prima delle quali viene presto trovata assassinata. Nel caso entrano presto una misteriosa donna residente a Mayfair, Muriel Forrest, e un lontano parente della signora Dawson, il reverendo Hallelujah Dawson, mezzo indiano.\nLord Peter si \u00e8 dunque imbattuto in un vero \"delitto perfetto\"?"}
{"id": "8894772", "revid": "1272592", "url": "https://it.wikipedia.org/wiki?curid=8894772", "title": "Mateiu Caragiale", "text": "\u00c8 conosciuto per aver scritto il romanzo \"Craii de Curtea-Veche,\" nel quale descrisse l'ambiente dei discendenti dei boiardi nel periodo della Prima Guerra Mondiale. Lo stile di Caragiale, associato al simbolismo, al decadentismo del fin de si\u00e8cle e al modernismo, fu un elemento di originalit\u00e0 nella letteratura rumena nel periodo interbellico. In opere successive, speriment\u00f2 la narrativa poliziesca a livello locale. Tuttavia, non si \u00e8 d'accordo sul fatto che il suo lavoro abbia prodotto una narrativa completa o solo frammenti. La scarsit\u00e0 di scritti che ha lasciato \u00e8 contrastata dalla loro acclamazione critica e da un grande, per lo pi\u00f9 postumo, seguito.\nCaragiale, noto anche come un araldista dilettante, pubblic\u00f2 sporadicamente le sue opere, cercando invece di imporsi e di intraprendere una carriera nella politica. Fu associato al Partito Democratico Conservatore, e poi alla Lega del Popolo, e alla fine sollev\u00f2 polemiche sostenendo gli Imperi Centrali durante l'occupazione della Romania. In seguito si concentr\u00f2 sulla letteratura e, tra la fine degli anni venti e l'inizio degli anni trenta del 900, pubblic\u00f2 la maggior parte dei suoi testi in prosa sulla rivista \"G\u00e2ndirea\".\nMateiu era il figlio illegittimo e ribelle dell'influente drammaturgo Ion Luca Caragiale e il fratellastro di Luca Caragiale, poeta d'avanguardia morto nel 1921. Si affili\u00f2 al simbolismo rumeno e, per gran parte della sua vita, fu una presenza regolare nel circolo intellettuale formato intorno al ristorante Casa Cap\u0219a. I suoi soci includevano Alexandru Bogdan-Pite\u0219ti, M\u0103rg\u0103rita Miller Verghy e il poeta Ion Barbu, che era anche uno dei suoi promotori pi\u00f9 dedicati.\nBiografia.\nPrimi anni.\nMateiu Ion Caragiale nacque a Bucarest il 25 marzo 1885 da Ion Luca Caragiale e Maria Constantinescu, una ex impiegata del municipio. Visse i suoi primi anni a casa di sua madre in via Frumoas\u0103, vicino a Calea Victoriei, fino a quando l'edificio venne venduto. Mateiu aveva una sorellastra, figlia di sua madre da un'altra relazione extra-coniugale. Nel 1889, quasi un anno dopo la separazione dalla madre, suo padre spos\u00f2 Alexandrina Burelly, portando Mateiu nella sua nuova famiglia. Negli anni seguenti, fu progressivamente allontanato da suo padre e, secondo Ecaterina, la figlia pi\u00f9 giovane di Ion Luca Caragiale e Alexandrina Burelly, \"Mateiu affront\u00f2 da solo [suo padre] e lo contraddisse sistematicamente.\"\nIl giovane Caragiale fu mandato al Collegio Sf\u00e2ntul Gheorghe di Anghel Demetriescu a Bucarest, dove scopr\u00ec la passione per la storia e l'araldica. In quel periodo fu probabilmente introdotto nel circolo di Demetriescu, che comprendeva il medico Constantin Istrati, lo scrittore Barbu \u0218tef\u0103nescu-Delavrancea, il fisico \u0218tefan Hepites, il critico letterario Nicolae Petra\u0219cu e l'architetto Ion Mincu. Nel 1901, durante un viaggio estivo a Sinaia dove soggiorn\u00f2 con la famiglia Bibescu, Mateiu conobbe George Valentin e Alexandru Bibescu. In una lettera che scrisse all'epoca, descrisse quest'ultimo come \"solamente troppo pazzo e un maniaco frenetico\". Il suo libro preferito a 17 anni era \"L'Arriviste\", dello scrittore francese F\u00e9licien Champsaur, che, come egli stesso riconobbe, contribu\u00ec alla sua visione dell'arrampicata sociale. Nel 1903 con Ion Luca, Burelly e i loro figli, viaggi\u00f2 attraverso l'Europa occidentale, visitando Austria-Ungheria, Svizzera, Italia e Francia; durante il viaggio, appunt\u00f2 le impressioni lasciate su di lui dalle varie tendenze artistiche europee.\nNel 1904 suo padre si trasfer\u00ec a Berlino e port\u00f2 Mateiu con s\u00e9, nella speranza di poterlo persuadere a studiare legge presso l'Universit\u00e0 Frederick William, oggi Universit\u00e0 Humboldt. Tuttavia, Mateiu pass\u00f2 il suo tempo a leggere ed esplorare la capitale imperiale tedesca. Pi\u00f9 tardi si sarebbe riferito a questo periodo usando un termine francese, \"l'\u00e9cole buissoni\u00e8re\". Ecaterina Caragiale disse che uno dei passatempi preferiti di suo fratello era \"ammirare gli alberi secolari nel Tiergarten\". Insoddisfatto dell'atteggiamento di Mateiu, Ion Luca lo rimand\u00f2 in Romania nel 1905, dove si iscrisse alla Facolt\u00e0 di Legge dell'Universit\u00e0 di Bucarest, ma la lasci\u00f2 un anno dopo. Per un breve periodo, il padre di Caragiale affid\u00f2 anche a \u0218tef\u0103nescu-Delavrancea la supervisione del figlio.\nConflitti padre-figlio e il debutto letterario.\nIl conflitto con suo padre dur\u00f2 fino a quando quest'ultimo non mor\u00ec. Lo psichiatra e saggista Ion Vianu, che studi\u00f2 il loro rapporto con gli strumenti della psicoanalisi, descrisse il sentimento di Mateiu verso Ion Luca come \"antipatia, al limite dell'odio\" e propose che ci\u00f2 rifletteva le influenze materne avute durante il breve periodo in cui Maria Constantinescu era stata il suo unico genitore.\nLa situazione peggior\u00f2 molto probabilmente nel 1904, dopo la morte di sua zia Lenci, quando Ion Luca si appropri\u00f2 dell'eredit\u00e0 di suo figlio e, insieme alla decisione del padre di smettere di mantenerlo, ci\u00f2 lasci\u00f2 Mateiu senza una fonte stabile di reddito. In questo modo avrebbe dovuto provvedere alla madre e alla sorella, fino a quando Ion Luca trasfer\u00ec l'eredit\u00e0 derivante dalla morte dell'altra zia Catinca Momuloaia, alla sua ex amante. Mateiu disse, inoltre, che suo padre gli aveva fatto frequentare l'Universit\u00e0 a Berlino senza dargli i soldi per pagare le tasse scolastiche. Qualche tempo dopo il suo ritorno in Romania, inizi\u00f2 a frequentare il circolo letterario simbolista formato attorno al poeta e agitatore politico di sinistra Alexandru Bogdan-Pite\u0219ti, che forn\u00ec al giovane Caragiale denaro e lo invit\u00f2 spesso a cena.\nNella primavera del 1907, nonostante le continue tensioni tra padre e figlio, Mateiu, che si stava riprendendo da una grave forma di morbillo, torn\u00f2 a Berlino, dove risiedeva ancora la famiglia di Ion Luca. Ben presto divenne l'amante di una donna locale, una relazione che secondo quanto riferito port\u00f2 il padre a dichiararsi scandalizzato. Nel 1909, si iscrisse nuovamente all'Universit\u00e0, ma ancora una volta non riusc\u00ec a completare gli studi.\nMateiu Caragiale cominci\u00f2 a lavorare a \"Craii de Curtea-Veche\" nel 1910. Due anni dopo, durante un viaggio a Ia\u0219i, pubblic\u00f2 le sue prime 13 poesie nella rivista letteraria \"Via\u021ba Rom\u00e2neasc\u0103\", ottenendo le lodi del poeta Panait Cerna e le critiche dello scrittore Tudor Arghezi. Negli anni successivi, Mateiu continu\u00f2 a scrivere poesie, pubblicate da Constantin Banu nella sua rivista, Flac\u0103ra.\nSuo padre mor\u00ec nel giugno del 1912, cosa che, secondo \u0218erban Cioculescu il quale fece riferimento alla corrispondenza di Mateiu, lo lasci\u00f2 indifferente.\nCariche pubbliche.\nSuccessivamente Caragiale torn\u00f2 a Bucarest. Nell'estate del 1912, con l'aiuto del giornalista Rudolf Uhrinowsky, il giovane scrittore fu assunto da un giornale in lingua francese, \"L'Ind\u00e9pendence Roumaine\". Nel mese di ottobre, divenne il capo dello staff del Ministero dei Lavori Pubblici nel secondo esecutivo di Titu Liviu Maiorescu, sotto il ministro Alexandru B\u0103d\u0103r\u0103u. Intorno al 1908 cominci\u00f2 a interessarsi alla politica, dopo che suo padre si un\u00ec con Take Ionescu e il suo Partito Conservatore-Democratico; all'epoca, critic\u00f2 le scelte politiche del padre, ma not\u00f2 comunque che poteva essere utile al suo avanzamento in politica. Subito dopo aver fatto il suo debutto letterario, si scontr\u00f2 con il padre per aver preso in considerazione una nomina al gabinetto durante l'esecutivo di Ionescu.\nDopo la morte del padre, Mateiu inizialmente pens\u00f2 di unirsi al Partito Conservatore e chiedere un posto a Grigore Gheorghe Cantacuzino, sindaco di Bucarest e uno stretto collaboratore di Bogdan-Pite\u0219ti. Tuttavia, arriv\u00f2 a definire questa posizione come \"una cattiva soluzione\" e, dopo che Maiorescu e Ionescu formarono un'alleanza, chiese e ottenne con successo un appuntamento da B\u0103d\u0103r\u0103u. Caragiale in seguito disse:\nQuesto contraddiceva un altro dei suoi resoconti, in cui confess\u00f2 che venne ricevuto con indifferenza da B\u0103d\u0103r\u0103u e che la sua unione ai conservatori-democratici era stata la richiesta di morte del padre.\nAssunse l'incarico il 7 novembre 1912, ma, come confess\u00f2 in seguito, i registri ufficiali furono modificati per far sembrare che fosse stato un funzionario pubblico dal 29 ottobre. Il suo periodo in carica fu descritto dal critico Barbu Cioculescu come un affare blando, Mateiu aveva \"esaurito la sua fantasia [politica]\" con i suoi sforzi per affascinare B\u0103d\u0103r\u0103u. Come raccont\u00f2 pi\u00f9 tardi Caragiale, condusse colloqui con una delegazione del Regno di Serbia riguardo l'iniziativa di costruire un ponte sul Danubio per collegare i due Stati. Nel 1913 divenne Cavaliere dell'Ordine della Corona e Cavaliere di II Classe dell'Ordine di Sant'Anna dell'Impero russo. Nel 1913 Caragiale scrisse il racconto \"Remember\", mentre continuava a contribuire a \"Via\u021ba Rom\u00e2neasc\u0103\". Anche se la sua carica era dovuta ai conservatori-democratici, Caragiale era ancora vicino a Bogdan-Pite\u0219ti, il cui quotidiano \"Seara\" pubblic\u00f2 diversi articoli che promuovevano attacchi a B\u0103d\u0103r\u0103u. Il suo impiego termin\u00f2 il 17 gennaio 1914, quando il governo nazionale liberale di Ion I. C. Br\u0103tianu sal\u00ec al potere. Secondo Ion Vianu, Caragiale aveva ragione nel ritenere che il suo marginale coinvolgimento negli intrighi politici lo avesse reso un bersaglio per gli avversari di B\u0103d\u0103r\u0103u.\nPrima Guerra Mondiale.\nLe note di Caragiale riportano che, durante le fasi iniziali della Prima Guerra Mondiale, quando la Romania era ancora un paese neutrale, il suo amico Bogdan-Pite\u0219ti agiva come agente politico degli Imperi Centrali e che i soldi che aveva messo a disposizione erano stati forniti da fondi di propaganda tedeschi. Tuttavia, le due figure erano particolarmente vicine tra loro, durante e dopo il 1915 e, nel 1916, visitarono anche Berlino insieme. All'epoca, Caragiale visit\u00f2 anche il circolo letterario germanofilo istituito da M\u0103rg\u0103rita Miller Verghy e prese in prestito 10.000 lei da Bogdan-Pite\u0219ti, prestito che non restitu\u00ec mai. Le tendenze germanofile di Caragiale e il tradizionalismo avevano ormai estinto la sua francofilia culturale, e si diffusero voci che egli stesso fosse una spia per l'Impero tedesco.\nMateiu Caragiale era un frequentatore del rinomato ristorante Casa Cap\u0219a ed era costantemente circondato da un gruppo ristretto di festaioli, che comprendeva Uhrinowsky e l'aristocratico Gheorghe Jurgea-Negrile\u0219ti. In seguito si aggiunse l'ammiraglio russo Vessiolkin, il quale era presumibilmente il figlio illegittimo dell'imperatore Alessandro III. Grazie all'intervento di Uhrinowsky, Caragiale divenne un corrispondente per l'agenzia di stampa ottomana \"Asmanli\", un lavoro che tenne per otto mesi. A met\u00e0 dell'estate del 1916, Caragiale don\u00f2 una somma di denaro a un fondo che avrebbe dovuto decorare la tomba di \u0218tefan Luchian al cimitero di Bellu con un busto realizzato dallo scultore Dimitrie Paciurea. Tuttavia, il conflitto mondiale e gli eventi successivi impedirono che ci\u00f2 avvenisse.\nQuando la Romania si un\u00ec agli Alleati e inizi\u00f2 la campagna di Romania, Caragiale scrisse la prima delle tre sezioni di \"Craii de Curtea-Veche\", intitolata \"\u00cent\u00e2mpinarea crailor\". Non segu\u00ec le autorit\u00e0 e i sostenitori di Take Ionescu mentre si ridistribuivano in Moldavia quando la Romania meridionale cadde nelle mani degli Imperi Centrali e rimase a Bucarest. Era ancora attivo all'interno dei circoli germanofili, compresi quelli che optarono per il collaborazionismo, ed era tenuto in grande considerazione dalle forze occupanti: suo fratello Luca era impiegato nel nuovo apparato amministrativo, ma la promozione di Mateiu al grado di prefetto fu bloccata da Lupu Kostaki. Dopo che il governo di Alexandru Marghiloman firm\u00f2 il Trattato di Bucarest di fronte agli Imperi Centrali, Mateiu rese noto il suo sostegno per il Partito Conservatore pi\u00f9 filotedesco: il 29 giugno 1918 lui e Luca furono tra i firmatari di una lettera indirizzata all'anziano Petre P. Carp, ex leader conservatore, chiedendogli di assumere il governo del paese. Questa scelta politica fu molto controversa e a causa della sua esposizione la carriera politica di Caragiale fin\u00ec. In un saggio biografico del 1970 su Mateiu Caragiale, Cioculescu attribu\u00ec a Mateiu la paternit\u00e0 del documento, e afferm\u00f2 che Luca aveva accettato di partecipare solo a causa delle pressioni di suo fratello.\nNel 1919, mentre Ionescu guadagnava influenza politica attraverso la sua alleanza con la Lega del Popolo, Mateiu divenne capo dell'ufficio stampa del Ministro degli Affari Interni, servendo fino al 1921. Gli scritti successivi mostrano che era profondamente insoddisfatto dell'ufficio e che si risentiva del fatto che Ionescu non gli avesse assegnato l'ufficio diplomatico di console. Rassegn\u00f2 quindi le dimissioni e lasci\u00f2 i conservatori-democratici, un'azione che in seguito defin\u00ec \"un grave errore\". Caragiale viveva presumibilmente in penuria, avendo una residenza temporanea in varie case nella periferia di Bucarest ed essendo stato cacciato da almeno una di queste dopo non aver pagato l'affitto.\nSempre nel 1921 venne pubblicata una prima bozza di \"Remember\" in \"Via\u021ba Rom\u00e2neasc\u0103\". La seconda parte di \"Craii de Curtea-Veche\", \"Cele Trei hagial\u00e2curi\", venne scritta sporadicamente tra il 1918 e il 1921. Nel 1923 spos\u00f2 Marica Sion, figlia del poeta e nobile Gheorghe Sion, diventando cos\u00ec il proprietario di un appezzamento di terreno a Fundulea. Nonostante possedesse terreni in campagna e vivesse una vita confortevole in citt\u00e0, Caragiale confess\u00f2 una nostalgia verso le case in cui era cresciuto, e soprattutto verso la casa di sua madre a Bucarest.\n\"Craii de Curtea-Veche\" e il soggiorno in Italia.\nMateiu Caragiale pubblic\u00f2 \"Remember\" come volume l'anno successivo; dal 1922 inizi\u00f2 a lavorare su \"Spovedanii\", la terza e ultima sezione di \"Craii de Curtea-Veche\" che, come raccont\u00f2, coincise con \"la crisi pi\u00f9 terribile\" della sua vita. Molte delle sue poesie furono pubblicate in \"Antologia poe\u021bilor de Azi\", una raccolta del 1925 curata da Perpessicius e Ion Pillat, e furono accompagnate da un ritratto a inchiostro firmato Marcel Janco; all'epoca, Caragiale annunci\u00f2 che avrebbe pubblicato una serie di poesie con il titolo \"Pajere\".\nTra il marzo del 1926 e l'ottobre del 1928, \"G\u00e2ndirea,\" la rivista di Tudor Vianu, pubblic\u00f2 a puntate il suo romanzo \"Craii de Curtea-Veche\". Complet\u00f2 le ultime aggiunte al testo nel novembre del 1927, in quanto le prime sezioni erano gi\u00e0 in stampa. Dopo il gran successo che ottenne l'ultimo episodio pubblicato su \"G\u00e2ndirea\", Mateiu disse:\nIl critico letterario Eugen Lovinescu, che critic\u00f2 le successive mosse di \"G\u00e2ndirea\" verso il tradizionalismo e un'ideologia di estrema destra, svolta che coincise con la partenza di Vianu, sostenne che Caragiale era stato un importante guadagno per la sede letteraria. Nella sua convinzione, Caragiale e altri \"scrittori di talento\" aiutarono la rivista, la quale non aveva un \"critico di autorit\u00e0\" al suo timone.\nNel 1926 si radun\u00f2 con la Lega del Popolo e chiese, senza successo, a Ottaviano Goga di assegnargli una candidatura per un seggio parlamentare durante le elezioni di quell'anno. Nel gennaio del 1928, prosegu\u00ec nuovamente la sua carriera nella diplomazia e cerc\u00f2 di ottenere una nomina presso il consolato rumeno a Helsinki, in Finlandia; fece visita, cos\u00ec, al ministro degli Esteri Nicolae Titulescu, il quale si trovava a Sanremo. Titulescu lo ricevette all'Hotel Miramare, ma le trattative tra di loro furono inconcludenti. Secondo Perpessicius, il fallimento fu causato dalle avversit\u00e0 che altri politici avevano nei confronti di Caragiale, mentre Ion Vianu sostenne che la causa fu la sua ambizione. Lo scrittore fu comunque soddisfatto dalla sua visita, in quanto rimase profondamente colpito dal paesaggio italiano e, di conseguenza, tent\u00f2 di creare, usando le sue stesse parole, un'atmosfera di \"profonda quiete italiana\" nella sua propriet\u00e0 a Fundulea.\nI suoi progetti politici vennero sospesi e Caragiale concentr\u00f2 le sue energie sull'ottenimento dell'ordine Legion d'onore, diventando alla fine uno dei suoi \"Chevaliers\" nel dicembre del 1929. Caragiale stesso disse che ci\u00f2 era stato reso possibile dall'intercessione di Fran\u00e7ois Lebrun, il corrispondente di Bucarest del giornale Le Matin.\nGli ultimi anni e la morte.\nCaragiale inizi\u00f2 a lavorare su \"Soborul \u021ba\u021belor\" e sulla storia poliziesca \"Sub pecetea tainei;\" entrambi rimarranno incompiuti. La prima bozza di \"Sub pecetea tainei\" fu pubblicata da \"G\u00e2ndirea\" nell'aprile del 1930 e nell'aprile del 1933, mentre \"Soborul \u021ba\u021belor\" fu mantenuto in tre diverse varianti. In un saggio del 1985, pubblicato successivamente come prefazione per \"Sub pecetea tainei\", il critico letterario Nicolae Manolescu propose che, sebbene la storia non fosse stata completata, la sua trama doveva sembrare volontariamente ambigua, cos\u00ec da portare altri commentatori a supporre, erroneamente, che il testo si fosse concluso bruscamente.\nNel 1931 lo scrittore sperava ancora in un ritorno alla scena politica, questa volta con il Partito Nazionalista Democratico, che sal\u00ec al potere sotto Nicolae Iorga. Si avvicin\u00f2, quindi, al sottosegretario agli Affari Interni Nicolae Ottescu, chiedendo la nomina a prefetto, ma venne rifiutato. Durante lo stesso periodo, Caragiale fu occasionalmente coinvolto in eventi che influenzarono la scena culturale. Nel maggio del 1930 partecip\u00f2 a un banchetto in onore dell'autore italiano Filippo Tommaso Marinetti, ideologo del Futurismo. Fu organizzato dalla Societ\u00e0 degli Scrittori Romeni e dall'Associazione Culturale Italo-Romena e vide la partecipazione di molte altre figure culturali, la maggior parte delle quali erano soci della rivista \"Contimporanul\". Nel gennaio del 1934, il linguista ed editore Alexandru Rosetti firm\u00f2 un contratto con Caragiale, con il quale quest'ultimo accettava di completare \"Sub pecetea tainei\" e di farlo pubblicare dalla casa editrice di Rosetti, Editura Funda\u021biilor Regale.\nNel corso dello stesso anno cess\u00f2 la maggior parte delle attivit\u00e0 letterarie. Lo scrittore stava probabilmente progettando di trasferirsi a Fundulea rompendo, cos\u00ec, tutti i legami con i suoi coetanei. Nonostante questo brusco cambiamento, Caragiale non aveva completamente abbandonato la sua carriera di scrittore. Nel 1931, la rivista culturale di Oradea, \"Cele Trei Cri\u0219uri\", pubblic\u00f2 le sue memorie intitolate \"Vechi impresii de spectator\". In queste memorie, Caragiale dichiar\u00f2 di aver raggiunto \"una serena maturit\u00e0\". Stava progettando di scrivere una biografia di Albrecht Joseph Reichsgraf von Hoditz, un stravagante nobile della Slesia del XVIII secolo, che venne brevemente menzionato in \"Cele Trei hagial\u00e2curi\", ed era anche interessato alle opere di due scrittori francesi, Antoine Fureti\u00e8re e Honor\u00e9 de Balzac. All'inizio del 1935, subito dopo aver letto i testi di Stefan Zweig sulla guarigione della fede, descrisse l'effetto che questa lettura ebbe sulla sua vita come:\nMateiu Caragiale mor\u00ec due anni dopo a Bucarest, all'et\u00e0 di 51 anni, a causa di un ictus. Nonostante il suo esplicito desiderio e l'opposizione della sua vedova, si tennero dei discorsi durante la sua cerimonia funebre, compresi quelli di Alexandru Rosetti e Adrian Maniu. Rosetti e Eugen Lovinescu in seguito raccontarono un incidente insolito scatenato dall'evento: Iancu Vulturescu, amico di Caragiale e frequentatore di Casa Cap\u0219a, guard\u00f2 intensamente il cadavere mentre porgeva i suoi omaggi; pi\u00f9 tardi, la sera, si suicid\u00f2 in una stanza d'albergo.\nLa sua visione e vita personale.\nLe sue vedute e manierismi.\nL'interesse di Mateiu Caragiale per l'araldica e la genealogia rispecchiava i suoi gusti e la sua visione del mondo, che sono stati descritti come \"snobismo\", \"estetismo\", e \"dandismo\", cos\u00ec come l'amore per la storia. Svilupp\u00f2, inoltre, una curiosit\u00e0 per l'astronomia, la magia, cos\u00ec come per la botanica e l'agronomia, e tenne note dettagliate nelle quali registrava la morte di tutti gli aristocratici rumeni che erano suoi contemporanei.\nQueste capacit\u00e0, cos\u00ec come i suoi gusti, consolidarono la sua reputazione di erudito, nonostante la sua mancanza di studi formali. La coltivazione di obiettivi estetici aveva apparentemente guidato lo scrittore per tutta la sua vita. Allo stesso tempo, era attratto dall'esoterismo, dall'alchimia e da argomenti mistici come la numerologia. Tutti questi interessi furono fondamentali per le sue opere.\nUna caratteristica della vita di Mateiu Caragiale fu la ricerca delle sue nobili origini, per contrastare il suo status di figlio illegittimo. Secondo lo storico Lucian Nastas\u0103, ci\u00f2 si scontrava con la discrezione di suo padre in relazione ai suoi antenati greci: Ion Luca \u00e8 noto per aver descritto le sue origini come incerte, anche se queste erano state ben documentate, e di aver successivamente affermato che qualsiasi nobile lignaggio in Romania si basava su genealogie spurie. All'inizio della sua giovinezza, Mateiu scherzosamente si rifer\u00ec a se stesso come \"principe Bassaraba-Apaffy\", mescolando il titolo usato dai primi principi valacchi Basarabidi e dalla famiglia Apaffy della nobilt\u00e0 ungherese. Le lettere che scrisse mentre era ancora uno studente mostrano che stava pensando a un matrimonio di convenienza come mezzo per aumentare la sua ricchezza e il suo status.\nTra il 1907 e il 1911, Caragiale studi\u00f2 l'araldica rumena e, a questo scopo, lesse \"Familii boiere\u0219ti Rom\u00e2ne\" di Octav-George Lecca. Molti degli oggetti araldici che cre\u00f2 erano destinati al suo uso personale. Nel giugno del 1928, cre\u00f2 un'insegna verde e gialla per la famiglia Caragiale nella sua propriet\u00e0 a Fundulea.\nAltre eccentricit\u00e0 che Caragiale adott\u00f2 includevano l'indossare un \"abito principesco\" disegnato da lui stesso, lo sviluppo di modelli di linguaggio insoliti, cos\u00ec come un noto amore per le decorazioni, onori ufficiali che cerc\u00f2 di ottenere in diverse occasioni, arrivando a ottenere la Legion d'onore. Il suo pi\u00f9 grande rammarico a questo proposito era di non aver ricevuto l'Ordine della Rosa Bianca della Finlandia. Ion Vianu sostiene che, intimamente consapevole del fatto che le sue pretese genealogiche erano discutibili, lo scrittore cerc\u00f2 di compensare ci\u00f2 trovando la sua strada in ambienti meritocratici.\nOpere.\nStile letterario.\nA differenza del fratellastro Luca, Caragiale tendeva a stare lontano dai movimenti letterari della sua epoca, e pose i suoi riferimenti culturali nel relativo passato, ispirandosi ad autori romantici e simbolisti come Edgar Allan Poe, Auguste Villiers del'Isle-Adam, Jules Am\u00e9d\u00e9e Barbey d'Aurevilly, Charles Baudelaire e Jos\u00e9 Mar\u00eda de Heredia. Tudor Vianu, nel notare la differenza di stile tra il realista Ion Luca e i suoi due figli, sottoline\u00f2 che i tre condividevano, come tratti caratteristici, \"La coltivazione di forme pienamente sviluppate, la visione dell'arte come un sistema chiuso resistente alle forze anarchiche della realt\u00e0\".\nGeorge C\u0103linescu, parlando dell'originalit\u00e0 di Mateiu Caragiale, vide in lui un \"promotore (forse il primo) del balcanismo letterario, quel miscuglio di frasi oscene, impulsi lascivi, consapevolezza di una genealogia avventurosa e sfocata, tutto purificato e visto dall'alto da un'intelligenza superiore\". In relazione alla letteratura rumena, credeva di aver scoperto un tratto comune negli scrittori \"balcanici\" originari per lo pi\u00f9 della Valacchia, citando Mateiu Caragiale, lo scrittore Anton Pann, i poeti Tudor Arghezi, Ion Minulescu e Ion Barbu.\nTra le altre caratteristiche che distinguevano Caragiale dai suoi colleghi scrittori rumeni, c'era il suo vocabolario altamente creativo, in parte basato su arcaismi e parole che si utilizzano raramente nel linguaggio moderno rumeno, comprese quelle prese in prestito dal turco e dal greco, o anche dal roman\u00ec. In \"Craii de Curtea-Veche\" introdusse una vasta gamma di parole presenti negli usi colloquiali degli inizi del XX secolo, oltre ad avvalersi dell'abitudine, allora comune, di prendere in prestito intere frasi dal francese.\nLa maggior parte della prosa di Caragiale \u00e8 interconnessa attraverso allusioni a se stesso e, occasionalmente, le opere si riferiscono l'una all'altra. Ion Vartic indica anche che \"La Com\u00e9die humaine\" di Balzac, in particolare \"Histoire des treize\", che \u00e8 noto per essere stato uno dei libri che Caragiale amava di pi\u00f9, influenz\u00f2 la struttura generale delle sue storie.\nRomanzi.\n\"Craii de Curtea-Veche\", un racconto in prima persona, traccia e satirizza la societ\u00e0 rumena nei primi decenni del XX secolo.\nDiversi critici hanno sottolineato che, in \"Craii de Curtea-Veche\", Caragiale ha usato personaggi e dialoghi per illustrare la propria visione del mondo e punti di riferimento storici. Tra i ricchi riferimenti culturali presenti nel romanzo, \u0218erban Cioculescu ha identificato vari ritratti, pi\u00f9 o meno diretti, dei contemporanei di Caragiale, molti dei quali rimandano alla sua famiglia.\nAltri lavori.\n\"Remember\" \u00e8 una racconto ambientato a Berlino, che ritrae eventi drammatici nella vita del dandy Aubrey de Vere. Perpessicius sostiene che il protagonista principale era \"preso, apparentemente, da un racconto di Oscar Wilde\", mentre altri hanno notato un riferimento diretto allo scrittore del XIX secolo Aubrey de Vere, uno indiretto al poema \"Lenora\" di Edgar Allan Poe, o un parziale anagramma del nome Barbey d'Aurevilly. Probabilmente ambientato nel 1907, uno dei suoi tratti principali \u00e8 la nostalgia dello scrittore verso la capitale tedesca, che serve a dare alla storia una qualit\u00e0 atmosferica piuttosto che narrativa.\n\"Sub pecetea tainei\" di Caragiale \u00e8 stato oggetto di dibattiti nella comunit\u00e0 letteraria. Un disaccordo si riferisce alla sua natura: alcuni lo vedono come una novella indipendente mentre altri, tra cui Alexandru George, lo vedono come un romanzo incompiuto. In questo contesto, una posizione singolare \u00e8 stata tenuta da Ovid Crohm\u0103lniceanu, che credeva che Caragiale stesse realizzando un sequel di \"Craii de Curtea-Veche.\"\n\"Sub pecetea tainei\" raccoglie i ricordi di Teodor \"Rache\" Ruse, un poliziotto in pensione. Punteggiato da omissioni volontarie, per le quali si utilizzano delle serie di ellissi, il testo \u00e8 strutturato in resoconti di tre casi irrisolti: quello di una persona scomparsa, l'impiegato Gogu Nicolau; quella di un ministro epilettico che Ruse avrebbe dovuto sorvegliare e che, dopo essere scomparso e tornato, presenta le sue dimissioni e muore, lasciando il pubblico all'oscuro del suo destino; infine quella di una coppia viennese di truffatori e presunti assassini il cui arrivo a Bucarest rappresenta una minaccia per la vita della loro ospitante, Lena Ceptureanu. I racconti di Ruse, i cui riferimenti nel testo sembrano collocarsi nel 1930, fanno parte delle sue conversazioni con il narratore, che sono ambientate nel ristorante Caru' cu bere e nella casa del narratore a Bucarest.\nPoesia.\nLe poesie simboliste di Caragiale, tra cui una serie di sonetti, mostrano anche il suo profondo interesse per la storia. \"Pajere\", che riuniva tutte le poesie che Caragiale aveva pubblicato in \"Via\u021ba Rom\u00e2neasc\u0103\" e \"Flac\u0103ra\", \u00e8 stata definita da Lovinescu come una serie di \"quadri della nostra antica esistenza dai toni arcaici \", e da Ion Vianu come \"una storia pittoresca della Valacchia\".\nC\u0103linescu ha notato come, in molte delle sue poesie e in particolare nel poema \"Lauda cuceritorului\", Mateiu Caragiale avesse infuso la sua ricerca di eredit\u00e0 aristocratiche.\nIn vari componimenti, il linguaggio poetico \u00e8 caratterizzato dal pessimismo e, secondo Barbu Cioculescu e Ion Vianu, in ci\u00f2 Caragiale \u00e8 stato influenzato dal poeta Mihai Eminescu.\nLascito.\nLe prime decadi.\nCaragiale continu\u00f2 a essere considerato uno scrittore importante durante i dieci anni successivi alla sua morte, e il suo lavoro pass\u00f2 attraverso nuove edizioni critiche. \"Pajere\" fu pubblicato nella primavera del 1936, curato da Marica Caragiale-Sion e Alexandru Rosetti. Pi\u00f9 tardi nel corso dell'anno, venne pubblicata da Rosetti \"Opere\", una raccolta di opere caratterizzata da stampe realizzate da Caragiale in vari momenti della sua vita.\nIl lavoro di Caragiale esercit\u00f2 una certa influenza fin dall'inizio. Ion Barbu coni\u00f2 i termini \"mateist\" e \"matein\" riferendosi, rispettivamente, ai sostenitori e alle cose collegate alla letteratura di Caragiale. Nel 1947, Ion Barbu scrisse il poema \"Protocol al unui Club\", inteso come omaggio alla memoria del suo amico.\n\"Mateism\" sotto il regime comunista.\nIl \"mateism\", cresciuto durante le ultime fasi del periodo interbellico, assunse l'aspetto di un fenomeno culturale sotterraneo durante il regime comunista. L'estetica di Caragiale contrastava con quella tipica del realismo socialista degli anni '50 del 900. Tuttavia, la morte del leader sovietico Iosif Stalin segnal\u00f2 un cambiamento nei principi culturali e l'affiliato e scrittore del Partito comunista Petru Dumitriu scrisse a favore del recupero di presunte \"sezioni realistiche\" nelle opere di Mateiu Caragiale e Tudor Arghezi. Eugen Simion scrisse che, alla fine dello stesso decennio, gli studenti dell'Universit\u00e0 di Bucarest investivano il loro tempo cercando di determinare l'esatta posizione delle case descritte in \"Craii de Curtea-Veche.\"\nCon la relativa liberalizzazione degli anni '60, che segu\u00ec l'ascesa di Nicolae Ceau\u0219escu come leader comunista, il lavoro di Caragiale godette di un'accoglienza pi\u00f9 favorevole. A quel punto, il nazionalismo e il comunismo nazionale divennero gli standard del discorso ufficiale, e intellettuali come Edgar Papu furono autorizzati a reinterpretare la cultura rumena sulla base di principi nazionalisti: la teoria controversa di Papu, conosciuta come protocronismo, sosteneva che i rumeni fossero alla fonte di qualsiasi movimento innovativo nella cultura mondiale. Papu riteneva che Caragiale, da lui descritto come superiore a Flaubert, avesse anticipato le tecniche di scrittura di Giuseppe Tomasi di Lampedusa.\nIndipendentemente da questo approccio, Mateiu Caragiale venne riscoperto da nuove generazioni di scrittori. Nel 1966, \"Via\u021ba Rom\u00e2neasc\u0103\" pubblic\u00f2 \"\u00cen deal, pe Militari di Radu Albala\", che era il capitolo finale di \"Sub pecetea tainei\".\nDurante le fasi finali del governo di Ceau\u0219escu, quando la liberalizzazione venne frenata, gli scritti \"matein\" furono riscoperti e reclamati da \"Optzeci\u0219ti\", un gruppo di autori noti per aver tentato di eludere le linee guida culturali adottando la letteratura fantasy e d'avanguardia. Mircea C\u0103rt\u0103rescu, esponente di spicco dell\"'Optzeci\u0219ti\" e sostenitore del Postmodernismo, si rifer\u00ec a Caragiale come uno dei suoi precursori.\nIl recupero del 1989.\nCaragiale venne completamente recuperato nei circoli culturali tradizionali dopo la rivoluzione rumena del 1989. In un sondaggio condotto all'inizio del 2001 tra 102 critici letterari rumeni dalla rivista letteraria \"Observator Cultural\", \"Craii de Curtea-Veche\" venne scelto come \"miglior romanzo rumeno del XX secolo\". Caragiale e le sue opere in prosa sono stati i temi di un libro del 2003 di Matei C\u0103linescu, intitolato \"Mateiu I. Caragiale: recitiri\". Diverse altre monografie sono state dedicate a Caragiale, tra cui una recensione favorevole del suo lavoro scritta dal ricercatore letterario Ion Iovan nel 2002.\nNel 2001 gli scritti di Caragiale vennero ripubblicati, curati da Barbu Cioculescu, in un'unica edizione, mentre la sua copia di \"Familii boiere\u0219ti Rom\u00e2ne\" di Octav-George Lecca, con i suoi numerosi commenti e schizzi, \u00e8 stata la base di una ristampa del 2002. Nel 2007, \"Remember\" venne pubblicato come audiolibro, letto dall'attore Marcel Iure\u0219."}
{"id": "8894774", "revid": "6923", "url": "https://it.wikipedia.org/wiki?curid=8894774", "title": "Miami Dolphins 2021", "text": "La stagione dei Miami Dolphins \u00e8 stata la 56\u00aa della franchigia, la 52\u00aa nella National Football League e la terza e ultima con Brian Flores come capo-allenatore. Malgrado l'avere iniziato la stagione con un record di 1\u20137, Miami vinse le successive sette partite, diventando la prima squadra nella storia della NFL a vincere sette gare consecutive subito dopo averne perse sette consecutive. Quella striscia di sette vittorie consecutive fu la pi\u00f9 lunga per i Dolphins dal 1985. Tuttavia la squadra non si qualific\u00f2 per i playoff per il quinto anno consecutivo, portando al licenziamento di Flores a causa dei cattivi rapporti con i giocatori e la dirigenza.\nCalendario.\nNote: gli avversari della propria division sono in grassetto."}
{"id": "8894779", "revid": "932457", "url": "https://it.wikipedia.org/wiki?curid=8894779", "title": "Senko Cup (competizione internazionale)", "text": "La Senko Cup World Go Women's Championship \u00e8 una competizione internazionale di Go organizzata dalla Nihon Ki-in e sponsorizzata dalla Senko, destinata alle goiste. Va distinta dall'omonima competizione riservata alle sole goiste giapponesi. La borsa della vincitrice \u00e8 di 5.000.000 Yen (\u20ac 39.000)."}
{"id": "8894784", "revid": "686936", "url": "https://it.wikipedia.org/wiki?curid=8894784", "title": "New England Patriots 2021", "text": "La stagione dei New England Patriots \u00e8 stata la 52\u00aa della franchigia nella National Football League, la 62\u00aa complessiva e la 22\u00aa con Bill Belichick come capo-allenatore.\nDopo avere terminato con un record di 7\u20139 la stagione precedente, la loro prima con un record negativo dal 2000, i Patriots spesero una cifra record di 163 milioni di dollari in soldi garantiti per firmare 11 free agent. I contratti maggiori furono dati al linebacker Matthew Judon, ai tight end Hunter Henry e Jonnu Smith, al cornerback Jalen Mills e al wide receiver Nelson Agholor. Nel Draft NFL 2021, New England selezion\u00f2 il quarterback Mac Jones come 15\u00ba assoluto, il primo quarterback scelto nel primo giro dal club da Drew Bledsoe nel 1993.\nI Patriots iniziarono la stagione con un record di 2\u20134 ma vinsero le successive sette partite e termin\u00f2 con un bilancio di 10\u20137 assicurandosi una wild card per i playoff. L\u00ec furono sconfitti per 17\u201347 contro i Buffalo Bills, la peggior sconfitta nei playoff dell'era Belichick.\nCalendario.\nNote: gli avversari della propria division sono in grassetto."}
{"id": "8894786", "revid": "73843", "url": "https://it.wikipedia.org/wiki?curid=8894786", "title": "Chiesa di Sant'Antonio Abate (Ville d'Anaunia)", "text": "La chiesa di Sant'Antonio Abate \u00e8 la parrocchiale di Rallo, frazione di Ville d'Anaunia in Trentino. Fa parte della zona pastorale delle Valli del Noce e risale al XVI secolo.\nStoria.\nLa prima citazione del luogo di culto risale al 1537. Non \u00e8 noto l'anno nel quale fu costruito l'edificio mentre la torre campanaria venne eretta nel 1573. La visita pastorale del 1616 prescrisse la scialbatura degli affreschi presenti, dei quali non si hanno altre notizie. Nel 1756 la torre campanaria fu sopraelevata.\nNella seconda met\u00e0 del XIX secolo, a partire dal 1866, forse a causa di un incendio che danneggi\u00f2 gravemente la struttura, fu necessaria la ricostruzione del luogo di culto. Durante tali lavori, il 9 gennaio 1868, furono benedette tre nuove campane. Il cantiere venne chiuso nel 1877 e la nuova chiesa fu benedetta il 28 ottobre 1877. Pochi anni dopo vennero installate le grandi vetrate policrome.\nLa chiesa viene elevata a dignit\u00e0 parrocchiale nel 1943 e circa venti anni dopo si procedette all'ampliamento dell'intera struttura con la posa di una nuova pavimentazione in tutta la sala. Fu utilizzato il granito rosa di Baveno per il presbiterio e lo sferogranito per il resto della navata. Le pareti interne furono arricchite di decorazioni realizzate da Luigi Delaidotti di Dorsino.\nLa solenne consacrazione fu celebrata il 25 agosto del 1963. Negli anni novanta vennero sistemate le adiacenze della chiesa; poi, nei primi anni del XXI secolo, vennero realizzati restauri conservativi e l'adeguamento liturgico.\nDescrizione.\nEsterno.\nIl prospetto principale \u00e8 molto semplice e lineare, a capanna, neoclassico, con un grande frontone triangolare. Il portale \u00e8 in pietra, architravato e con lunetta soprastante. compreso in una cornice sulla cui sommit\u00e0 si trova la croce. \nLa torre campanraia \u00e8 isolata, staccata dal corpo dell'edificio e posta alla sua sinistra. Ha una struttura solida, in pietra a vista suddiviso in tre ordini da due marcapiani. La cella campanaria si aprre con quattro finestre a monofora a tutto sesto e con una cornice in peitra chiara. La copertura \u00e8 a piramide a base quadrata con coppi.\nInterno.\nLa navata interna \u00e8 unica e suddivisa in tre campate. Attraverso l'arco santo a tutto sesto si accede al presbiterio, leggermente elevato. Viene conservato l'altare maggiore storico dietro il quale si apre l'accesso alla sagrestia. Il catino absidale \u00e8 arricchito dalle decorazioni di Luigi Delaidotti."}
{"id": "8894796", "revid": "479654", "url": "https://it.wikipedia.org/wiki?curid=8894796", "title": "Alessandro Crisafulli/Leone Tedesco", "text": ""}
{"id": "8894802", "revid": "36426", "url": "https://it.wikipedia.org/wiki?curid=8894802", "title": "Via della Vigna nuova", "text": ""}
{"id": "8894807", "revid": "1736519", "url": "https://it.wikipedia.org/wiki?curid=8894807", "title": "Symbols for the Blue Times", "text": "Symbols for the Blue Times \u00e8 il terzo album in studio del gruppo musicale tedesco Depressive Age, pubblicato nel 1994 dalla GUN Records.\nTracce.\nRiedizione doppio vinile 2 ottobre 2020.\nLato A1\nLato A2\nDurata 27:07\nLato B1\nLato B2\nDurata 29:07"}
{"id": "8894835", "revid": "686936", "url": "https://it.wikipedia.org/wiki?curid=8894835", "title": "New York Jets 2021", "text": "La stagione dei New York Jets \u00e8 stata la 62\u00aa della franchigia, la 52\u00aa nella National Football League e la prima con Robert Saleh come capo-allenatore. Nel Draft NFL 2021 la squadra scelse come secondo assoluto il quarterback Zach Wilson. La stagione termin\u00f2 con un record di 4-13, mancando l'accesso ai playoff per l'11\u00ba anno consecutivo.\nCalendario.\nNote: gli avversari della propria division sono in grassetto."}
{"id": "8894841", "revid": "1993636", "url": "https://it.wikipedia.org/wiki?curid=8894841", "title": "Stato di Damasco", "text": "Lo Stato di Damasco (, ) \u00e8 stato uno stato creato nel 1920, dopo la conferenza di Sanremo e la sconfitta del regno di Siria in seguito alla guerra franco-siriana, dal generale francese Henri Gouraud in qualit\u00e0 di Commissario per il Levante, applicando le regole del mandato francese della Siria.\nStoria.\nLo stato fu creato il 3 settembre 1920 dal generale Henri Gouraud ed era composto dalla citt\u00e0 omonima Damasco e dai territori circostanti nonch\u00e9 dalle citt\u00e0 Homs e Hama e la valle del fiume Oronte. Come governatore fu scelto Haqqi al-Azm. Il 1\u00ba maggio 1921, per favorire la minoranza drusa, i territori da essa popolati ottennero dalla Francia piena autonomia e costituirono lo stato del Gebel Druso.\nIl 28 giugno 1922 fu creata la Federazione siriana. Lo stato di Damasco, insieme agli stati di Aleppo e degli Alauiti, divennero stati federati all'interno della pi\u00f9 grande federazione. Quando la federazione cess\u00f2 di esistere il 1\u00ba gennaio 1925, i gi\u00e0 stati federati di Damasco e Aleppo formarono lo stato di Siria.\nReligione.\nSecondo il censimento francese del 1921\u20131922 queste erano le religioni professate nei territori dello stato di Damasco:"}
{"id": "8894843", "revid": "1924342", "url": "https://it.wikipedia.org/wiki?curid=8894843", "title": "El makinon", "text": "El makinon (reso graficamente EL MAKINON) \u00e8 un singolo della cantante colombiana Karol G, pubblicato il 24 marzo 2021 come quinto estratto dal terzo album in studio \"KG0516\".\nIl brano vede la partecipazione della cantante statunitense Mariah Angeliq.\nPromozione.\nLe due artiste hanno eseguito \"El makinon\" per la prima volta in televisione al Latin American Music Award il 15 aprile 2021 e Karol G l'ha presentato ai \"Billboard\" Music Award in un medley con \"Bichota\" il 23 maggio successivo.\nVideo musicale.\nIl video musicale \u00e8 stato reso disponibile in concomitanza con l'uscita del singolo."}
{"id": "8894856", "revid": "149485", "url": "https://it.wikipedia.org/wiki?curid=8894856", "title": "Gustav Philip Creutz", "text": "Biografia.\nCreutz nacque in una famiglia nobile e la sua carriera scolastica di effettu\u00f2 a Turku in Finlandia.\nEclettico e mondano, natura sensuale amante dei piaceri della vita e raffinatissima, Creutz trascorse come ambasciatore di Svezia per molti anni a Madrid e a Parigi, dove frequent\u00f2 Pierre-Augustin Caron de Beaumarchais e Jean-Fran\u00e7ois Marmontel e fu molto apprezzato da Voltaire.\nGustavo III di Svezia lo nomin\u00f2 poi \"Kanslipresident\", ministro per gli affari esteri.\nIl suo poema \"Atis e Camilla\" (\"Atis och Camilla\"), pubblicato nel 1761, \u00e8 considerato il capolavoro della poesia bucolica svedese, ove l'alessandrino, in un clima di composta serenit\u00e0, tocca il diapason d'una armoniosa musicalit\u00e0.\nCon \"Canzone d'estate\" (\"Sommar Qv\u00e4de, 1756), Creutz, ispirandosi a \"Windsor Forest di Alexander Pope e alle \"Saisons\" di Thompson, fu il primo nella lirica svedese ad eseguire, in eleganti giambi, la poesia descrittiva del paesaggio."}
{"id": "8894859", "revid": "110157", "url": "https://it.wikipedia.org/wiki?curid=8894859", "title": "Veleno mortale", "text": "Veleno mortale (\"Strong Poison\") \u00e8 un romanzo giallo del 1930 scritto da Dorothy L. Sayers, il quinto con protagonista l'investigatore dilettante Lord Peter Wimsey, e il primo ad avere con co-protagonista la sua futura moglie, la giallista Harriet Vane.\nTrama.\nLa giallista Harriet Vane \u00e8 sotto processo con l'accusa di aver avvelenato il suo amante, Philip Boyes, anche lui scrittore e con opinioni non convenzionali sulla religione, la politica e l'amore: infatti aveva convinto Harriet a vivere insieme \"more uxorio\", opponendosi per\u00f2 pubblicamente ad un matrimonio. Qualche tempo dopo avevano rotto. Si erano rivisti occasionalmente, e la sera stessa del delitto Boyes era stato da lei per un drink, dopo aver cenato con il proprio cugino, l'avvocato Norman Urquhart. Tornato a casa, si era sentito male ed era morto per quello che era risultato essere avvelenamento da arsenico. Solo che a cena ha mangiato le stesse pietanze che ha consumato anche il cugino, preparate dalla sua cuoca; Harriet invece \u00e8 stata vista acquistare pi\u00f9 volte dell'arsenico sotto falso nome: lei dice di averlo fatto per provare un elemento del suo prossimo romanzo...\nTutte le prove sono contro di lei, e cos\u00ec la giuria e l'opinione pubblica. L'unico che sembra crederla innocente, colpito anche dal fascino di lei intravista in Tribunale, \u00e8 Lord Peter Wimsey, fino a quel momento scapolo convinto. Mosso dalla solita curiosit\u00e0, ma stavolta anche da un interesse personale, inizier\u00e0 le sue indagini, coadiuvato dai soliti Mervyn Bunter, Charles Parker e Miss Katherine Climpson, avendo contro di s\u00e9 anche il tempo: per ora la giuria non ha raggiunto un verdetto unanime, e il processo va rifatto; ma senza nuove prove, Harriet scamper\u00e0 ad un nuovo verdetto?"}
{"id": "8894861", "revid": "322321", "url": "https://it.wikipedia.org/wiki?curid=8894861", "title": "Chiesa di San Michele Arcangelo (Beverino)", "text": "La chiesa di San Michele Arcangelo \u00e8 un luogo di culto cattolico situato a Corvara, frazione del comune di Beverino, in provincia della Spezia. La chiesa \u00e8 sede della parrocchia omonima del vicariato della Bassa Val di Vara nella diocesi della Spezia-Sarzana-Brugnato. \nDescrizione e storia.\nDa una lapide murata nell'edificio si evince che la costruzione della chiesa cominci\u00f2 a partire dal 10 marzo 1300, sebbene l'attuale edificio sia frutto di un rifacimento del XVIII secolo. Fanno parte della parrocchia anche il santuario della Madonna del Trezzo, nella omonima localit\u00e0, risalente al XVI secolo, che conserva sopra l'altar maggiore una \"Madonna col Bambino in trono e le Sante Lucia e Apollonia\", risalente al 1586, e gli oratori della Nativit\u00e0 di Maria e di Sant'Anna."}
{"id": "8894863", "revid": "599013", "url": "https://it.wikipedia.org/wiki?curid=8894863", "title": "Jacques Deckousshoud", "text": "Carriera.\nNazionale.\nHa debuttato in Nazionale il 7 novembre 1993, nell'amichevole Gabon-Malta (1-2). Ha partecipato, con la Nazionale, alla Coppa d'Africa 1996 e alla Coppa d'Africa 2000. Ha collezionato in totale, con la maglia della Nazionale, 25 presenze e 30 reti subite."}
{"id": "8894882", "revid": "92723", "url": "https://it.wikipedia.org/wiki?curid=8894882", "title": "Papa Caliazzu", "text": ""}
{"id": "8894888", "revid": "1373796", "url": "https://it.wikipedia.org/wiki?curid=8894888", "title": "Torre piezometrica dell'Eur", "text": "La torre piezometrica dell'Eur \u00e8 un serbatoio idrico di Roma che serve le esigenze di approvvigionamento di acqua non potabile del quartiere dell'EUR.\nIl serbatoio, di tipo piezometrico, si trova nelle immediate vicinanze del Palazzo dello Sport e fu realizzata nel 1957 da una collaborazione degli architetti Aldo Capozza, Sergio Martinelli e degli ingegneri Roberto Colosimo, Sergio Varisco.\nChiamato colloquialmente \"il Fungo\", trova uno dei suoi pi\u00f9 rilevanti utilizzi come fornitore dell'acqua della cascata sul lago artificiale dell'EUR, nonch\u00e9 dell'irrigazione dei prati circostanti al bacino e del rifornimento degli impianti idrici antincendio.\nAlla sua sommit\u00e0, a circa dal piano stradale, sorge un ristorante panoramico, dal quale \u00e8 possibile osservare sia il centro cittadino che il litorale in prossimit\u00e0 di Fiumicino.\nStoria.\nLa struttura venne costruita tra il 1957 ed il 1958 (in vista dei Giochi Olimpici che si sarebbero tenuti a Roma nel 1960) con lo scopo di provvedere all'approvvigionamento di acqua non potabile per l'innaffiamento dei vicini giardini dell'EUR. Il Fungo \u00e8 stato progettato dagli ingegneri Roberto Colosimo e Varisco e l'architetto Martineli.\nNel 1961 il tenore Mario Del Monaco volle realizzare un ristorante di lusso sulla sommit\u00e0 del serbatoio, al quattordicesimo piano: il ristorante fu progettato dall'architetto Lorenzo Monardo e venne inaugurato nel 1964. Venne inoltre costruito un bar al pianterreno.\nNel settembre del 1978 nel luogo avvenne un attentato di matrice politica: una bomba di tre chili di tritolo venne fatta esplodere, danneggiando il bar al pianterreno. Il motivo era dovuto al fatto che il bar era diventato il luogo di ritrovo dell'estrema destra romana. Il ristorante rimase cos\u00ec chiuso fino al 1991. Nel 1990 la famiglia di imprenditori Reggiani ristruttur\u00f2 il Fungo, incluso il bar precedentemente danneggiato. I lavori di restauro vennero svolti dagli architetti Di Giuseppe, Lenci e Manzoni.\nUn ulteriore restauro avvenne nel 2009 sotto la tutela di EUR S.p.A. per un costo di oltre un milione di euro."}
{"id": "8894891", "revid": "119521670", "url": "https://it.wikipedia.org/wiki?curid=8894891", "title": "Jarad Higgins", "text": ""}
{"id": "8894908", "revid": "628767", "url": "https://it.wikipedia.org/wiki?curid=8894908", "title": "Miecislao IV Gambe Storte", "text": ""}
{"id": "8894913", "revid": "2730", "url": "https://it.wikipedia.org/wiki?curid=8894913", "title": "Matthias Maurer", "text": " L'11 novembre 2021 \u00e8 partito per prendere parte alla missione spaziale SpaceX Crew-3 di sei mesi a bordo della Stazione Spaziale Internazionale per l'Expedition 66.\nCarriera.\nMaurer si \u00e8 laureato presso il Gymnasium Wendalinum di Sankt Wendel, Saarland, nel 1989. Ha poi iniziato il suo servizio civile obbligatorio come paramedico presso il servizio di emergenza del Malteser. Successivamente ha studiato scienza e tecnologia dei materiali presso la Universit\u00e0 del Saarland, Germania, l'EEIGM (\u00c9cole europ\u00e9enne d'ing\u00e9nieurs en g\u00e9nie des mat\u00e9riaux, \"European School for Materials Technology\", parte dell'Universit\u00e9 de Lorraine) a Nancy, Francia, l'Universit\u00e0 di Leeds, Regno Unito, e presso l'Universit\u00e0 politecnica della Catalogna (Universitat Polit\u00e8cnica de Catalunya) a Barcellona, Spagna. Dal 1999 al 2004, Maurer ha conseguito il dottorato presso l'Istituto di scienze dei materiali della RWTH, in Germania, dove ha conseguito il dottorato in ingegneria Dr.-Ing. La sua tesi dal titolo \"Compositi leggeri in schiuma di alluminio con rivestimenti termicamente spruzzati\" gli \u00e8 valsa diversi premi scientifici. Dopo aver completato il dottorato, Maurer ha intrapreso un lungo viaggio intorno al mondo. Nel 2006, Maurer ha completato con successo un ulteriore corso di studi in economia presso l'Universit\u00e0 di Hagen con un MBA in management.\nMaurer detiene diversi brevetti nel campo della scienza dei materiali e dell'ingegneria dei materiali. Parla correntemente quattro lingue (tedesco, inglese, spagnolo, francese) e come parte della sua formazione da astronauta, sta anche seguendo un corso intensivo di lingue in russo e cinese.\nCarriera da astronauta.\nMaurer si \u00e8 presentato all'Agenzia spaziale europea come astronauta nel 2008 con quasi 8500 altri candidati ed \u00e8 stato uno dei dieci a superare la procedura di selezione, ma inizialmente non \u00e8 stato nominato per il Corpo astronauti europeo. Nel 2010 ha iniziato a lavorare per l'Agenzia spaziale europea come ingegnere di supporto all'equipaggio ed eurocom per il team di controllo di volo Columbus presso l'Centro europeo per gli astronauti (EAC) di Colonia, in Germania. Prima di entrare formalmente nell'European Astronaut Corps nel luglio 2015, Maurer ha assunto un ruolo guida nei progetti dell'ESA Astronaut Center per prepararsi ai futuri voli spaziali e alle operazioni lunari con nuovi partner internazionali ed estendere l'esperienza di esplorazione umana dell'Agenzia oltre la Stazione Spaziale Internazionale.\nNel 2014 ha preso parte al programma ESA ESA CAVES e nel 2016 ha fatto parte della missione analogica NEEMO, un programma di addestramento subacqueo per i futuri equipaggi della ISS in Florida. Nel marzo 2018, ha ottenuto la certificazione per eseguire EVA legate alla Stazione Spaziale Internazionale nella tuta spaziale americana EMU. Nel 2018 si \u00e8 anche diplomato con successo sia dall'addestramento di base degli astronauti che dall'addestramento pre-assegnazione e quindi ha ottenuto la piena certificazione per andare nello spazio. \nIl 12 maggio 2020 \u00e8 arrivato al Johnson Space Center in Texas insieme all'astronauta dell'ESA Thomas Pesquet e ai cosmonauti russi Sergej Ry\u017eikov, Sergej Kud'-Sver\u010dkov, Oleg Novickij e P\u00ebtr Dubrov per l'addestramento durante la Pandemia di COVID-19.\nSpaceX Crew-3.\nNel dicembre 2020 venne assegnato ufficialmente alla missione SpaceX Crew-3 sulla Stazione Spaziale Internazionale per l'Expedition 66. Durante la missione assumer\u00e0 il ruolo di specialista di missione del veicolo spaziale Crew Dragon Endurance. Il lancio \u00e8 avvenuto l'11 novembre 2021 dal Kennedy Space Center."}
{"id": "8894915", "revid": "599013", "url": "https://it.wikipedia.org/wiki?curid=8894915", "title": "Tristan Mombo", "text": "Carriera.\nNazionale.\nHa debuttato in Nazionale il 17 gennaio 1993, in Mozambico-Gabon (1-1). Ha messo a segno la sua prima rete con la maglia della Nazionale l'11 aprile 1993, in Gabon-Benin (2-0), siglando la rete del momentaneo 1-0 al minuto 19 del primo tempo. Ha partecipato, con la Nazionale, alla Coppa d'Africa 1994 e alla Coppa d'Africa 2000. Ha collezionato in totale, con la maglia della Nazionale, 32 presenze e tre reti."}
{"id": "8894922", "revid": "599013", "url": "https://it.wikipedia.org/wiki?curid=8894922", "title": "Jean-Martin Mouloungui", "text": "Carriera.\nNazionale.\nHa debuttato in Nazionale il 27 febbraio 1993, in Senegal-Gabon (1-0). Ha messo a segno la sua prima rete con la maglia della Nazionale il 27 dicembre 1995, nell'amichevole Mali-Gabon (1-2), siglando la rete del momentaneo 0-1 al minuto 12 del primo tempo. Ha partecipato, con la Nazionale, alla Coppa d'Africa 1996 e alla Coppa d'Africa 2000. Ha collezionato in totale, con la maglia della Nazionale, 46 presenze e due reti."}
{"id": "8894923", "revid": "277947", "url": "https://it.wikipedia.org/wiki?curid=8894923", "title": "Mathieu Criaerd", "text": "Biografia.\nStabilitosi a Parigi Criaerd ricevette la \"ma\u00eetrise\" nel 1738.\nDato che collabor\u00f2 per molti anni con Jean-Fran\u00e7ois Oeben e soprattutto per i Migeon, molte delle sue opere non gli sono state ancora attribuite, perch\u00e9 non sono riconosciute, in quanto sia Oeben sia Migeon erano non solo ebanisti, ma anche mercanti di mobili, e stampigliavano i loro pezzi con la loro sigla.\nOvviamente per lo stesso motivo Criaerd durante la sua carriera non raggiunse quella grande popolarit\u00e0 e fama, di cui gode invece oggi.\nI suoi mobili si caratterizzarono per le grandi dimensioni, per le ricche decorazioni, ma la grazia quasi aerea dei temi, sia nei pannelli d'intarsio floreale sia nei bronzi, compensa la profusione dell'ornamento.\nIl suo lavoro pi\u00f9 noto risulta essere un cassettone del 1750 circa, a due cassetti, attualmente nella Collezione Camoin a Parigi.\nCriaerd realizz\u00f2 anche numerosi mobili di minima mole, molto eleganti e relativamente semplici, come la \"table de nuit\" fatta nel 1755 per la madame de Pompadour (Parigi, Muse\u00e9 des Arts D\u00e9coratifs)."}
{"id": "8894948", "revid": "119522331", "url": "https://it.wikipedia.org/wiki?curid=8894948", "title": "Cls.", "text": ""}
{"id": "8894949", "revid": "2166030", "url": "https://it.wikipedia.org/wiki?curid=8894949", "title": "\u00c7andarl\u0131 \u0130brahim Pasci\u00e0 II", "text": "Era un rampollo della famiglia \u00c7andarl\u0131, che forn\u00ec una serie di gran visir durante i primi secoli dell'Impero Ottomano. Suo padre, \u00c7andarl\u0131 Halil Pasci\u00e0 \"il giovane\", aveva servito anche come Gran Visir dal 1443 fino alla sua esecuzione nel 1453. Ibrahim fu nominato \"qadi\" (giudice) di Adrianopoli e sopravvisse alla disgrazia di suo padre, e fu nominato \"Kazasker\" (giudice dell'esercito), un incarico molto prestigioso, nel 1465, prima di assumere l'incarico di tutore (\"lala\") del futuro sultano Bayezid II. Fu nominato Gran Visir nel 1498, e prest\u00f2 servizio fino alla sua morte nel 1499, quando mor\u00ec nel campo militare durante la battaglia di Zonchio.\nFu sepolto a \u0130znik."}
{"id": "8894952", "revid": "88740", "url": "https://it.wikipedia.org/wiki?curid=8894952", "title": "Via dell'Acqua", "text": "Via dell'Acqua \u00e8 una strada del centro storico di Firenze, che va da via dell'Anguillara a via Ghibellina (angolo via dei Giraldi), costeggiando nell'ultimo tratto uno dei prospetti del palazzo del Bargello. Si innestano sul suo tracciato: via delle Burella e via della Vigna Vecchia. \nStoria.\nCos\u00ec il repertorio di Bargellini e Guarnieri: \"Gi\u00e0 via de' Covoni, dalla famiglia che vi ebbe il suo palazzo; via del Bargello, dal vicino palazzo del Capitano del popolo; via Pignattara, per la vendita delle pignatte; via delle Lionesse, per le 'stie' del Comune dove si allevavano i leoni (come la vicina via de' Leoni), questa strada una volta era pi\u00f9 lunga perch\u00e9 andava da via Ghibellina a via Vinegia. Fu interrotta nel Seicento, lungo via dell'Anguillara, dall'imponente costruzione del convento di San Firenze, oggi sede del Tribunale\". \nNella pianta di Ferdinando Ruggieri del 1731 la si trova indicata come via dei Vergognosi (nome che indicava anche via Borgognona, mentre col nome di via dell'Acqua \u00e8 segnato il tratto tra via dell'Anguillara e borgo de' Greci. Incerta l'origine del nome, forse dalle acque che un tempo qui ristagnavano rendendo la zona acquitrinosa, o dal fatto che queste stesse qui \"facevano capo a una fogna, o dalla presenza di un pozzo pubblico\" detto pozzo dell'Anguillara e che si sarebbe trovato n ei presso del palazzo di Baldaccio d'Anghiari.\nDescrizione.\nLa carreggiata \u00e8 pavimentata con un lastrico posto alla rinfusa e delimitata da due brevi marciapiedi. Il passaggio veicolare e pedonale \u00e8 oltremodo limitato.\nTabernacoli.\nAll'angolo con via dell'Anguillara si trovano due tabernacolo. Il primo, a sinistra, \u00e8 un'edicola di modeste dimensioni, in pietra arenaria di stile barocco e di grazioso effetto, sormontata da una testa di Cherubino. In origine la nicchia doveva contenere un'immagine certamente di maggior formato e pregio di quella che ospita ora. Infatti, attualmente accoglie un bassorilievo in gesso policromo, recentemente restaurato, con l'immagine della \"Madonna col Bambino e San Giovannino\": in secondo piano, quasi in una struttura piramidale, si stagliano due volti (uno raffigurante \"Sant'Anna\", l'altro \"Gioacchino\") attorno alla testa della Vergine la quale \u00e8 assisa, con Ges\u00f9 Bambino in grembo alla sua destra e dal lato opposto il libro aperto della sapienza, sorretto dalla mano sinistra del paffutello, sottostante San Giovannino in piedi. La formella, senza scomodare lo scultore Pierino da Vinci, \u00e8 di una piacevole manifattura fiorentina del XVI secolo. \u00c8 stato restaurato nel 2002 per le cure di Gennaro Grosso.\nSulla cantonata opposta, sul palazzo dell'Anguillara, si trova una nicchia in pietra serena incorniciata da arco e lesene, protegge una statuetta marmorea della \"Madonna con il Bambino\". Le proporzioni ed il bel panneggio morbido del manto della Vergine che in piedi tiene in braccio il piccolo figlio, fanno pensare ad un artista fiorentino del Cinquecento; da alcune tracce di lumeggiatura d'oro ancora esistenti, si pu\u00f2 desumere che una volta l'edicola fosse tutta dorata. Ai piedi della Madonna un'incisione, quale supplica dei passanti che le invocano protezione: (\"assicuraci un cammino sicuro\"). \u00c8 stato restaurato nel 1998 da Paola Rosa per le cure di Gennaro Grosso.\nSulla cantonata del palazzo del Bargello si trova il tabernacolo neogotico (1859) che conserva un affresco staccato di Fabrizio Boschi raffigurante \"San Bonaventura che visita i carcerati\" (1589), fatto dipingere dalla Compagnia di San Bonaventura dei Carcerati come esempio della loro attivit\u00e0 di sostegno alle persone imprigionate nel palazzo."}
{"id": "8894954", "revid": "36426", "url": "https://it.wikipedia.org/wiki?curid=8894954", "title": "Via de' Leoni", "text": ""}
{"id": "8894955", "revid": "2050730", "url": "https://it.wikipedia.org/wiki?curid=8894955", "title": "3\u00aa edizione della Senko Cup (competizione internazionale)", "text": "La 3\u00aa edizione della Senko Cup World Go Women's Championship \u00e8 un torneo professionistico internazionale di go riservato alle professioniste, che si \u00e8 disputato dal 22 al 24 marzo 2021.\nSvolgimento.\nIl torneo \u00e8 disputato da 5 professioniste giapponesi, una cinese, una taiwanese e una coreana.\nLa finale tra Yu Zhiying 6d e Choi Jung 9d \u00e8 stata la stessa dell'edizione precedente; anche questa volta ha vinto Yu Zhiying, che ha cos\u00ec conquistato il titolo per la terza volta in tre edizioni.\nLa finale per il terzo posto \u00e8 stata vinta da Ueno Asami 4d su Mukai Chiaki 6d."}
{"id": "8894956", "revid": "729019", "url": "https://it.wikipedia.org/wiki?curid=8894956", "title": "Torre Isella", "text": "La torre Isella, detta anche torre Saracena o torre Paterna \u00e8 una torretta medievale sita nei pressi del santuario di Torricella Verzate, in provincia di Pavia. Posta in posizione dominante su uno sperone roccioso della prima fascia collinare, consente un'ampia visuale sulla pianura Padana e dell'Oltrep\u00f2 Pavese.\nStoria.\nTorricella probabilmente corrispondeva a una localit\u00e0 chiamata \"Isella\", cio\u00e8 piccola isola, isoletta in lingua latina, nota dal medioevo, il nome sarebbe da interpretare come \"Turris Isella\", per via della forma del rilievo su cui sorge il borgo, che sembra appunto un'isola in mezzo alla valle.\nDal 1164 fu dominio pavese, infeudato ai Belcredi che, nel 1350 possedevano tre \"castellanze\" di cui una era Torricella, allora dotata di una torre di avvistamento e di sistema difensivo fortificato, costruito direttamente sulla roccia.\nStruttura.\nSi tratta del rivellino, che porta gli incassi del ponte levatoio carrabile e del pi\u00f9 piccolo pedonale, dello scomparso castello. Il rivellino, edificato in laterizio \u00e8 situato in posizione isolata non lontano dal Santuario della Passione con stazioni della via crucis che fu edificato nel 1764 sul perimetro e con i materiali di recupero dell'antico maniero."}
{"id": "8894964", "revid": "465169", "url": "https://it.wikipedia.org/wiki?curid=8894964", "title": "Solo tutto", "text": "Solo tutto \u00e8 il secondo album in studio del rapper italiano Massimo Pericolo, pubblicato il 26 marzo 2021 dalle etichette discografiche Pluggers, Lucky Beard Rec e Epic Records.\nL'album \u00e8 stato posizionato all'undicesimo posto della classifica dei 20 migliori dischi italiani dell'anno stilata dalla rivista \"Rolling Stone Italia\".\nAntefatti.\nLa data di pubblicazione dell'album \u00e8 stata annunciata dal cantante il 20 febbraio 2021 tramite il suo profilo Instagram, mentre la lista tracce \u00e8 stata rivelata durante una diretta su Twitch il 17 marzo.\nDescrizione.\nComposto da quindici tracce, il disco presenta le produzioni di Crookers, Nic Sarno e Goedi. In un'intervista per \"Rockol\", il cantante ha detto che il disco \u00e8 dedicato a Martina, un'amica d'infanzia deceduta a luglio 2020. Alcuni brani, come \"Casa Nuova\", sono stati scritti durante il periodo di \"lockdown\" dovuto al diffondersi della pandemia di COVID-19; secondo \"Internazionale\" il disco \u00e8 riassumibile nel singolo \"Bugie\", che \u00abaffronta temi come l\u2019ipocrisia, gli equivoci del successo, il rapporto con il padre, una figura quasi sempre assente nella sua vita, ma si lancia anche in una feroce denuncia\u00bb.\nAccoglienza.\nIl disco \u00e8 stato accolto in maniera positiva dalla critica specializzata.\nAntonio Silvestri di \"Ondarock\" gli ha dato una valutazione di sette su dieci, affermando che le produzioni di Crookers, Nic Sarno e Goedi rendono \"Solo tutto\" \u00abun lavoro pi\u00f9 completo rispetto all\u2019esordio, quasi il compimento di quelle intuizioni, anche senza poterne replicare appieno la forza dirompente e l\u2019effetto sorpresa\u00bb; lo stesso punteggio \u00e8 stato assegnato da Claudio Cabona di \"Rockol\", secondo il quale nel disco \u00abnon mancano la strada, la provincia, gli infami, le botte, l\u2019amicizia, la famiglia\u00bb. Prosegue la recensione comparando l'album a un romanzo \u00abdistorto\u00bb di Irvine Welsh e a un film di Claudio Caligari. In una recensione positiva, Dario Falcini di \"Rockit\" lo ha definito un \u00abracconto di storie e di mondi e non solo dei propri demoni\u00bb, aggiungendo che \u00abla traccia finale ti lascia addosso malessere vero, disturbi, interrogativi e la certezza di aver donato del tempo a uno che se lo meritava tutto\u00bb."}
{"id": "8894965", "revid": "580197", "url": "https://it.wikipedia.org/wiki?curid=8894965", "title": "Dominique Bloodworth-Janssen", "text": ""}
{"id": "8894967", "revid": "1736519", "url": "https://it.wikipedia.org/wiki?curid=8894967", "title": "Electric Scum", "text": "Electric Scum \u00e8 il quarto album in studio del gruppo musicale tedesco Depressive Age, pubblicato nel 1996 dalla GUN Records."}
{"id": "8894972", "revid": "6923", "url": "https://it.wikipedia.org/wiki?curid=8894972", "title": "Manny Ziener", "text": "Biografia.\nHa iniziato la sua carriera in teatro sin dagli anni '10, apparendo nel cinema dal 1912. Ha recitato quasi sempre in ruoli secondari sia in teatro che nel cinema sul genere di commedie. Negli anni '20 era esclusivamente un'attrice di teatro, tornando poi negli anni '30 nel cinema come attrice non protagonista e lavorando anche per la radio. Era la moglie dell'attore Bruno Ziener."}
{"id": "8894973", "revid": "2161976", "url": "https://it.wikipedia.org/wiki?curid=8894973", "title": "Revolution - 5e du nom", "text": "Revolution - 5e du nom \u00e8 un album postumo della cantante italo-francese Dalida, pubblicato il 6 novembre 2001 da Universal Music.\nSi tratta del quinto album postumo di brani remixati del repertorio della cantante.\nIn questo album \u00e8 contenuto anche un riarrangiamento\",\" creato dal dj franco-americano Gregory (Greg) Cerrone, del famoso brano di Dalida \"Laissez-moi danser.\"\nLa versione in doppio vinile dell'album venne pubblicata in edizione limitata e numerata."}
{"id": "8894978", "revid": "439868", "url": "https://it.wikipedia.org/wiki?curid=8894978", "title": "Portola (disambigua)", "text": ""}
{"id": "8894979", "revid": "73843", "url": "https://it.wikipedia.org/wiki?curid=8894979", "title": "Santiago de Murcia", "text": "Biografia.\nFino alla pubblicazione di una nuova ricerca nel 2008, si conoscevano pochi dettagli sulla vita di Santiago de Murcia. Tuttavia ora si sa che era nato a Madrid e che i suoi genitori erano Juan de Murcia e Magdalena Hernandez. Aveva sposato Josefa Garcia nel maggio 1695.\nNella sua raccolta stampata di musica per chitarra, \"Resumen de acompa\u00f1ar\", Murcia si descrive come \"maestro di chitarra della regina spagnola Maria Luisa di Savoia\", la prima moglie del primo re borbonico di Spagna, Filippo V, nipote di Luigi XIV di Francia, che sal\u00ec al trono di Spagna alla morte di Carlo II nel novembre 1700. Il matrimonio avvenne per procura a Torino l'11 settembre 1701. Il 3 novembre il matrimonio venne nuovamente celebrato a Figueras, Gerona. Nell'aprile 1702, Felipe V part\u00ec per un tour dei suoi possedimenti italiani nominando Maria Luisa reggente in sua assenza. Non c'\u00e8 motivo di supporre che Murcia abbia viaggiato con lui a Napoli, o abbia incontrato i compositori Arcangelo Corelli e Alessandro Scarlatti. Maria Luisa giunse a Madrid il 30 giugno e probabilmente Murcia non sarebbe stato nominato suo maestro di chitarra prima di questa data. Si presume che abbia ricoperto l'incarico fino alla sua morte nel 1714. \nNel 1714 Murcia dedic\u00f2 un trattato di chitarra a J\u00e1come Francisco Andriani, inviato speciale per i cantoni cattolici dei Paesi Bassi per conto del re di Spagna. (Andriani, nato nel nord Italia, si trasfer\u00ec in Spagna dove fu ammesso all'Ordine dei Cavalieri di Santiago nel 1712. ) Andriani consent\u00ec a Murcia di pubblicare il suo trattato di chitarra sponsorizzando l'incisione dell'opera su lastre di rame. \nSebbene due delle raccolte di manoscritti superstiti della musica di Murcia, \"Passacalles y obras\" e \"Codice Saldivar n. 4\", siano venute alla luce in Messico in tempi moderni, molto probabilmente furono portate l\u00ec in un secondo momento dai successivi proprietari. Ora sembra improbabile che Santiago de Murcia fosse stato in Messico. \"Passacalles y obras\" \u00e8 dedicata a un certo Joseph Alvarez de Saavedra, ma non si sa se si tratti dello stesso \"Joseph Alvarez\" morto a Puebla nel 1737.\nApparentemente Andriani aveva legami commerciali con l'America Latina, in particolare con il Cile e il Messico. Lo scenario pi\u00f9 probabile \u00e8 che Murcia abbia realizzato copie manoscritte della sua musica per i mecenati e poi da questi esportate nel Nuovo Mondo.\nPi\u00f9 tardi, nel 1729, firm\u00f2 una dichiarazione di povert\u00e0 e mor\u00ec a Madrid nel 1739.\nUno degli aspetti importanti della musica di Murcia \u00e8 il suo interesse per una vasta gamma di musica preesistente per chitarra, inclusa quella di compositori spagnoli, francesi e italiani, e in forme di danza popolare che probabilmente ebbero origine in Africa (piuttosto che in Messico). Le collezioni propongono cos\u00ec opere di stili diversi, raggruppate una accanto all'altra, che offrono sicuramente un panorama ricco e variegato del repertorio barocco per chitarra.\nIl 18 settembre 2006, \u00e8 stato riportato sul quotidiano \"El Mercurio\" che il manoscritto di musica di Santiago de Murcia \"Cifras selectas de guitarra\" risalente al 1722 era stato scoperto in Cile. La scoperta \u00e8 stata fatta dal musicologo Alejandro Vera dell'Istituto di musica della \"Pontificia Universidad Catolica de Chile\". La musica \u00e8 composta da danze francesi e spagnole."}
{"id": "8894985", "revid": "547034", "url": "https://it.wikipedia.org/wiki?curid=8894985", "title": "Smalltown Boy (album Depressive Age)", "text": "Smalltown Boy \u00e8 un EP del gruppo musicale tedesco D-Age pubblicato nel 1997 dalla GUN Records."}
{"id": "8894998", "revid": "1310927", "url": "https://it.wikipedia.org/wiki?curid=8894998", "title": "Judah Garc\u00eda", "text": "Biografia.\n\u00c8 fratello di Daniel, Nathaniel e Levi, anche loro calciatori professionisti. Judah e Nathaniel sono anche stati compagni di squadra al .\nCarriera.\nNazionale.\nDopo aver giocato nelle nazionali giovanili del suo Paese, nel 2018 ha esordito in nazionale maggiore."}
{"id": "8895040", "revid": "729019", "url": "https://it.wikipedia.org/wiki?curid=8895040", "title": "Route nationale 38e", "text": "La route nationale 38e (RN 38e o N 38e) \u00e8 stata una strada nazionale francese del dipartimento dell'Aisne che partiva da Beautor e terminava all'incrocio con la N44. Originariamente essa faceva parte della N44 stessa, prima che questa fosse deviata ad est ad aggirare il centro di La F\u00e8re. Nel 1940 nacque quindi la N38e, che doveva unire la N38 con l'estremit\u00e0 nord della nuova variante. Dal 1973 invece tale tratto costitu\u00ec la parte finale della N32, prima che anche questa fosse deviata e l'ex N38e fosse declassata a D338."}
{"id": "8895043", "revid": "177966", "url": "https://it.wikipedia.org/wiki?curid=8895043", "title": "Adriano Cristofoli", "text": ""}
{"id": "8895045", "revid": "574302", "url": "https://it.wikipedia.org/wiki?curid=8895045", "title": "Dallas-Fort Worth Film Critics Association Awards 2010", "text": "La 16\u00aa edizione dei Dallas-Fort Worth Film Critics Association, annunciata il 17 dicembre 2010, ha premiato i migliori film usciti nel corso dell'anno.\nVincitori.\nA seguire vengono indicati i vincitori, in grassetto."}
{"id": "8895050", "revid": "547034", "url": "https://it.wikipedia.org/wiki?curid=8895050", "title": "Tavolozza del tributo libico", "text": "La tavolozza del tributo libico (o anche tavoletta libica) \u00e8 un importante reperto archeologico egizio, datato attorno al 3100 a.C. La tavolozza fu trovata ad Abido, risale al periodo Predinastico ed \u00e8 uno dei primi esempi di tavoletta celebrativa di un avvenimento importante. Entrambe le facce sono scolpite, ma la parte superiore \u00e8 andata perduta. Ci\u00f2 che rimane del rovescio della tavoletta mostra quattro registri: la divisione della scena in registri \u00e8 una delle convenzioni artistiche che verr\u00e0 seguita e rispettata lungo tutta la storia dell'Antico Egitto.\nLa tavoletta fa parte della collezione permanente del Museo egizio del Cairo.\nDescrizione.\nLa tavolozza \u00e8 alta 19\u00a0cm e larga 22\u00a0cm. \u00c8 incisa in un singolo pezzo di scisto. \nLato diritto.\nNel primo registro di questo lato sono presenti dei buoi dagli occhi stilizzati e muscoli che ne sottolineano la forza; nel secondo si vedono degli asini ben nutriti; nel terzo vi \u00e8 una fila di tre arieti , con un quarto ariete che guarda all'indietro ed \u00e8 rappresentato in scala minore, forse per mancanza di spazio o per la volont\u00e0 dell'artista di creare vivacit\u00e0 nella scena, evitando la monotonia di una fila di animali tutti uguali. Il quarto registro mostra otto alberi, probabilmente ulivi.\nA destra si pu\u00f2 trovare uno dei pi\u00f9 antichi esempi di scrittura fino ad ora rinvenuti: la parola \"tehenw\", nome della regione del Delta occidentale, che includeva parte della moderna Libia; ci\u00f2 ha fatto ritenere gli studiosi che la tavolozza celebri una vittoria sui Libici.\nLato rovescio.\nSull'altro lato sono rappresentate sette citt\u00e0, ciascuna con il proprio nome, raffigurate come luoghi recintati e fortificati. Sopra ogni fortificazione si trova un animale: un leone, uno scorpione e un falco che ghermisce un piccione, simbolo probabilmente della fondazione di queste citt\u00e0."}
{"id": "8895057", "revid": "628767", "url": "https://it.wikipedia.org/wiki?curid=8895057", "title": "Premislao II", "text": ""}
{"id": "8895069", "revid": "44876", "url": "https://it.wikipedia.org/wiki?curid=8895069", "title": "Associazione Sportiva Dilettantistica Calcio Pomigliano", "text": ""}
{"id": "8895075", "revid": "767487", "url": "https://it.wikipedia.org/wiki?curid=8895075", "title": "I due Kennedy", "text": "I due Kennedy \u00e8 un documentario del 1969 con la regia di Gianni Bisiach. Immagini dal romanzo L'America brucia di James Hepburn, Casa Editrice Albra, del 1968.\nTrama.\nDopo l'abolizione del proibizionismo, l'emigrato irlandese Joe Kennedy accumul\u00f2 le sue fortune con il commercio di whisky. Poi diventa ambasciatore a Londra nel 1938 ma, alla vigilia della seconda guerra mondiale, dovette rassegnare le dimissioni da ambasciatore per le sue simpatie verso Hitler.\nIl film mostra la politica dei figli John e Robert, le campagne presidenziali di John, che diviene Presidente degli Stati Uniti e i \"Mille giorni\" del suo governo, il suo assassinio a Dallas il 22 novembre 1963. Poi c'\u00e8 la candidatura di Robert e il suo assassinio, compiuto a Los Angeles il 5 giugno 1968. La loro attivit\u00e0 politica fu fondata sulla pace mondiale, l'integrazione razziale negli Stati Uniti e la lotta contro lo squilibrio sociale. I due Kennedy ebbero nemici tra i mafiosi provenienti da Cuba ed emigrati negli Stati Uniti, dopo la rivoluzione di Fidel Castro, gli esuli cubani, i militari americani, i grandi petrolieri americani, i razzisti del Ku Klux Klan, la Federal Reserve per l'Ordine esecutivo 11110. Da uno o pi\u00f9 di questi ambienti sono scaturiti i due delitti. Del delitto di John la Commissione Warren fornisce una fonte di informazioni, preziosa per discernere la verit\u00e0, se siano sparati solo tre colpi da un uomo solo o se siano stati sparati cinque colpi, da pi\u00f9 persone, come le evidenze sonore della registrazione degli spari su un Dictabell della polizia di Dallas hanno recentemente dimostrato."}
{"id": "8895076", "revid": "599013", "url": "https://it.wikipedia.org/wiki?curid=8895076", "title": "Grigol Chabradze", "text": "Carriera.\nClub.\nCresciuto nel settore giovanile del , ha esordito in prima squadra il 31 agosto 2013 disputando l'incontro di Pirveli Liga vinto 4-1 contro il .\nNazionale.\nIl 25 marzo 2021 ha debuttato con la nazionale georgiana giocando l'incontro perso 1-0 contro la , valido per le qualificazioni al campionato mondiale di calcio 2022."}
{"id": "8895089", "revid": "122906667", "url": "https://it.wikipedia.org/wiki?curid=8895089", "title": "Chiesa di Sant'Orsola e Compagne", "text": "La chiesa di Sant'Orsola e Compagne \u00e8 la parrocchiale di Tuenno, frazione di Ville d'Anaunia in Trentino. Fa parte della zona pastorale delle Valli del Noce e risale al XIV secolo.\nStoria.\nNon \u00e8 certa la data dell'erezione del primo luogo di culto a Tuenno, avvenuta comunque attorno al XIV secolo, e la sua prima citazione potrebbe essere in un tedstamento datato 1349. La consacrazione del suo altare maggiore a \"Maria\" fu celebrata nel 1518 e nel 1571 le fu concesso il fonte battesimale. Nel 1580 fu elevata a dignit\u00e0 di primissaria curata.\nNella prima met\u00e0 del XVII secolo la navata venne allungata e la sala fu arricchita di un pulpito in ligneo, opera dell'artigiano Simone Lenner. Furono anche costruite quasi certamente le cappelle laterale nord e sud. Tra il 1777 e il 1783 furono restaurate la sagrestia e la copertura del tetto quindi, nel 1790, venne elevata a dignit\u00e0 curaziale.\nDurante il XIX secolo l'edificio venne ulteriormente ampliato con l'inserimento di una nuova campata e con la costruzione della cantoria. Dopo la met\u00e0 del secolo fu necessaria la ricostruzione della torre campanaria, che risultava ormai pericolante. Nei primi anni del secolo successivo fu la volta dell'intero edificio, poich\u00e9 ormai era necessaria una sua ristrutturazione generale. Il progetto per il nuovo ampliamento fu di Emilio Paor, che in realt\u00e0 progett\u00f2 la costruzione di una nuova struttura accanto alla chiesa storica, affiancandosi ad essa. La chiesa primitiva venne parzialmente abbattuta, nella sua parte nord.\nIl 20 gennaio 1920 fu elevata a dignit\u00e0 parrocchiale e la solenne consactazione della chiesa rinnovata fu celebrata il 3 maggio 1925. Una campagna di restauri fu realizzata negli anni settanta e in quell'occasione vennero scialbati molti degli affreschi preeistenti, e si salv\u00f2 solo il \"Cristo in mandorla\" che arricchisce l'altare maggiore.\nDescrizione.\nEsterno.\nIl prospetto principale \u00e8 a capanna con due spioventi. Si accede al portale architravato da una scalinata e sopra, al centro della facciata, si trova una grande finestra sormontata a sua volta, nella parte superiore da una finestrella di minori dimensioni. Sulla sinistra la struttura mostra un portico con archi a tutto sesto che unisce la chiesa alla torre campanaria.\nLa cella campanaria si apre con quattro finestre a monofora e la copertura \u00e8 a cupola. \nInterno.\nLa grande sala \u00e8 suddivisa in due navate a loro volta composte da quattro campate. L'interno conserva parte della struttura storica originale sulla quale si \u00e8 innestata la costruzione novecentesca. Cappelle ed altari sono quindi disposti in modo non sempre simmetrico e speculare. \nAttraverso l'arco santo si accede al presbiterio, leggermente elevato e caratterizzato da volta a reticolo.\nSulla parete laterale di sinistra una grande nicchia contiene l'organo. Le decorazioni ad affresco che sono rimaste sulle volte sono di Sigismondo Nardi.\nDalla corrispondenza del pittore bolognese Antonio Mosca risulta che nel 1914 il Nardi abbia richiesto il suo intervento, come ornatista, mentre era gi\u00e0 presente con lui a Tuenno il pittore marchigiano Igino Simboli."}
{"id": "8895092", "revid": "123419637", "url": "https://it.wikipedia.org/wiki?curid=8895092", "title": "Cattedrale di Santa Maria (Amiternum)", "text": "La cattedrale di Santa Maria, conosciuta anche come Santa Maria \"in civitate\", era la cattedrale della diocesi di Amiternum, antica sede episcopale della citt\u00e0 sabina di Amiternum, nel territorio dell'attuale comune dell'Aquila.\nStoria.\nNell'area in cui sono stati riconosciuti i resti archeologici dell'antica cattedrale sono attestate attivit\u00e0 costruttive dal II e III secolo, ma i primi vescovi attestati della diocesi risalgono solamente al V secolo. La citt\u00e0 era comunque in abbandono e la cattedrale fu ridotta a pieve gi\u00e0 nella prima met\u00e0 del IX secolo; tuttavia, il suo utilizzo come edificio di culto \u00e8 attestato fino all'XI secolo, mentre al XII-XIII secolo risale un'area cimiteriale prospiciente. In quel periodo, la fondazione dell'Aquila comport\u00f2 il definitivo abbandono dell'antica citt\u00e0 e delle sue strutture.\nDescrizione.\nL'edificio era a tre navate, spartite da serie di colonne, con abside semicircolare, quest'ultimo risalente al VI-VII secolo. Molti furono infatti i rimaneggiamenti, con diverse strutture murarie aggiunte, senza soluzione di continuit\u00e0, fino all'XI secolo.\nScavi archeologici.\nGli scavi nella zona denominata \"Campo Santa Maria\" iniziarono nel 2012 su spinta di archeologi dell'universit\u00e0 degli Studi dell'Aquila e sono tuttora in corso. L'area, vicina all'anfiteatro romano e ai resti della via Cecilia, era l'unica a non essere stata oggetto di scavi e indagini geofisiche precedenti, a causa della presenza di macerie e boscaglia."}
{"id": "8895095", "revid": "767487", "url": "https://it.wikipedia.org/wiki?curid=8895095", "title": "Mohammed Kna'an", "text": "Carriera.\nClub.\nHa giocato nella massima serie israeliana.\nNazionale.\nHa giocato in tutte le nazionali giovanili israeliane comprese tra l'Under-16 e l'Under-21.\nStatistiche.\nPresenze e reti nei club.\n\"Statistiche aggiornate all'8 aprile 2021.\""}
{"id": "8895108", "revid": "110157", "url": "https://it.wikipedia.org/wiki?curid=8895108", "title": "Kathleen Howard", "text": "Biografia.\nKathleen Howard nacque a Clifton Hill, Niagara Falls, Ontario, Canada il 27 luglio 1884.\nNel 1906, Howard inizi\u00f2 la sua carriera nell'opera in Germania. Dopo otto anni di canto a Berlino, si \u00e8 esibita in Belgio, Inghilterra, Germania, Olanda e Scandinavia. Arriv\u00f2 in America nel 1913 e si un\u00ec al Metropolitan Opera nel 1916. Rimase un'artista di punta del Met fino al 1928, assumendo ruoli principali e secondari. \nHoward ha creato il ruolo di Zita in \"Gianni Schicchi di\" Giacomo Puccini al Metropolitan Opera nel 1918. Fino alla prima guerra mondiale, Howard faceva parte del sistema di repertorio dei teatri d'opera di Metz e Darmstadt.\nA partire dal 1918, per quattro anni, Howard \u00e8 stato il fashion editor della \"rivista Harper's Bazaar\" e mentre in quel posto \u00e8 stato anche presidente di Fashion Group International. Si \u00e8 dimessa per iniziare a recitare nei film.\nIl suo debutto cinematografico avvenn\u00ec in \"Death Takes a Holiday\" (1934). Ha interpretato Amelia, la fastidiosa e bisbetica moglie di WC Fields in \"It's a Gift\" (1934), ed \u00e8 apparsa in altri due film di Fields: \"Mi stai dicendo!\" (1934) e \"Man on the Flying Trapeze\" (1935).\nHoward mor\u00ec il 15 aprile 1956, all'et\u00e0 di 71 anni, a Hollywood, in California, dopo una lunga malattia. \u00c8 stata sepolta nel cimitero di Forest Lawn a Buffalo, New York.\nPost morte.\nKathleen Howard non ha fatto tante registrazioni di opere durante l'era acustica come hanno fatto i suoi contemporanei Geraldine Farrar e Mary Garden, e quindi non era cos\u00ec conosciuta. Le sue poche registrazioni erano dischi a taglio verticale per la Edison Records, riproducibili solo su Edison Disc Phonographs; e per la filiale americana di Path\u00e9 Fr\u00e8res nel 1918, che ricevette una distribuzione limitata. Tra loro ci sono 'arrangiamento dello spirituale \"Deep River\" di Harry Burleigh, aria da \"Faust\" di Charles Gounod e \"Il Trovatore\" (in inglese) di Giuseppe Verdi, e la \"Barcarola\" da \"Les contes d'Hoffmann\" di Jacques Offenbach con Claudia Muzio (in francese)."}
{"id": "8895110", "revid": "6923", "url": "https://it.wikipedia.org/wiki?curid=8895110", "title": "Enrico Buonafede", "text": "\u00c8 noto per essere autore di diverse centinaia di canzoni napoletane.\nBiografia.\nNacque nel rione Sanit\u00e0; precocemente orfano, fu mandato in collegio a Roma e da l\u00ec fu selezionato e indirizzato agli studi musicali presso l'Accademia della Farnesina. \nSi diplom\u00f2 in direzione e composizione nel 1939, ma gi\u00e0 dal 1938 gli fu conferito l'incarico di direttore della \"Fanfara del Comando Federale di Littoria\".\nContinu\u00f2 poi come insegnante di musica e canto, nonch\u00e9 direttore della banda musicale del Collegio Marinaro \"Caracciolo\" della G.I.L., Sabaudia.\n\u00abNegli anni 1941-42 \u00e8 stato direttore d'orchestra della stazione radiofonica di Cettigne, in Montenegro.\nTra il 1943 e il 1945, rientrato a Napoli, mette insieme un ensemble musicale suonando per i Club degli Alleati\u00bb.\nDagli anni quaranta inizia la copiosa produzione di canzoni napoletane; in molti testi si fa risalire la prima a Parole facile, dopo aver vinto il concorso-audizione indetto dalla Casa editrice Gesa nel 1946 per conto del comitato per la Festa di Piedigrotta; tuttavia, nell'archivio della Discoteca di Stato, oggi accessibile in Rete, ci sono testimonianze di composizioni che \u00e8 lecito supporre anteriori.\nIn seguito pubblic\u00f2 per altre case editrici specializzate in musica napoletana: Giba, La Canzonetta, Bideri.\nSi dedic\u00f2, nel corso di tutta la sua lunga carriera, all'attivit\u00e0 di \"arrangiatore\" (era un eccellente orchestratore, dalla solida formazione accademica, prestato alla musica \"leggera\") su commissione degli autori sprovvisti delle competenze necessarie, come anche delle stesse case discografiche nazionali (Rca Italiana, Fonit) e delle tantissime etichette locali (Vis Radio, Zeus, Studio7).\nIl tutto continuando a scrivere canzoni per iniziativa propria o, spesso, su sollecitazione degli autori dei testi, tra cui spicca lo scrittore e giornalista Giuseppe Marotta, col quale si instaur\u00f2 un rapporto di reciproca fraterna amicizia. Insieme, hanno realizzato canzoni come \" 'Mbraccio a te\" e \" 'O destino\" affermatesi nel repertorio della canzone classica napoletana.\nCollabor\u00f2, inoltre, con Enzo Di Gianni, Peppino Fiorelli, Ciro Parente, e altri.\nC'\u00e8 da notare che, come da costume diffuso nella tradizione della canzone napoletana, in maniera pi\u00f9 marcata di quanto avvenga comunque nell'ambito della musica leggera, la composizione della canzone spesso era commissionata da parte di autori \"poeti non professionisti\" come anche di cantanti bisognosi di allargare e innovare il proprio repertorio, il che porta a un numero di canzoni di Buonafede che ammonta a diverse centinaia, pur con irrisolti problemi di datazione e riferimenti alle fonti che non siano la mera registrazione alla SIAE.\nGli anni della televisione.\nDal 1958, cio\u00e8 pressoch\u00e9 agli inizi della programmazione ufficiale del solo canale Nazionale della Rai, lavor\u00f2 per diversi spettacoli televisivi. Si trattava di dirette dalle manifestazioni napoletane, come \"Piedigrottissima\", e di edizioni del \"Festival della canzone napoletana\", cui partecip\u00f2 nella duplice veste di autore e direttore d'orchestra, come anche di trasmissioni a vocazione nazionale: Canzonissima, Quattro passi tra le note, Giardino d'inverno, Sette voci, 15 minuti con..., L'altra domenica. E ancora, Concerto per Napoli, Passeggiata sul golfo, Autunno napoletano, Anfiteatro d'oro Pozzuoli, Festival della canzone di New York.\nNegli anni 1970-77 fu responsabile musicale dello spettacolo \"L'usignolo di Napoli\", prodotto dalla RAS (Riunione Adriatica di Sicurt\u00e0), una manifestazione sul modello dello Zecchino d'oro. Fu coadiuvato da Cino Tortorella che, in veste di Mago Zurl\u00ec, present\u00f2 diverse edizioni. Assunta la direzione artistico/musicale di \"Canale 21\", storica emittente televisiva napoletana, coinvolse Tortorella come coautore, animatore e presentatore dello spettacolo televisivo \"Il cantapinocchio\".\nLo spettacolo televisivo fu sospeso e poi cancellato in seguito al terremoto del 1980 e alla crisi economica che ne deriv\u00f2 per Napoli e per le zone della Campania pi\u00f9 interessate dal sisma. \nCos\u00ec come terminarono le attivit\u00e0 di insegnante di musica e canto e direttore della banda musicale del convitto \"Ugo Filangieri\", che accoglieva giovani in difficolt\u00e0 dei quartieri popolari di Napoli, chiuso in seguito ai danni strutturali provocati dal terremoto.\n\u00abFra le sue canzoni pi\u00f9 note\u00bb.\n\"Titolo\" (Autore dei versi, evento e anno)\nDiscografia parziale.\n\"Titolo\", Interprete, Etichetta, anno."}
{"id": "8895112", "revid": "458786", "url": "https://it.wikipedia.org/wiki?curid=8895112", "title": "Agust\u00edn Santurio", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , debutta in prima squadra il 15 gennaio 2021 in occasione della finale del \"Torneo Intermedio\" della Primera Divisi\u00f3n Profesional vinto ai rigori contro il .\nStatistiche.\n\"Statistiche aggiornate al 26 marzo 2021\"."}
{"id": "8895117", "revid": "729019", "url": "https://it.wikipedia.org/wiki?curid=8895117", "title": "Volo CAAC Airlines 2311", "text": "Il volo CAAC Airlines 2311 era un volo passeggeri di linea dall'aeroporto di Changsha Datuopu a Changsha, capitale della provincia di Hunan, al vecchio aeroporto internazionale di Guangzhou Baiyun di Canton, in Cina.\nL'aereo.\nB-202 era un turboelica Ilyushin Il-18B quadrimotore costruito in Unione Sovietica nel 1959 e successivamente venduto alla Repubblica Popolare di Cina. Aveva circa 22 anni.\nI fatti.\nIl 24 dicembre 1982 l'aereo in questione decoll\u00f2 da Lanzhou-Zhongchuan alla volta di Canton. Dopo l'atterraggio all'aeroporto di Baiyun, un incendio in cabina gener\u00f2 del fumo altamente tossico, dopodich\u00e9 l'equipaggio ferm\u00f2 l'aereo sulla pista ed evacu\u00f2 i passeggeri. Il rapido sviluppo dell'incendio uccise 25 passeggeri e ne fer\u00ec gravemente 22, assieme ai 4 membri dell'equipaggio. L'incendio, provocato dalla sigaretta di un passeggero, distrusse il velivolo."}
{"id": "8895123", "revid": "1400228", "url": "https://it.wikipedia.org/wiki?curid=8895123", "title": "I diari della speziale", "text": ", conosciuta con il titolo internazionale The Apothecary Diaries o anche A Pharmacist's Monologue, \u00e8 una serie di light novel scritta da Natsu Hy\u016bga e illustrata da T\u014dko Shino. Inizialmente serializzata sul sito web Sh\u014dsetsuka ni nar\u014d dal 2011, nell'anno successivo \u00e8 stata acquisita dalla casa editrice Shufunotomo.\nUn adattamento manga basato sulla light novel e prodotto da Itsuki Nanao e da Nekokurage \u00e8 stato pubblicato a partire dal 2017 sulla rivista \"Monthly Big Gangan\" della Square Enix. In Italia, il manga \u00e8 stato annunciato da Edizioni BD per l'etichetta J-Pop, in pubblicazione a partire dall'estate 2021. Una versione alternativa del manga \u00e8 invece stata pubblicata sulla rivista \"Monthly Sunday Gene-X\" della Sh\u014dgakukan sempre a partire dal 2017.\nTrama.\nMaomao \u00e8 una giovane speziale che si ritrova a lavorare nella Corte Interna del Palazzo Imperiale dopo essere stata rapita. Date le sue abilit\u00e0 da erborista e la sua intuizione, la ragazza viene presto promossa come ancella di una delle consorti di alto rango dell'imperatore, supervisionata dall'affascinante Renshi.\nMedia.\nLight novel.\nLa serie di light novel, scritta da Natsu Hy\u016bga e illustrata da T\u014dko Shino, \u00e8 stata inizialmente pubblicata sulla piattaforma online Sh\u014dsetsuka ni nar\u014d dal 27 ottobre 2011. Nell'anno successivo, la casa editrice Shufunotomo ha acquisito la serie e ne ha pubblicato una parte in un volume, uscito il 26 settembre sotto l'etichetta \"Ray Books\". La novel ha ripreso la serializzazione nel 2014, dopo una riedizione del volume sulla prima parte pubblicata il 29 agosto sotto l'etichetta \"Hero Bunko\".\nDal 19 febbraio 2012 \u00e8 stata serializzata sulla piattaforma anche un'edizione extra della light novel, con elementi aggiuntivi rispetto alla storia principale.\nIn Italia la serie verr\u00e0 pubblicata da Dokusho Edizioni dal marzo 2022.\nManga.\nNel 2016 viene annunciato un adattamento manga della light novel, affidato a Itsuki Nanao e illustrato da Nekokurage. La serializzazione \u00e8 iniziata il 25 maggio 2017 sul numero 6 della rivista \"Monthly Big Gangan\", mentre il primo \"tank\u014dbon\" \u00e8 stato pubblicato dalla stessa Square Enix il 25 settembre dello stesso anno e al 25 novembre 2021 ne sono stati messi in vendita in tutto nove.\nIn Italia, il manga \u00e8 stato annunciato nel marzo 2021 da Edizioni BD per l'etichetta J-Pop in occasione del 15\u00ba anniversario della casa editrice; la pubblicazione \u00e8 iniziata a partire dall'estate.\nCapitoli non ancora in formato \"tank\u014dbon\".\nI seguenti capitoli sono apparsi sulla rivista \"Monthly Big Gangan\" in Giappone ma non sono ancora stati stampati in formato \"tank\u014dbon\".\n\"Kusuriya no hitorigoto: Maomao no k\u014dky\u016b nazotoki tech\u014d\".\nUna versione alternativa del manga, intitolata e disegnata da Minoji Kurata, \u00e8 stata serializzata sulla rivista \"Monthly Sunday Gene-X\" a partire dall'agosto 2017. Il manga \u00e8 stato poi raccolto in \"tank\u014dbon\" dalla casa editrice Sh\u014dgakukan, che ha pubblicato il primo volume il 19 febbraio 2018; al 19 ottobre 2021 ne sono stati messi in vendita in tutto dodici.\nAccoglienza.\nLa light novel \u00e8 risultata essere al sesto posto tra le serie pi\u00f9 vendute nel 2019 in Giappone, con copie acquistate, e al quinto posto tra quelle pi\u00f9 vendute nel 2020, con copie acquistate.\nIl manga si \u00e8 classificato al primo posto agli \"Tsugi ni Kuru Manga Awards\" del 2019 nella categoria dei fumetti stampati, al quinto posto nella classifica dei manga pi\u00f9 consigliati per il 2020 dai librai e al ventitreesimo posto nella lista dei libri dell'anno del 2020 pubblicata sulla rivista \"Da Vinci\". A inizio 2021, i due manga pubblicati da Square Enix e Sh\u014dgakukan hanno raggiunto le dodici milioni di copie complessive.\nInoltre, a seguito del sondaggio tenutosi durante l'AnimeJapan del 2019, il manga \u00e8 risultato al nono posto tra le opere di cui i fan vorrebbero un adattamento animato."}
{"id": "8895144", "revid": "439868", "url": "https://it.wikipedia.org/wiki?curid=8895144", "title": "Caillot", "text": ""}
{"id": "8895147", "revid": "6923", "url": "https://it.wikipedia.org/wiki?curid=8895147", "title": "Enrico Zanardo", "text": "Biografia.\nLaureato in informatica applicata alla Libera Universit\u00e0 di Bolzano, si laure\u00f2 successivamente in Digital Currency e Blockchain Technologies alla University of Nicosia, dove ha anche iniziato il dottorato nel 2020. Suo campo di ricerca sono le Distributed ledger, il Tiny Machine learning e Quantum information, oltre che il trasferimento tecnologico e di know-how applicato a progetti innovativi.\nNel 2015, lascia l'incarico presso la Libera Universit\u00e0 di Bolzano e si sposta a Malta, dove fonda la startup OneZero Binary LTD con lo scopo di portare avanti le proprie ambizioni e idee e correnti di pensiero che sono sempre state Ricerca, Educazione e Innovazione. \nHa conseguito diverse certificazioni e riconoscimenti in ambito di sviluppo con tecnologie Blockchain tra cui una delle prime certificazioni rilasciate da IBM per lo sviluppo con Hyperledger.\nPresso la OneZero Binary LTD ha ospitato eventi come il Google Hash Code e partecipato a molti Hackathons\nTra i diversi progetti innovativi ideati, Chronostamp, di cui ha depositato il marchio, pu\u00f2 essere considerato attualmente quello che maggiormente ha raggiunto l'interesse da parte degli utenti. Combinando tecnologie come Blockchain, InterPlanetary File System e SPID permette agli utenti di preservare i diritti d'autore dei propri asset digitali.\nFece poi ritorno in Italia: dapprima come ricercatore senior presso la BlockchainLab e poi come assegnista di ricerca alla facolt\u00e0 di Matematica e Informatica dell'universit\u00e0 della Calabria."}
{"id": "8895150", "revid": "124948229", "url": "https://it.wikipedia.org/wiki?curid=8895150", "title": "Porpora Marcasciano", "text": "Storica attivista trans, \u00e8 stata una figura importante del movimento italiano dai suoi esordi all'interno dei collettivi degli anni '70 ad oggi, attuale presidente del MIT.\n\u00c8 autrice di diversi saggi di storia del movimento LGBT italiano e, tra le altre cose, \u00e8 stata curatrice degli \"Elementi di critica trans\" (Manifestolibri, 2010).\nPorpora prende il suo nome da Porporino, celebre personaggio raccontato da Dominique Fernandez\nAttivismo.\nPorpora fa risalire il suo attivismo al 1975, in occasione dell'omicidio di Pier Paolo Pasolini. In quell'occasione, infatti, i membri del collettivo politico di cui faceva parte le chiedono di dichiarare pubblicamente la sua storia durante un'assemblea scolastica. \nDue anni dopo, dalla rottura con il Fuori! per il suo avvicinamento politico con il Partito Radicale, Porpora assieme a Marco Sanna ed Enzo Ienna fonda il collettivo NARCISO (acronimo per Nuclei Armati Rivoluzionari Comunisti Internazionali Sovversivi Omosessuali), esperienza che durer\u00e0 fino al 1983 diventando Circolo Mario Mieli dopo la fusione con il Fuori romano. Sulla scissione del Fuori ha affermato che \nCome raccontato in Antologia, durante il periodo universitario a Roma, nel 1981, viene arrestata per quattro giorni con l'accusa di atti osceni in luogo pubblico, perch\u00e9 indossava abiti femminili.\nDal 2005 Porpora Marcasciano aderisce al Movimento Identit\u00e0 Trans e al movimento Facciamo Breccia, nato in opposizione all\u2019ingerenza della chiesa cattolica nella sfera pubblica italiana. \nNel 2010, a seguito della morte di Marcella Di Folco, Porpora Marcasciano diviene presidente del MIT fino al 2016, ricoprendo lo stesso incarico dal 2019 ad oggi.\nNel 2016 viene insignita del premio, \"dedicato alle persone che costituiscono inestimabile patrimonio per il movimento per la tutela dei diritti umani\" \"Human Rights Defender\" da Amnesty International, insieme a Daniela Tomasino.\nPubblicazioni.\nMarcasciano ha scritto diversi libri, raccontando la storia del movimento LGBT italiano a partire dalla propria esperienza personale e di quella della sua rete sociale.\nNel 2008 scrive \"Favolose narranti. Storie di transessuali\", che mostra attraverso testimonianze dirette di dieci donne trans la nascita del movimento trans italiano in relazione con il mondo gay, lesbico e il femminismo.\nOtto anni dopo pubblica \"AntoloGaia. Sesso, genere e cultura degli anni '70\", un'autobiografia che copre il periodo che va dagli anni Settanta al 1983. In questi anni si racconta la nascita del primo pride italiano, il racconto dei campeggi omosessuali, l'arrivo dell\u2019AIDS e le battaglie che portarono alla legge 164 del 1982 sul cambio di sesso. Il 1983 viene scelto come data di fine perch\u00e9 coincide con la morte di Mario Mieli, che lei stessa ha conosciuto direttamente, e con l'arrivo dell'AIDS nei media italiani.\nNel 2018 scrive \"L'aurora delle trans cattive\", sguardo corale del movimento trans italiano, raccontando tra le altre cose della sua esperienza a Napoli con i feminielli e l'esperienza in carcere a Roma\nAttivit\u00e0 politica.\nCandidatasi per la lista Coalizione Civica - Coraggiosa Ecologista Solidale alle elezioni amministrative del 3-4 ottobre 2021, Porpora Marcasciano \u00e8 stata eletta consigliera comunale a Bologna, nello schieramento di maggioranza, venendo eletta il successivo 11 novembre Presidente della Commissione Pari Opportunit\u00e0 del consiglio comunale di Bologna."}
{"id": "8895151", "revid": "439868", "url": "https://it.wikipedia.org/wiki?curid=8895151", "title": "Gonfreville (disambigua)", "text": ""}
{"id": "8895152", "revid": "1463849", "url": "https://it.wikipedia.org/wiki?curid=8895152", "title": "Edith Mason", "text": "Biografia.\nEdith Barnes nacque il 22 marzo 1892 a St. Louis, Missouri, studiando a Boston, Filadelfia e Parigi. Debutt\u00f2 come cantante il 27 gennaio 1912 come Nedda nei \"Pagliacci\" con la Boston Opera Company. Nei tre anni successivi ha cantato in Europa a Nizza, Marsiglia e Parigi. Nel 1914 stava cantando all'Opera Comique di Parigi quando la guerra pose fine al suo fidanzamento. Tornata in America, debutt\u00f2 al Metropolitan come Sophie in Der Rosenkavalier il 20 novembre 1915. Dal 1917 al 1919 fu membro della Metropolitan Opera Company.\nNel 1919 spos\u00f2 Giorgio Polacco. Nel 1921 divenne una delle cantanti di punta della Chicago Opera Association. Divorzi\u00f2 il 21 luglio 1929, e si spos\u00f2 con il dottor Maurice Bernstein, tutore del giovane Orson Welles.\nSi rispos\u00f2 con Giorgio Polacco il 15 maggio 1931. Divorziarono nel 1937. In seguito ha sposato William E. Ragland.\nMor\u00ec di ictus a San Diego, in California, il 26 novembre 1973 all'et\u00e0 di 80 anni."}
{"id": "8895161", "revid": "439868", "url": "https://it.wikipedia.org/wiki?curid=8895161", "title": "L'Orcher", "text": ""}
{"id": "8895163", "revid": "767487", "url": "https://it.wikipedia.org/wiki?curid=8895163", "title": "Giuseppe Castelli (architetto)", "text": "Biografia.\nGiuseppe Castelli studi\u00f2 a Torino, dove si laure\u00f2 in ingegneria il 14 aprile del 1730, prima di tale data \u00e8 documentata una limitata attivit\u00e0 locale consistente nell\u2019ispezione ai lavori per la fontana della Caccia a Salasco e nell\u2019erezione d\u2019una casa di propriet\u00e0 dell\u2019abbazia di Lucedio avvenuta nel 1724.\nSi stabil\u00ec a San Damiano d'Asti dove trascorse tutta la sua vita muovendosi solo per raggiungere il luogo delle sue committenze.\nPer anni il Castelli si occup\u00f2 di opere d\u2019arginamento dei corsi d\u2019acqua locali, sia per ovviare ai danni delle piene sia per renderli utilizzabili al funzionamento di mulini e simili.\nCos\u00ec nel 1749 forn\u00ec al conte Tornielli di Novara disegni per imbrigliare il fiume Sesia nei comuni di Carpignano, Rosignano e Ghemme, e nel 1752 studi\u00f2,per ordine del re, la correzione del corso dell\u2019Arve tra Sallanche e Ginevra per renderlo navigabile. \nContemporaneamente progett\u00f2 e diresse, la costruzione delle saline di Conflans in Savoia, vale a dire un complesso imponente di canali, ponti, dighe, bacini, serbatoi, magazzini, forni, distillatoi ultimati nel \u201956 e distrutti o trasformati al tempo dell\u2019occupazione francese.\nIl 10 giugno 1758 progett\u00f2 l\u2019ampliamento del convento di S. Bernardino ad Alessandria.\nLa chiesa parrocchiale di S. Lorenzo a Livorno Ferraris, da lui iniziata, fu ultimata (nel 1778) dal figlio Filippo. \nSono incerti il luogo e l'anno della sua morte."}
{"id": "8895168", "revid": "278830", "url": "https://it.wikipedia.org/wiki?curid=8895168", "title": "Ator il guerriero di ferro", "text": ""}
{"id": "8895170", "revid": "599013", "url": "https://it.wikipedia.org/wiki?curid=8895170", "title": "Jefferson Encada", "text": "Caratteristiche tecniche.\n\u00c8 un esterno destro.\nCarriera.\nClub.\nCresciuto nel settore giovanile dello , nel 2017 viene ceduto in prestito all' dove debutta fra i professionisti giocando l'incontro di terza divisione vinto 1-0 contro il . Nel 2018 passa a titolo definitivo al dove gioca per due stagioni nella squadra riserve riuscendo comunque a fare un'apparizione in Primeira Liga, contro il . Il 31 agosto 2020 viene ceduto al .\nNazionale.\nIl 26 marzo 2021 ha esordito in nazionale guineense giocando l'incontro di qualificazione per i Mondiali 2022 contro lo ; ha partecipato alla Coppa delle nazioni africane 2021.\nStatistiche.\n\"Statistiche aggiornate al 26 marzo 2021\"."}
{"id": "8895173", "revid": "46291", "url": "https://it.wikipedia.org/wiki?curid=8895173", "title": "Adenocaulinae", "text": "Adenocaulinae \u00e8 una sottotrib\u00f9 di piante angiosperme dicotiledoni della famiglia delle Asteraceae.\nEtimologia.\nIl nome della sottotrib\u00f9 deriva dal suo genere tipo il quale deriva a sua volta da due parole greche: \"aden\" (= ghiandola) e \"kaulos\" (= gambo) e fa riferimento ai peli ghiandolari peduncolati.\nDescrizione.\nLe specie di questa voce sono piante perenni con portamenti erbacei nani o scapiformi con rizomi cilindrici o piatti. I fusti sono semplici, eretti o prostrati, glabri o con peli stipitato-ghiandolari.\nSono presenti foglie basali rosulate o cauline alternate. Sono sessili o picciolate. La forma delle lamine \u00e8 intera con contorno oblanceolato, ellittico, ovato, obovato o deltoide (o triangolare); i bordi sono interi, lobati o dentati. La superficie \u00e8 glabra di sopra e tomentosa di sotto.\nLe infiorescenze sono composte da capolini eretti, lungamente peduncolati, raccolti in lassi racemi o corimbi oppure sono solitari (monocefali). I capolini, disciformi e eterogami, piccoli e con pochi fiori, sono formati da un involucro a forma emisferica composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno fiori dimorfici): tubulosi e ligulati. Le brattee, dimorfiche specialmente nella met\u00e0 inferiore, disposte su una serie (involucro uniseriato) in modo embricato sono di vario tipo e consistenza. Il ricettacolo, glabro, da convesso a quasi conico e alveolato, \u00e8 nudo (senza pagliette).\nI fiori sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi o zigomorfi e fertili. In genere i fiori del raggio (quelli periferici) sono femminili, fertili (con o senza staminoidi) e disposti in modo uniseriale, con corolla subbilabiata (3 + 1; pi\u00f9 o meno zigomorfa) o a 4 - 5 lobi (corolla actinomorfa). I fiori del disco (quelli centrali), sono pochi e ermafroditi (o funzionalmente maschili e privi di achenio; l'ovario \u00e8 rudimentale), con corolle a 5 profondi lobi (corolla actinomorfa).\nI frutti sono degli acheni dimorfici (quelli marginali sono vistosamente pi\u00f9 grandi di quelli interni) con pappo. La forma dell'achenio in genere \u00e8 obovoidale (troncato all'apice). Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 ricoperta con vistose ghiandole stipitate (o peli ghiandolari multiseriali capitati) pi\u00f9 dense nella met\u00e0 superiore oppure i peli sono irsuti e filiformi. Il carpopodium \u00e8 assente, oppure ha delle forme anulari. I pappi sono assenti.\nDistribuzione e habitat.\nLa distribuzione delle specie di questo genere \u00e8 abbastanza ampia dall'America all'Asia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae della trib\u00f9 Mutisieae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Mutisieae con la trib\u00f9 Nassauvieae formano due \"gruppi fratelli\" ed entrambe rappresentano il \"core\" della sottofamiglia.\nLa sottotrib\u00f9 Adenocaulinae \u00e8 descritta all'interno della trib\u00f9 Mutisieae, raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae.\nAll'interno della trib\u00f9 la sottotrib\u00f9 di questa voce occupa, da un punto di vista filogenetico e quindi evolutivo, una posizione intermedia tra il gruppo \"basale\" formato dai generi \"Pachylaena\" e \"Mutisia\" e il \"core\" della trib\u00f9 rappresentato dal calde Gerbera Complex. Le possibili date relative alla divergenza del gruppo variano da 32 a 23 milioni di anni fa.\nIl cladogramma seguente presenta una possibile configurazione filogenetica di alcune specie della sottotrib\u00f9:\nElenco dei generi.\nQuesta sottotrib\u00f9 comprende 2 generi con 6 specie:\nChiave per i generi.\nI due generi si distinguono per i seguenti caratteri:"}
{"id": "8895178", "revid": "1522738", "url": "https://it.wikipedia.org/wiki?curid=8895178", "title": "Carlos Arana Osorio", "text": ""}
{"id": "8895179", "revid": "1442080", "url": "https://it.wikipedia.org/wiki?curid=8895179", "title": "Piero Pasquetto", "text": "Biografia.\nPiero Pasquetto nacque a Villafranca di Verona ed ancora ragazzo si trasfer\u00ec a Milano per studiare musica dove ottenne il primo posto alla scuola musicale milanese, studiando con i Maestri Rosati e Luigi Lo Moro.\nIn Francia in breve tempo acquist\u00f2 una certa fama e venne invitato regolarmente a cantare a Nizza, Cannes, Marsiglia, Montecarlo. \nNel 1915 proprio in quest'ultima localit\u00e0 cant\u00f2 con Enrico Caruso nell'Aida, nella parte del Messaggero. Come secondo tenore fu chiamato sempre da Enrico Caruso per una tourn\u00e9e in America, ma dovette rinunciare perch\u00e9, alla richiesta del permesso per la partenza, gli fu comunicato che doveva presentarsi a Ventimiglia per il servizio militare.\nAppena congedato dalle armi inizi\u00f2 la sua carriera lirica debuttando al teatro Chiarella di Torino l'8 marzo 1919 con l'opera Faust e fu tale il successo che venne subito chiamato per interpretare Boh\u00e8me sia a Torino che al Teatro sociale di Brescia.\nSempre nel 1919 sposo' Ida Limido dalla quale ebbe 3 figli : Bianca Luisa Pasquetto nel 1920, Adriano Pasquetto nel 1921 e Renata Pasquetto nel 1923.\nIl figlio Adriano Pasquetto, fu insignito della Medaglia d'Onore della Repubblica, perch\u00e9 sottotenente di Sussistenza in Albania durante la seconda guerra mondiale, subi' la prigionia dei lager di Leopoli, poi Wietzendorf, poi Amburgo in quanto si rifiuto' a molteplici riprese di aderire alla RSI (Repubblica Sociale Italiana). \nDi seguito gli anni ed i teatri italiani e stranieri nei quali il tenore Piero Pasquetto si esibi'\n1917 Marzo: Montecarlo, Th\u00e9\u00e2tre du Casino LA RONDINE (Gobin)\n1918 Milano Teatro alla Scala LA NAVE \n1919\n1920\n1921\nSettembre: Gorizia Teatro Verdi TOSCA (Cavaradossi) Novembre: Carrara Teatro Verdi FAUST (Faust)\n1922\n1923\n1925\n1926\nI suoi cavalli di battaglia erano le interpretazioni di Mario Cavaradossi (nella Traviata), Pinkerton ( in Madama Butterfly), il Duca di Mantova (nel Rigoletto) e Walter (nella Loreley).\nMolto frequentemente gli veniva richiesto dal pubblico entusiasta il bis delle romanze pi\u00f9 famose, in particolare \"E lucean le stelle\", interpretata dal tenore con grande sentimento e passione, oltre che con notevole bravura.\nLa sua carriera si svolse soprattutto come cantante lirico, col suo vero nome; in seguito si prodig\u00f2 anche come cantante di operetta col nome d'arte Francavilla - in onore al suo paese natale. Proprio con la compagnia di operetta fece una tourn\u00e9e in Egitto, in particolare al Cairo, nel 1925.\nEra litografo e riprese questa attivit\u00e0 quando decise di interrompere la carriera di tenore per restare vicino alla famiglia (moglie e tre figli). Distrutta la litografia a causa dei bombardamenti di Milano, durante la seconda guerra mondiale, non si perse d'animo e ricominci\u00f2 da zero la sua attivit\u00e0 artigianale, stampando in particolare spartiti musicali.\nSempre scherzoso e ricco di inventiva, mantenne la sua bella voce fino alla vecchiaia, intonando spesso, al momento del brindisi, a conclusione di un pranzo di famiglia , la celebre romanza \"Libiamo, nei lieti calici\" della Traviata o cantando \"La donna \u00e8 mobile\" del Rigoletto."}
{"id": "8895206", "revid": "363629", "url": "https://it.wikipedia.org/wiki?curid=8895206", "title": "Boss DS-2", "text": "Il Boss DS-2 \u00e8 un pedale distorsore di tipo analogico per chitarra elettrica e tastiera. Si tratta di una versione migliorata del Boss DS-1, al quale vengono apportate diverse migliorie alla circuitazione, viene aggiunta una opzione \"turbo\" a due selezioni ed una entrata \"remote\", alla quale pu\u00f2 essere collegato il pedale di controllo FS-5L. Questo effetto \u00e8 stato prodotto e venduto per la prima volta dalla Boss nel 1987.\nLa Storia.\nIl Boss DS-2 nasce dall'esigenza di migliorare e fare evolvere il Boss DS-1, uno dei pedali della Boss pi\u00f9 venduti ed apprezzati. Nel 1989, dopo circa due anni dall'inizio della sua vendita, la produzione di questo pedale viene spostata dal Giappone all'Isola di Taiwan, rendendo i Boss DS-2 prodotti in Giappone una rarit\u00e0. Questo prodotto ottiene un discreto successo, che aumenta leggermente grazie al suo utilizzo, da parte di Kurt Cobain, nell'album In Utero dei Nirvana.\nIl Suono.\nLa modalit\u00e0 \"standard\" presenta gli stessi controlli e caratteristiche del pedale Boss DS-1, con l'unica differenza che vengono risolti problemi di feedback indesiderati che si generavano con determinate combinazioni di suoni. La modalit\u00e0 \"turbo\" presenta due controlli: Il primo produce una distorsione calda, morbida e lineare mentre il secondo, pensato principalmente per le parti solistiche e per gli assoli, una distorsione pi\u00f9 pungente e con una leggera enfasi sulle medie frequenze."}
{"id": "8895209", "revid": "324090", "url": "https://it.wikipedia.org/wiki?curid=8895209", "title": "Lapidi di Dante a Bologna", "text": ""}
{"id": "8895213", "revid": "124880684", "url": "https://it.wikipedia.org/wiki?curid=8895213", "title": "Coppa del Mondo di freestyle 2021", "text": "La Coppa del Mondo di freestyle 2021 \u00e8 iniziata il 21 novembre 2020 ad Alpi dello Stubai, in Austria, e si \u00e8 conclusa il 27 marzo 2021 a Silvaplana, in Svizzera. La Coppa del Mondo organizzata dalla FIS ha previsto 5 discipline: salti, gobbe, halfpipe, ski cross e slopestyle e big air. Da questa edizione non verr\u00e0 pi\u00f9 assegnata una Coppa del Mondo generale, ma ne verr\u00e0 assegnata una di Park &amp; Pipe, data dalla somma dei punteggi nelle discipline dello slopestyle, dell'halfpipe e del big air. Oltre alla Coppa del Mondo generale di Park &amp; Pipe, sono state assegnate anche le Coppe del Mondo delle singole specialit\u00e0.\nHanno conquistato la Coppa del Mondo generale di Park &amp; Pipe lo statunitense Colby Stevenson tra gli uomini, e la francese Tess Ledeux tra le donne.\nUomini.\nRisultati.\nLegenda: \nAE = Salti \nBA = Big air \nHP = Halfpipe \nMO = Gobbe \nDM = Gobbe in parallelo \nSS = Slopestyle \nSX = Ski cross \nT = gara a squadre\nDonne.\nRisultati.\nLegenda: \nAE = Salti \nBA = Big air \nHP = Halfpipe \nMO = Gobbe \nDM = Gobbe in parallelo \nSS = Slopestyle \nSX = Ski cross \nT = gara a squadre"}
{"id": "8895216", "revid": "125699238", "url": "https://it.wikipedia.org/wiki?curid=8895216", "title": "Robin Montgomery", "text": "Carriera.\nNel mese di agosto 2019, Robin Montgomery ha preso parte allo US Open 2019 - Singolare ragazze, dove \u00e8 stata sconfitta al terzo turno dalla connazionale Katrina Scott. Il mese seguente, ha rappresentato il suo paese nella finale della Fed Cup Junior, dove in coppia con Connie Ma hanno sconfitto la Repubblica Ceca e hanno permesso agli Stati Uniti d'America di aggiudicarsi la vittoria. A dicembre, ha vinto l'importante torneo categoria under 18 Orange Bowl.\nSempre a livello junior, a inizio 2020 ha raggiunto i quarti di finale all'Australian Open 2020 - Singolare ragazze, mentre due mesi dopo ha conquistato il primo titolo ITF nell'evento $25,000 disputatosi a Las Vegas. Ad agosto, ha raggiunto la posizione No. 5 nel ranking junior.\nIn seguito alla pausa dovuta alla pandemia di COVID-19, la Montgomery ha preso parte al Western &amp; Southern Open 2020 - Qualificazioni singolare femminile come una wild card, perdendo al primo turno dalla decima testa di serie Sorana C\u00eerstea. La settimana successiva, ha ricevuto un'altra wild card allo US Open 2020 - Singolare femminile, facendo cos\u00ec il suo debutto in un Grand Slam, uscendo per\u00e0 sconfitta da Julija Putinceva all'esordio."}
{"id": "8895217", "revid": "1463849", "url": "https://it.wikipedia.org/wiki?curid=8895217", "title": "Prosumerismo", "text": ""}
{"id": "8895219", "revid": "123992220", "url": "https://it.wikipedia.org/wiki?curid=8895219", "title": "Monterosso (Aci Sant'Antonio)", "text": "Monterosso Etneo, o semplicemente Monterosso, \u00e8 una frazione del comune di Aci Sant'Antonio, si trova alle pendici dell'Etna, a circa 500 m s.l.m. e prende il nome dal cono avventizio sorto durante l'eruzione del 1329, le cui lave arrivarono fino ad Acireale.\nStoria.\nNel 1826, Monterosso venne accorpata ad Aci Sant'Antonio, quando quest'ultimo fu diviso dall'attuale comune di Aci Catena e da alcune borgate del comune di Zafferana Etnea.\nIl paese si estende principalmente sull'antica \"via magna\", la strada che collega le localit\u00e0 di Blandano (Viagrande) e Fleri (Zafferana Etnea).\nMonumenti e luoghi d'interesse.\nArchitetture religiose.\nLa chiesa del paese \u00e8 dedicata a Sant'Antonio da Padova. Si hanno le prime notizie dell'edificio tra il 1550 e il 1600, quando una ignota e nobile ricca famiglia catanese fece costruire una piccola cappella privata in onore del santo per le devozioni dei contadini e dei villegiani del luogo. Di questa chiesa rimane solo un piccolo affresco che si trova sulla porta laterale dell'attuale chiesa. Il 31 gennaio 1905, con spese private e con la contribuzione degli abitanti, si restaur\u00f2 e ampli\u00f2 la vecchia cappella cadente, benedetta da mons. Gerlando Maria Genuardi. \nNel 1910 iniziarono i lavori per la chiesa nuova, quella attuale, che venne inaugurata nel 1928 (i lavori furono fortemente rallentati dalla prima guerra mondiale).\nLa chiesa, ad una navata, si chiude con l'abside dove sull'altare maggiore vi \u00e8 la cappella del patrono del paese, Sant'Antonio da Padova. Vi sono altri altari con la Madonna del Carmelo e San Giuseppe.\nNel 2014 venne dichiarata totalmente inagibile (in seguito al peggioramento dei danni subiti dai terremoti di origine vulcanica tra gli anni novanta e i primi anni duemila) e chiusa al pubblico per procedere con lavori di ristrutturazione finanziati dal comune e da donazioni sia pubbliche che private. Nel 2016, a lavori conclusi, viene riaperta con una cerimonia celebrativa presieduta dall'intera giunta comunale.\nAree naturali.\nLa localit\u00e0 prende il nome dall'omonimo cono avventizio (Monte Rosso, 596 m s.l.m.), nato nell'eruzione del 1329, che fece giungere le sue lave fino alle porte di Acireale. Il piccolo cono, tipico a forma di \"ferro di cavallo\", si innalza di circa 50 metri sul resto della zona, e sui suoi fianchi vi sono molti vigneti da cui viene prodotto vino molto ricercato per le sue qualit\u00e0 e il sapore. Il nome \u00e8 dovuto al colore rossastro del suolo, che indica una grande presenza di ferro nel magma.\nIl paese \u00e8 attraversato dal torrente Fondachello, oramai quasi totalmente prosciugato, che si estende lungo tutta la via Provinciale."}
{"id": "8895220", "revid": "271907", "url": "https://it.wikipedia.org/wiki?curid=8895220", "title": "Nikolaj Gamaleja", "text": ""}
{"id": "8895225", "revid": "33751", "url": "https://it.wikipedia.org/wiki?curid=8895225", "title": "Estadio Carlos Belmonte", "text": ""}
{"id": "8895227", "revid": "1924342", "url": "https://it.wikipedia.org/wiki?curid=8895227", "title": "Malifesto", "text": "Malifesto \u00e8 il sesto album in studio della cantautrice italiana Malika Ayane, pubblicato il 26 marzo 2021 dalla Sugar Music. L'album arriva dopo tre anni dal precedente progetto discografico della cantautrice milanese, \"Domino.\"\nTracce.\nTraccia bonus nell'edizione digitale"}
{"id": "8895228", "revid": "729019", "url": "https://it.wikipedia.org/wiki?curid=8895228", "title": "Ferrovia Berna-Thun", "text": "La ferrovia Berna-Thun \u00e8 una linea ferroviaria a scartamento normale della Svizzera.\nStoria.\nIl 4 febbraio 1853 si costitu\u00ec la Schweizerische Centralbahn (SCB), per la costruzione di linee ferroviarie tra Basilea ed Olten con diramazioni da quest'ultima localit\u00e0 verso ovest, est e sud.\nLa tratta Berna-Thun apr\u00ec il 1\u00ba luglio 1859; il 1\u00ba luglio 1861 apr\u00ec la breve tratta tra Thun e l'imbarcadero sul lago di Thun di Scherzligen. La tratta tra la stazione di Berna e Wylerfeld \u00e8 comune alla linea per Olten, aperta il 15 novembre 1858. La linea collega la capitale del cantone con l'Oberland Bernese, e nel 1893 fu allacciata alla Thunerseebahn.\nLa SCB venne nazionalizzata nel 1902: le sue linee entrarono a far parte delle Ferrovie Federali Svizzere (FFS).\nIl 20 maggio 1912 venne raddoppiata la sezione tra Berna Wylerfeld e G\u00fcmligen; due anni dopo venne raddoppiata la tratta G\u00fcmligen-Kiesen (l'apertura avvenne in quattro tappe: il 3 giugno la Wichtrach-Kiesen, il 1\u00ba luglio la M\u00fcnsingen-Wichtrach, il 12 luglio la Rubigen-M\u00fcnsingen e il 10 settembre la G\u00fcmligen-Rubigen). Il 31 marzo 1919 fu il turno del tratto Uttigen-Thun; il raddoppio fu completato il 22 maggio 1921 con l'entrata in servizio del doppio binario tra Kiesen e Uttigen.\nIl 1\u00ba dicembre 1918 fu elettrificata la tratta Thun-Scherzligen; il resto della linea venne elettrificato l'anno successivo (a maggio la tratta Ostermundingen-Thun, a luglio tra Berna e Ostermundingen). L'elettrificazione era stata decisa nel 1917 a causa della scarsit\u00e0 di carbone dovuta alla prima guerra mondiale.\nCaratteristiche.\nLa linea, a scartamento normale, \u00e8 lunga 31,22\u00a0km. La linea \u00e8 elettrificata a corrente alternata monofase con la tensione di 15.000 V alla frequenza di 16,7\u00a0Hz; la pendenza massima \u00e8 dell'11 per mille. \u00c8 interamente a doppio binario.\nPercorso.\nLa linea parte dalla stazione di Berna. Nel 1941 la linea venne deviata sul nuovo viadotto in cemento armato a quattro binari della Lorraine sul fiume Aar lungo circa 1150 metri. Il viadotto sostituiva un preesistente ponte metallico a due binari, costruito tra il 1856 e il 1858 e noto come \"Rote Br\u00fccke\" (ponte rosso) a causa della vernice antiruggine che lo ricopriva.\nIn occasione del raddoppio della tratta Berna Wylerfeld-G\u00fcmligen la linea venne deviata nei pressi di Ostermundigen, con la costruzione di una nuova stazione. Nel maggio 1967 entr\u00f2 in esercizio il binario di raccordo tra la stazione di Ostermundingen e quella di Zollikofen (situata sulla linea Olten-Berna), migliorando i collegamenti tra Olten, Bienne e il Sempione.\nLa linea corre parallela al fiume Aar, attraversandolo prima di Uttigen, terminando alla stazione di Thun."}
{"id": "8895244", "revid": "767487", "url": "https://it.wikipedia.org/wiki?curid=8895244", "title": "Sociedad An\u00f3nima Deportiva", "text": "Sociedad An\u00f3nima Deportiva (spagnolo per \"societ\u00e0 anonima sportiva\", acronimo SAD) \u00e8 una denominazione legislativa che rappresenta un tipo di societ\u00e0 anonima caratteristico della Spagna, introdotto nel 1990 per migliorare la gestione finanziaria delle societ\u00e0 sportive e rispettare i requisiti di trasparenza.\nSi tratta di una societ\u00e0 a responsabilit\u00e0 limitata (public limited company) di carattere commerciale, i cui titolari lo sono in virt\u00f9 di una partecipazione al capitale sociale attraverso dei titoli o delle azioni. In quanto societ\u00e0 a responsabilit\u00e0 limitata, non prevede che gli azionisti rispondano con il proprio patrimonio personale, ma con il capitale rappresentato dai contributi (capitale conferito).\n\u00c8 una denominazione introdotta tramite un decreto reale spagnolo del 15 ottobre 1990 per coprire una serie di carenze legislative emerse nella gestione delle societ\u00e0 commerciali attive nel mondo dello sport professionistico.\nOgni societ\u00e0 sportiva militante nella Segunda Divisi\u00f3n o nella Liga ACB \u00e8 obbligata dai regolamenti a figurare come SAD. Per ragioni storiche, ad Athletic Club, Barcellona, Real Madrid e Osasuna \u00e8 stato concesso di mantenere il loro status di associazioni sportive non commerciali."}
{"id": "8895245", "revid": "767487", "url": "https://it.wikipedia.org/wiki?curid=8895245", "title": "La fabbrica del Duomo", "text": "La fabbrica del Duomo \u00e8 un cortometraggio del 1949 diretto da Dino Risi.\nPresso l\u2019Archivio della Veneranda Fabbrica del Duomo di Milano, nel 2012, vennero ritrovati alcuni video inediti di Dino Risi. La collaborazione con il Centro sperimentale di cinematografia, a cui fu allora affidato l\u2019incarico di restaurare le pellicole, port\u00f2 alla scoperta di un filmato eccezionale, girato nel 1949, riguardante proprio la Veneranda Fabbrica del Duomo di Milano.\nTrama.\nMilano. Il cortometraggio racconta il lavoro della fabbriceria del Duomo di Milano nel dettaglio, svelando come mai prima era accaduto, la cattedrale dal punto di vista di chi vi lavora all'interno. Dagli uffici dell'Archivio che affacciano sulle grandi vetrate dell\u2019abside, il racconto muove fino alla Cava di Candoglia, dove da generazioni si estrae il meraviglioso marmo destinato alla chiesa.\nLa pellicola accompagna poi lo spettatore lungo i Navigli (Milano), ripercorrendo il viaggio del marmo che, giunto al cantiere marmisti, viene lavorato dagli scalpellini. La veduta del laboratorio conduce poi dietro le quinte del Duomo in quegli anni, quando si provvedeva insieme a sanare le ferite della guerra e arricchire la Cattedrale con nuove opere quali le imposte di bronzo delle porte minori.\nInfine, Risi conduce lo spettatore all\u2019interno del Duomo, dove l\u2019operosit\u00e0 degli addetti alla cura del tempio si mescola ai gesti e agli sguardi dei fedeli che trovano nella cattedrale una casa di vera pace."}
{"id": "8895246", "revid": "465096", "url": "https://it.wikipedia.org/wiki?curid=8895246", "title": "Giuseppe Caselli (architetto)", "text": "Biografia.\nPoco si sa della vita dell\u2019architetto Giuseppe Caselli, nipote del capomastro Giuseppe. \nFu molto attivo nella citt\u00e0 di Alessandria dove nel 1768, progett\u00f2 e costru\u00ec un arco celebrativo della visita del Re di Sardegna Vittorio Amedeo III e della sua consorte Maria Antonia Ferdinanda di Borbone. Collabor\u00f2 nella prima met\u00e0 del settecento con Benedetto Alfieri nel cantiere di Palazzo Ghilini e ricopr\u00ec l\u2019incarico di perito dell\u2019amministrazione civica della citt\u00e0 e in questa veste progett\u00f2 l\u2019edificio della nuova fiera, il nuovo palazzo comunale e il teatro municipale, le carceri e i macelli. Si dedic\u00f2 anche alla libera professione e progett\u00f2 le chiese della confraternita Domus Magnae (tra il 1765 e il 1769), in via Ghilini e di San Lorenzo, nella via omonima.\nSono incerti il luogo e l'anno della sua morte."}
{"id": "8895256", "revid": "608583", "url": "https://it.wikipedia.org/wiki?curid=8895256", "title": "Teatro Garibaldi (Foiano della Chiana)", "text": "Il teatro Garibaldi chiamato anche \"Teatro dei Coraggiosi\" \u00e8 un teatro situato a Foiano della Chiana. \nStoria e descrizione.\nGioiello di architettura teatrale, fu progettato nel 1766 (pianta a ferro di cavallo con tre ordini di palchi riccamente decorati) dal celebre architetto chiancianese Leonardo De Vegni.\nNel corso dell'Ottocento e del Novecento il teatro fece da palcoscenico per rappresentazioni e iniziative, fungendo da divertissement e struttura di accoglienza per la popolazione che viveva la propria vita tra guerre, battaglie e carestie.\nA Foiano della Chiana, paese di Carnevale, nel \"Teatro Garibaldi\u201d che fin dal 1826 era riservato a grandi feste che coinvolgevano giovani e meno giovani, tra musiche e danze, furono organizzati veglioni. L'apertura del teatro, anche se richiedeva notevoli costi, era sempre garantita perch\u00e9 c'era la coscienza del valore che ricopriva l'avvenimento, il quale, oltre a offrire \u201clecito divertimento al pubblico \u00e8 altres\u00ec di non lieve utilit\u00e0 al medesimo poich\u00e9 devia molti oziosi dai luoghi di vizio ed istruisce le masse\u201d.\nNel 1912, in occasione di una visita a Foiano del Maestro Pietro Mascagni si dice partecip\u00f2 come direttore d'orchestra a un concerto tenutosi al Teatro Garibaldi.\nAlla fine degli anni 1960 l'amministrazione comunale che ne era proprietaria lo cedette a privati i quali effettuarono alcune modifiche (piano del palcoscenico e buca dell'orchestra). Dopo questa importante trasformazione della struttura venne anche cambiata la sua funzione: quello che era stato luogo di rappresentazioni classiche, trascinato dal vento di cambiamento di quel periodo, divent\u00f2 una discoteca. Il Teatro Garibaldi cambi\u00f2 cos\u00ec i propri connotati e inizi\u00f2 ad attirare un pubblico diverso, un pubblico pi\u00f9 giovane. Negli anni 1990 l'attivit\u00e0 venne poi passata in gestione a terze persone che per discontinuit\u00e0 con la precedente attivit\u00e0, ma comunque a voler richiamare il tipo di edificio che l'ospitava chiamarono il locale \"Teatro Tre Soldi\" facendo chiaramente riferimento all'\"Opera da tre soldi\" di Bertolt Brecht. \nCon il passare degli anni il \"Tre Soldi\" come comunemente veniva chiamato, non \u00e8 stato immune dal declino incontrato, quale tipo di locali, dalle discoteche fino a far decidere nel 1996 ai gestori di cessare l'attivit\u00e0 e far iniziare un periodo di oblio e di sorti incerte dell'edificio. \nIl teatro pur continuando ad essere presente nelle tradizioni e negli appuntamenti annuali dei cittadini di Foiano, and\u00f2 incontro a un lento e inesorabile declino, infatti sin dal dopoguerra e fino ai primi anni 2000, bench\u00e9 a periodi alterni, vide genitori e bambini riunirvisi per partecipare alla festa del marted\u00ec di carnevale, il cosiddetto \"Veglioncino\" e per chi conosce Foiano non sfuggir\u00e0 certo l'importanza di questa festa per il paese. \nProprio il Teatro Garibaldi (e il Teatro Tre Soldi poi) \u00e8 stato uno degli attori principali del giorno pi\u00f9 importante del periodo carnevalesco: i bambini che uscivano da scuola si riunivano il pomeriggio, mascherati e truccati di tutto punto, come la festivit\u00e0 richiede, presso il teatro. Tra musica, balli di gruppo e divertimenti riuscivano a rianimare il teatro che purtroppo lentamente si stava spegnendo.\nRiacquisito nuovamente dal comune di Foiano della Chiana nel 2003, l'edificio bisognoso di interventi di manutenzione straordinaria e messa in sicurezza, ha costretto l'amministrazione comunale a effettuare per prima cosa dei lavori di ripristino e consolidamento alla copertura che sono terminati nell'aprile del 2019.\nSono al momento allo studio i lavori di definitivo ripristino e messa in sicurezza dell'edificio."}
{"id": "8895284", "revid": "713168", "url": "https://it.wikipedia.org/wiki?curid=8895284", "title": "Sinodo di Chanforan", "text": "Con il termine Sinodo di Chanforan viene designata un'assemblea dei Valdesi, i cui lavori si aprirono il 12 settembre del 1532 nella localit\u00e0 di Chanforan nell'attuale municipio di Angrogna. Il sinodo ebbe una durata di sei giorni. L'utilizzo del termine \"sinodo\" in relazione a questo evento \u00e8 contestata da alcuni autori dal momento che in quell'epoca la Chiesa valdese non esisteva ancora in forma strutturata; essa infatti cominci\u00f2 ad assumere una struttura organizzata solo a partire dalla met\u00e0 del XVI secolo. I sinodi successivi avrebbero assunto i caratteri di assemblee legislative annuali dei ministri del culto e dei laici chiamati a deliberare circa il governo della Chiesa valdese. \nTra i risultati conseguiti dall'assemblea generale possiamo individuare tre componenti pricipali: l'adesione dei valdesi alla Chiesa riformata svizzera (allineandosi in particolare alle posizioni di Huldrych Zwingli, Martin Bucer e Johannes Oecolampadius), smussando o eliminando diversi connotati originali di origine medievale del Valdismo; l'approvazione dei venti articoli definenti la dottrina della Chiesa; infine la decisione di tradurre la Bibbia nella lingua corrente utilizzata dai fedeli, ovvero il francese (da tale decisione sarebbe poi derivata la cosiddetta \"Bibbia di Olivetano\", ovvero la traduzione realizzata da Pietro Olivetano e pubblicata nel 1535). Presente all'assemblea di Chanforan troviamo l'influente teologo Guillaume Farel, il quale ebbe un ruolo di primo piano nella definizione della dottrina della Chiesa valdese. La confessione di fede del sinodo di Chanforan inizi\u00f2 ad essere pubblicata nei testi ufficiali prodotti dalla Chiesa valdese a partire dal XVII secolo ed \u00e8 basata su un documento attualmente conservato presso il Trinity College di Dublino, il Ms. 259. \nIn ambito storiografico sebbene sia prevalente la posizione di chi vede il sinodo di Chanforan come un evento storicamente accertato e dalle conseguenze decisive sull'evoluzione del valdismo, esistono tuttavia posizioni discordanti che tendono a minimizzare l'effettiva portata delle decisioni scaturite da tale assemblea o anche a negare del tutto che essa sia avvenuta, declassandola a mito costruito a posteriori."}
{"id": "8895286", "revid": "392684", "url": "https://it.wikipedia.org/wiki?curid=8895286", "title": "Comitato del Film Coreano", "text": "Il Comitato del Film Coreano (in inglese: Korean Film Council; KOFIC) \u00e8 stato fondato nel 1973 ed \u00e8 un\u2019organizzazione speciale affidato al Ministero della cultura, dello sport e del turismo della Corea del Sud.\nFinalit\u00e0.\nIl comitato del Film Coreano \u00e8 un\u2019istituzione pubblica fondata per migliorare la qualit\u00e0 dei film coreani, oltre che per promuovere i film stessi e in generale l\u2019industria dei film. \u00c8 un ruolo affidato al Ministero della cultura, dello sport e del turismo dal governo della Repubblica coreana.\nCon il passare degli anni l\u2019industria coreana dei film \u00e8 cresciuta enormemente, con un mercato cinematografico di 2 triliardi di won, 0,2 miliardi di frequentatori di cinema all\u2019anno e pi\u00f9 del 50% della quota di mercato. I film sono diventati uno dei generi artistici pubblici pi\u00f9 rappresentativi della Corea. E, adesso, gli spettatori di tutto il mondo, inclusa l\u2019Asia, sono entusiasti del cinema coreano. Nel 2019, centenario della fondazione della Corea, il Comitato ha compiuto un ulteriore passo in avanti. Ha creato dei piani, degli sviluppi e dei progetti per supportare la produzione che hanno potuto rafforzare le capacit\u00e0 per girare film e per istituire una fondazione che possa crescere insieme all\u2019industria cinematografica Asiatica per guidare il mercato mondiale. Ha costruito anche un ambiente industriale saldo per il mercato online che cambia rapidamente, rispondere politicamente per risolvere la struttura dell\u2019oligopolio e stabilire delle condizioni mature e un ambiente lavorativo che permetta di creare e apprezzare i film. In futuro il Comitato del Film Coreano continuer\u00e0 a fare progressi nel creare film di cui essere orgogliosi.\nI progetti del Comitato del Film Coreano.\nSupporto della pianificazione e dello sviluppo.\nSupporta progetti per la pianificazione e lo sviluppo di film coreani provvedendo sceneggiatori, direttori, produttori e compagnie di produzione per espandere le opportunit\u00e0 di produzione di vari generi e materiali per i film.\nSupporto di investimenti e produzione.\nSpera di assicurarsi futuri spettatori supportando la creazione di film originali e sperimentali e scoprendo nuovi direttori che possano condurre l\u2019industria cinematografica coreana.\nSupporto della distribuzione.\nPromuovono la diversit\u00e0 della cultura cinematografica e il diffondersi del valore die film espandendo la fondazione per distribuire film artistici e indipendenti e promuovendo vari festival del film.\nSupporto dell\u2019espansione oltreoceano.\nSupporta la partecipazione di film coreani nei festival del film o dei progetti oltreoceano, li promuove complessivamente e provvedendo dei servizi di business matching sul posto.\nRafforzare il diritto di godersi i film.\nIl comitato si impegna a diffondere il valore della cultura cinematografica al paese e nella vita di tutti i giorni. Lo fa dando nuova vita alla cultura del godersi attivamente i film e creando le basi per garantire l\u2019opportunit\u00e0 di goderseli in maniera equa.\nSupporto della tecnologia all\u2019avanguardia e delle infrastrutture.\nContribuiscono a migliorare le tecnologie visive della Corea. Inoltre, adottano e distribuiscono altre tecnologie per l\u2019imaging identificando e sviluppando tecniche cinematografiche dal campo e supportando la produzione di film all\u2019avanguardia.\nPolitiche cinematografiche.\nStudiano delle politiche per rivitalizzare l\u2019industria del film e creare un ambiente per la competizione equa. Suggeriscono alternative analizzando i problemi trovati nelle industrie cinematografiche coreane e di altri paesi.\nKAFA: Accademia coreana dell\u2019arte del film.\nNel 1984 il Comitato del Film Coreano ha fondato l\u2019Accademia coreana dell\u2019arte del film come culla per professionisti formati e creativi. Il KAFA offre corsi elitari di direzione dei film, animazione, cinematografia e di produzione a un piccolo numero di studenti selezionati. Nel 2006 \u00e8 stato aggiunto un programma avanzato al curriculum, espandendo lo scopo di educazione pratica che porta gli studenti ad avvicinarsi maggiormente alla scena della creazione dei film. Inoltre, li aiuta a produrre quattro lungometraggi completi a testa. Molti di questi film sono stati inviati a festival cinematografici nazionali e internazionali vincendo numerosi premi e ricevendo molte lodi. Oggi, il KAFA \u00e8 la scuola cinematografica leader della Corea del Sud con pi\u00f9 di settecento diplomati.\nOrientato alla produzione.\nAl KAFA la priorit\u00e0 \u00e8 data alla produzione. Il programma intensivo offre agli studenti iscritti una formazione in profondit\u00e0 di quattro dipartimenti. Invece, il programma avanzato porta gli studenti il pi\u00f9 vicino possibile al mondo della produzione cinematografica e crea tre lungometraggi e un film d\u2019animazione ogni anno.\nEducazione elitaria.\nIl KAFA crede nell\u2019importanza di piccole classi concentrate. Gli studenti hanno cos\u00ec, pi\u00f9 possibilit\u00e0 di interagire con insegnanti esperti e professionisti cinematografici in modo da potersi immergere in discussioni fruttuose.\nPersonalit\u00e0.\nIl KAFA premia personalit\u00e0 energetiche. Ci sono sessioni di critica e con mentori settimanalmente per incoraggiare gli studenti a liberare la propria personalit\u00e0 piena di colori.\nARFP: la Partnership cinematografica tra Repubblica della Corea del Sud e ASEAN.\nDal 2019 ASEAN e Corea del Sud si sono preparati per l\u2019ARFP (ASEAN-ROK Film Partnership). Il primo incontro \u00e8 stato a Bangkok nel luglio del 2019 per discutere la possibilit\u00e0 di questa partnership. E il risultato \u00e8 stato che i membri dell\u2019ASEAN e della Repubblica coreana sono arrivati a un accordo per fondare l\u2019ARFO a Busan e alla fine hanno acconsentito a continuare gli incontri provvisori per discutere i dettagli dell\u2019organizzazione. Come risultato degli sforzi continui nel 2019, 10 paesi dell\u2019ASEAN e la Corea hanno trovato un accordo unanime portando alla fondazione del ASEAN-ROK Film Cooperation Organisation. Dal 2020 hanno lanciato l\u2019ARFO (ASEAN-ROK Film Oraganisation) come organizzazione internazionale. \u00c8 solo un inizio ma la cosa pi\u00f9 importante per ASEAN e Corea \u00e8 il riuscire a lavorare insieme."}
{"id": "8895296", "revid": "1429175", "url": "https://it.wikipedia.org/wiki?curid=8895296", "title": "Elizabeth Ho", "text": "Biografia.\nHo \u00e8 nata e cresciuta a San Francisco, in California. Sua madre \u00e8 l'attrice e ballerina Jennifer Ann Lee, che \u00e8 apparsa in numerose produzioni di Broadway tra cui \"A Chorus Line\" e \"Jesus Christ Superstar\". Ha frequentato la Crystal Springs Uplands School di Hillsborough, in California, per poi studiare economia alla University of Southern California; ha lasciato gli studi per un anno ed \u00e8 tornata per iscriversi al programma teatrale della scuola, conseguendo un Bachelor of Arts in teatro.\nDal 2007, la Ho ha recitato nelle serie televisive \"Women's Murder Club\", \"Castle\", \"Grey's Anatomy\", \"Two and a Half Men\", \"Miami Medical\" e ha interpretato il ruolo principale nel cortometraggio indipendente \"Kilo\".\nHa interpretato, inoltre, il ruolo di Rhonda Cheng in \"Melissa &amp; Joey,\" di Debbie Lee in \"Rake\" e di Jenny in \"Disjointed\". Ha anche narrato oltre 750 video sul portale Study.com, con argomenti che variano dalla scienza alla musica."}
{"id": "8895299", "revid": "324090", "url": "https://it.wikipedia.org/wiki?curid=8895299", "title": "Registro aeronautico nazionale", "text": "Il Registro aeronautico nazionale (noto anche con l'acronimo RAN) \u00e8 un pubblico registro aeronautico italiano gestito dall'ENAC dove vengono trascritti i passaggi di propriet\u00e0, e iscritte le ipoteche e le dichiarazioni di esercenza.\nTale ente ha anche il compito di rilasciare i certificati di immatricolazione.\nStoria.\nCon R.D. n. 2163 del 9/06/1927 fu istituito il RINA (registro italiano navale e aeronautico) ma in seguito al diffondersi delle attivit\u00e0 aeronautiche il registro aeronautico assunse una sua indipendenza rispetto a quello navale: nacque il RAI (registro aeronautico italiano).\nCon l'istituzione dell'ENAC (L'Ente nazionale per l'aviazione civile) attraverso il Decreto Legislativo 25 luglio 1997, n. 250, a questo nuovo ente furono assegnate le funzioni amministrative e tecniche gi\u00e0 attribuite al Registro aeronautico italiano. Da questo momento il registro aeronautico fu denominato RAN.\nOltre al Ran, l'Enac si occupa anche della gestione del Registro degli aeromobili in costruzione."}
{"id": "8895302", "revid": "33751", "url": "https://it.wikipedia.org/wiki?curid=8895302", "title": "Estadio Municipal de Chap\u00edn", "text": ""}
{"id": "8895304", "revid": "465169", "url": "https://it.wikipedia.org/wiki?curid=8895304", "title": "Pimenta (singolo)", "text": "Pimenta \u00e8 un singolo del cantante brasiliano MC Biel, pubblicato il 18 giugno 2014."}
{"id": "8895308", "revid": "33751", "url": "https://it.wikipedia.org/wiki?curid=8895308", "title": "Estadio Municipal de Anduva", "text": ""}
{"id": "8895309", "revid": "33751", "url": "https://it.wikipedia.org/wiki?curid=8895309", "title": "Stadio Municipale di Butarque", "text": ""}
{"id": "8895310", "revid": "33751", "url": "https://it.wikipedia.org/wiki?curid=8895310", "title": "Estadio Municipal de Pasar\u00f3n", "text": ""}
{"id": "8895313", "revid": "33751", "url": "https://it.wikipedia.org/wiki?curid=8895313", "title": "Estadio Nueva Balastera", "text": ""}
{"id": "8895314", "revid": "33751", "url": "https://it.wikipedia.org/wiki?curid=8895314", "title": "Estadio Nuevo Arc\u00e1ngel", "text": ""}
{"id": "8895315", "revid": "2161976", "url": "https://it.wikipedia.org/wiki?curid=8895315", "title": "Le R\u00eave Oriental", "text": "Le R\u00eave Oriental \u00e8 un album postumo della cantante italo-francese Dalida, pubblicato il 19 maggio 1998 da PolyGram.\nSi tratta del quarto album postumo di brani remixati del repertorio della cantante.\nIl brano \"Flamenco \"Oriental\"\" \u00e8 stato creato sulla base della canzone in italiano interpretata da Dalida nel 1966 dal titolo \"Flamenco,\" con l\u2019aggiunta di una voce maschile che canta in egiziano.\nNell\u2019album \u00e8 contenuta anche la canzone \"T\u2019es fier de toi?\", un remix creato nel 1998 del brano \"Gigi in Paradisco\" (seguito di \"Gigi l\u2019amoroso\").\nIn Francia, l'album riusc\u00ec a vendere pi\u00f9 di 75.000 copie ed ottenne la certificazione di disco d'oro."}
{"id": "8895319", "revid": "33751", "url": "https://it.wikipedia.org/wiki?curid=8895319", "title": "Estadio Santo Domingo", "text": ""}
{"id": "8895324", "revid": "33751", "url": "https://it.wikipedia.org/wiki?curid=8895324", "title": "Estadio Ruta de la Plata", "text": ""}
{"id": "8895326", "revid": "84184", "url": "https://it.wikipedia.org/wiki?curid=8895326", "title": "Jumbo frame", "text": "Nelle reti di computer, i jumbo frame sono frame Ethernet con pi\u00f9 di 1500 byte di payload, il limite fissato dallo standard IEEE 802.3. Comunemente, i jumbo frame possono trasportare fino a 9000 byte di payload, ma esistono varianti pi\u00f9 piccole e occorre prestare attenzione nell'usare il termine in questi casi. Molti switch Gigabit Ethernet e schede di rete Gigabit supportano i jumbo frame. Alcuni switch Fast Ethernet e schede di rete Fast Ethernet possono supportare i jumbo frame.\nIntroduzione.\nOgni frame Ethernet deve essere elaborato mentre passa attraverso gli apparati di rete. L'elaborazione del contenuto di un singolo frame di grandi dimensioni \u00e8 preferibile all'elaborazione dello stesso contenuto suddiviso in frame pi\u00f9 piccoli, poich\u00e9 ci\u00f2 consente di utilizzare meglio il tempo di CPU disponibile riducendo gli interrupt. Ci\u00f2 minimizza anche l'overhead e riduce il numero di frame che devono essere elaborati. Questo \u00e8 analogo a spedire fisicamente un pacchetto di fogli invece di diverse buste singole con un foglio ciascuna, risparmiando buste e riducendo i tempi di smistamento.\nI jumbo frame hanno inizialmente acquisito importanza nel 1998, quando Alteon WebSystems li ha introdotti nelle proprie schede di rete ACEnic Gigabit Ethernet. Anche molti altri fornitori hanno fatto altrettanto; tuttavia, i jumbo frame non fanno parte dello standard Ethernet IEEE 802.3 ufficialmente.\nUso.\nL'uso dei jumbo frame riducono l'overhead e il carico della CPU e hanno un effetto migliorativo sulle prestazioni TCP. La presenza di jumbo frame pu\u00f2 avere un effetto negativo sulla latenza di rete, in particolare sui collegamenti a larghezza di banda ridotta. \nLa dimensione del frame utilizzata da una connessione end-to-end \u00e8 generalmente limitata dalla dimensione pi\u00f9 bassa del frame nei collegamenti intermedi. Token Ring 802.5 pu\u00f2 supportare frame con MTU pari a 4464 byte, FDDI pari a 4352 byte, ATM di 9180 byte e 802.11 pu\u00f2 trasportare MTU di 2304 bytes (MSDU maximun size) -MAC Header e Encryption Header esclusi- ( In caso di frame aggregation (A-MSDU) l'MTU pu\u00f2 arrivare sino a 7935 byte)..\nLo standard Ethernet IEEE 802.3 originariamente imponeva la dimensione per frame MTU da 1500 byte, dimensioni frame totali 1518 byte (1522 byte se con tag VLAN / QoS IEEE 802.1Q). L'aggiornamento IEEE 802.3as ha integrato le dimensioni delle intestazioni, trailer e incapsulamenti comuni arrivando quindi fino a 482 byte di intestazione e trailer e il frame Ethernet supportato da IEEE 802.3 pi\u00f9 grande \u00e8 diventato 2000 byte.\nL'utilizzo di 9000 byte come dimensione del payload preferito per i jumbo frame \u00e8 nato da discussioni all'interno del Joint Engineering Team di Internet2 e dalle rete del governo federale degli Stati Uniti. La loro raccomandazione \u00e8 stata adottata da tutti gli altri enti nazionali di ricerca e istruzione. Per soddisfare questo criterio obbligatorio di acquisto, i produttori hanno adottato a loro volta 9000 byte come dimensione MTU convenzionale, con una dimensione del frame jumbo di almeno 9018/9022 byte (senza o con IEEE 802.1Q). La maggior parte delle apparecchiature Ethernet pu\u00f2 supportare jumbo frame fino a 9216 byte.\nIEEE 802.1AB -2009 e IEEE 802.3bc -2009 hanno aggiunto, nel protocollo LLDP per Ethernet, la lunghezza massima del frame (sottotipo TLV 4). Consente il rilevamento della lunghezza del frame su una porta tramite un campo a due byte. A partire da IEEE 802.3-2015, i valori consentiti sono \"1518\" (solo frame di base), \"1522\" (frame con tag 802.1Q) e \"2000\" (frame multi-tagged, incapsulamento).\nRilevamento degli errori.\nSemplici checksum aggiuntivi contenuti nei protocolli di trasporto UDP e TCP si sono dimostrati inefficaci nel rilevare errori di bit specifici del bus perch\u00e9 con semplici somme, questi errori tendono a compensarsi. Prima dell'adozione [rfc:3309 dell'RFC 3309], i test di simulazione con inserimento di errori, rispetto a dati reali, mostravano che fino al 2% di questi errori non veniva rilevato.\nI frame pi\u00f9 grandi hanno maggiori probabilit\u00e0 di subire errori non rilevati con il semplice rilevamento degli errori CRC32, utilizzato nei frame Ethernet: all'aumentare della dimensione del pacchetto diventa pi\u00f9 probabile che pi\u00f9 errori si annullino a vicenda.\nUn approccio IETF per l'adozione dei jumbo frame evita la riduzione dell'integrit\u00e0 della service data unit eseguendo un CRC aggiuntivo al livello del protocollo di rete successivo ad Ethernet. Il trasporto SCTP (Stream Control Transmission Protocol [rfc:4960) (RFC 4960]) e iSCSI (RFC 7143) utilizzano il polinomio Castagnoli CRC. Il polinomio di Castagnoli 0x1EDC6F41 raggiunge la distanza di Hamming HD = 6 oltre una MTU Ethernet (fino a una lunghezza di 16.360 bit) e HD = da 4 a 114.663 bit, che \u00e8 pi\u00f9 di 9 volte la lunghezza di una MTU Ethernet. Ci\u00f2 fornisce due bit aggiuntivi di capacit\u00e0 di rilevamento degli errori su blocchi di dimensioni MTU rispetto al polinomio standard Ethernet CRC senza sacrificare la capacit\u00e0 HD = 4 per le dimensioni dati fino e oltre 72\u00a0kbit. Il supporto del polinomio Castagnoli CRC all'interno di un trasporto generico \u00e8 stato progettato per gestire blocchi di dati e all'interno di un trasporto TCP per trasportare dati SCSI, entrambi forniscono migliori tassi di rilevamento degli errori nonostante l'uso di jumbo frame dove un aumento della MTU Ethernet avrebbe altrimenti ha determinato una significativa riduzione del rilevamento degli errori.\nConfigurazione.\nAlcuni costruttori, non tutti, permettono l'impostazione della dimensione delle intestazioni, la \"dimensione massima del frame\" (comprese le intestazioni dei frame, la dimensione massima del pacchetto layer 2) o l\"unit\u00e0 di trasmissione\" massima (dimensione massima del pacchetto layer 3 escluse le intestazioni dei frame). Pertanto, potrebbe essere necessario configurare valori diversi in apparecchiature di fornitori diversi per far corrispondere le impostazioni.\nCombinare dispositivi configurati con jumbo frame e dispositivi non configurati con jumbo frame su una rete pu\u00f2 causare problemi di prestazioni di rete.\nEfficienza di banda.\nI jumbo frame possono aumentare l'efficienza delle reti Ethernet e negli host riducendo l'overhead di protocollo, come mostrato nell'esempio seguente con TCP su IPv4. Il overhead di elaborazione degli host pu\u00f2 potenzialmente diminuire in base al rapporto tra le dimensioni del carico utile (circa sei volte il miglioramento nell'esempio). Questo pu\u00f2 essere significativo ma dipende da come i pacchetti vengono elaborati nell'host. Gli host che utilizzano la gestione del protocollo TCP a livello scheda di rete avranno meno vantaggi rispetto agli host che elaborano i frame con la CPU.\n \nLa scalabilit\u00e0 relativa del throughput dei dati di rete in funzione delle velocit\u00e0 di trasferimento dei pacchetti \u00e8 correlata in modo complesso alla dimensione del payload del pacchetto. Generalmente, all'aumentare della velocit\u00e0 di trasmissione della linea, la dimensione del payload del pacchetto dovrebbe aumentare in proporzione diretta per mantenere parametri di temporizzazione equivalenti. Ci\u00f2 tuttavia implica il ridimensionamento di numerosi circuiti logici intermedi lungo il percorso di rete per adattarsi alla dimensione massima richiesta del frame.\nBaby jumbo frame.\nI baby jumbo frame sono frame Ethernet che sono solo leggermente pi\u00f9 grandi di quanto consentito dagli standard Ethernet IEEE. I baby jumbo frame sono, ad esempio, necessari per l'implementazione di IP / MPLS su Ethernet mantenendo i servizi Ethernet con payload standard di 1500 byte. La maggior parte delle implementazioni richieder\u00e0 che i frame utente non jumbo siano incapsulati nel formato di frame MPLS che a sua volta pu\u00f2 essere incapsulato in un formato di frame Ethernet appropriato, con valori EtherType di 0x8847 e 0x8848. Il maggiore overhead di header MPLS ed Ethernet aggiuntivi significa che il supporto per frame fino a 1600 byte \u00e8 richiesto nelle reti Carrier Ethernet.\nSuper jumbo frame.\nI super jumbo frame (SJF) sono frame con una dimensione del payload superiore a 9000 byte. Come \u00e8 stato lungo e difficile il processo di adeguamento della dimensione MTU delle reti nazionali di ricerca e istruzione ad alte prestazioni da 1500 byte a 9000 byte circa, \u00e8 ancora allo studio un ulteriore aumento possibilmente a 64.000 byte. Il fattore principale coinvolto con un aumento della dimensione massima del segmento (MSS) \u00e8 un aumento della dimensione del buffer di memoria disponibile in ogni apparato di rete intermedio lungo il percorso.\nApproccio alternativo.\nLa gestione in scheda di rete di frame di grandi dimensioni in invio e ricezione di grandi dimensioni, libera il carico della CPU rendendolo indipendente dalle dimensioni del frame. \u00c8 un modo per eliminare l'overhead per pacchetto che ha portato a progettare i jumbo frame. I jumbo frame sono ancora utili dal punto di vista della larghezza di banda, poich\u00e9 riducono la quantit\u00e0 di larghezza di banda utilizzata riducendo l'overhead di protocollo."}
{"id": "8895330", "revid": "33751", "url": "https://it.wikipedia.org/wiki?curid=8895330", "title": "Estadio Ol\u00edmpic de Terrassa", "text": ""}
{"id": "8895331", "revid": "2091899", "url": "https://it.wikipedia.org/wiki?curid=8895331", "title": "Canzoni rubate", "text": "Canzoni rubate \u00e8 il quinto album in studio del chitarrista e cantautore italiano Federico Poggipollini, pubblicato il 26 marzo 2021.\nDescrizione.\nIl disco \u00e8 composto da 17 brani, di cui nove cover, un inedito e sette brani strumentali. La gran parte dei brani scelti sono risalenti soprattutto al decennio tra fine anni \u201970 e fine anni \u201980 e con un occhio di riguardo verso la scena progressive; selezionati dopo un lungo studio puntato sulla ricercatezza degli arrangiamenti e sulla vicinanza dei testi con i giorni nostri.\nNei brani \"Variet\u00e0, Trappole\" e \"Monna Lisa\", Poggipollini canta in duetto rispettivamente con Gianni Morandi, Eugenio Finardi e Cimini.\nL\u2019album, in 5 brani, vede a fianco di Poggipollini la produzione artistica di Micheal Urbano, in cui ha anche suonato la batteria dal suo studio a San Francisco.\nTutti i brani sono stati registrati, mixati e masterizzati al Pristudio di Bologna\nPromozione.\nL'album \u00e8 stato anticipato dai singoli \"Il Chiodo, Monna Lisa, Trappole, Citt\u00e0 in fiamme e Variet\u00e0.\" \nIl video di \"Variet\u00e0\", pubblicato il 29 gennaio su YouTube, vede la partecipazione di Gianni Morandi."}
{"id": "8895335", "revid": "1543377", "url": "https://it.wikipedia.org/wiki?curid=8895335", "title": "Ioan Gyuri Pascu", "text": "Pascu, durante la sua carriera, ha esplorato vari generi, tra cui il rock, il rhythm and blues, il reggae e il jazz. Inoltre, con la Tempo Music, la sua etichetta musicale, \u00e8 stato il manager di diversi artisti di musica alternativa.\nHa fatto parte della compagnia \"Divertis\" ed era famoso per le sue imitazioni e per gli intermezzi musicali durante i loro spettacoli di satira politica\".\" Pascu \u00e8 stato anche un attore di successo, apparendo in produzioni cinematografiche come \"Un'estate indimenticabile\" di Lucian Pintilie e \"Occident\" di Cristian Mungiu, e interpretando personaggi noti del teatro rumeno in vari adattamenti. Ha scritto rubriche sportive ed \u00e8 stato anche uno scrittore di letteratura cristiana.\nBiografia.\nPrimi anni di vita.\nIoan Gyuri Pascu nacque ad Agnita, nell'attuale Distretto di Sibiu, dove frequent\u00f2 la scuola elementare. Il padre era di origine rumena e la madre era per met\u00e0 ungherese; da parte di madre, era anche discendente di polacchi e slovacchi. Sua madre era cattolica e suo padre, cos\u00ec come Gyuri, era ortodosso. Il suo nome riflette la sua complessa eredit\u00e0: \"Ioan\" fu scelto come nome rumeno; il suo secondo nome era \"Gyurika,\" di origine ungherese, ma nel suo certificato di nascita e nei documenti venne registrato come \"Ghiurico.\" Pascu disse che il motivo era perch\u00e9 n\u00e9 suo padre n\u00e9 il notaio avevano familiarit\u00e0 con la fonologia ungherese. Pascu, che parlava fluentemente l'ungherese, disse di preferire il nome \"Gyuri.\"\nPascu inizi\u00f2 a studiare pianoforte all'et\u00e0 di nove anni e cant\u00f2 come soprano nel coro della sua scuola. Inoltre, era solito intrattenere i suoi amici con le imitazioni di famosi cantanti pop. Durante la quinta elementare, inizi\u00f2 a giocare a pallamano con una squadra amatoriale abbandonando, cos\u00ec, le lezioni di piano.\nNel 1976 si iscrisse presso il liceo di Agnita. Durante le scuole superiori Pascu dovette iscriversi obbligatoriamente all'Unione dei Giovani Comunisti(UTC), l'organizzazione giovanile del Partito Comunista Rumeno. Nello stesso anno rinunci\u00f2 alla pallamano e inizi\u00f2 a studiare chitarra, usando come guida il libro scritto da Maria Boeru. Nel 1977 debutt\u00f2 come attore amatoriale in uno spettacolo scolastico.\nPascu si appassion\u00f2 ai concerti organizzati dal \"Cenaclul Flac\u0103ra\", un movimento artistico e culturale sorto durante la Repubblica Socialista.\nI Trandafirii Negri e i Fundal.\nNel maggio del 1978, Pascu partecip\u00f2 alla celebrazione della Giornata internazionale dei lavoratori a Media\u015f, dove fece amicizia con i fratelli Septimiu e Horia Moldovan, i quali facevano parte della stessa band della cantante pop Elena C\u00e2rstea. Secondo il sito ufficiale di Pascu, suonarono alcuni successi della musica rock occidentale, tra cui Child in Time dei Deep Purple e July Morning degli Uriah Heep. Tra il 1978 e il 1980, Pascu cant\u00f2 con i Trandafirii Negri, band moldava, e fu invitato ad esibirsi con loro ad alcune feste di matrimonio e altri eventi simili. Con i soldi guadagnati acquist\u00f2 la sua prima chitarra acustica, direttamente dalla fabbrica di Reghin, e impar\u00f2 a suonare la batteria. Nel 1979 compose una delle sue prime canzoni, \"Melancolie\".\nNel 1980 Pascu fece domanda per la Facolt\u00e0 di Teatro della Szentgy\u00f6rgyi Istv\u00e1n di T\u00e2rgu Mure\u015f, ma non super\u00f2 l'esame di ammissione. Inizi\u00f2 a lavorare in una fabbrica statale come operatore di tornio e nel 1980 venne arruolato nelle Forze di terra rumene, dove fece la conoscenza di altri musicisti dilettanti che stavano affrontando l'addestramento militare. Insieme fondarono il gruppo rock Fundal, con Pascu come cantante e batterista, e si esibirono al festival \"C\u00e2ntarea Rom\u00e2niei.\"\nNel 1982, alla fine dell'addestramento militare, Pascu e i Fundal tornarono a Media\u015f. Al suo ritorno venne scoperto dalla stazione radio rumena \"Radio Vacan\u0163a\". Fu invitato a esibirsi in alcuni concerti organizzati dalla stazione radio, durante i quali incontr\u00f2 e fece amicizia con Teo Peter, bassista dei Compact, e con Andrei Parto\u015f, promoter musicale. Durante il 1982, Pascu suon\u00f2 in alcuni concerti organizzati dal \"Cenaclul Flac\u0103ra\", e fu scritturato per quelli organizzati dal Sc\u00eenteia Tineretului, giornale giovanile a cura dell'UTC.\"\" Nel 1980 Pascu scopr\u00ec e si interess\u00f2 alla musica reggae, alla quale venne introdotto dai The Police e dalle loro sessioni di reggae fusion.\nGli anni dell'universit\u00e0 e il debutto dei \"Divertis\".\nNel 1984 Pascu si trasfer\u00ec a Cluj-Napoca, dove fu ammesso alla Facolt\u00e0 di Lettere dell'Universit\u00e0 Babe\u0219-Bolyai, presso la quale studi\u00f2 rumeno e spagnolo. Fece domanda per la stessa facolt\u00e0 presso l'Universit\u00e0 di Bucarest per due volte, ma non super\u00f2 l'esame di ammissione. Nel 1984 Pascu si trasfer\u00ec a Cluj-Napoca, dove fu ammesso alla Facolt\u00e0 di Lettere dell'Universit\u00e0 Babe\u0219-Bolyai, presso la quale studi\u00f2 rumeno e spagnolo. Fece domanda per la stessa facolt\u00e0 presso l'Universit\u00e0 di Bucarest per due volte, ma non super\u00f2 l'esame di ammissione.\"\" In questo periodo si esib\u00ec in commedie radiofoniche e parodie teatrali. Inoltre, entr\u00f2 a far parte del club letterario di Vartic, \"Echinox.\"\nNel 1986, mentre \"Ars Amatoria\" era in tourn\u00e9e a Bucarest con un adattamento delle commedie di Ion Luca Caragiale, Pascu incontr\u00f2 e fece amicizia con i membri del gruppo studentesco \"Divertis\", il quale era solito fare rappresentazioni di satira politica contro Nicolae Ceau\u015fescu e il suo governo. La sua prima esibizione con i \"Divertis\" fu nel 1987, presso il villaggio Izvoru Mure\u015fului, nel comune di Vo\u0219l\u0103beni. Nello stesso anno Pascu riprese la sua carriera musicale e venne invitato da Andrei Parto\u015f a cantare in un festival a Deva.\nDopo la laurea, tra il 1988 e il 1989, Pascu insegn\u00f2 lingua e letteratura rumena in una scuola elementare di Ulmu, nel Distretto di C\u0103l\u0103ra\u015fi, ma si dimise per proseguire la sua carriera di cantante. Verso la fine del 1989 incontr\u00f2 Mircea Baniciu, ex membro dei Transsylvania Phoenix, uno dei principali gruppi rock rumeni. Fu ospite a casa di Baniciu proprio mentre la rivoluzione anticomunista scoppi\u00f2 a Timi\u015foara. Si riun\u00ec ai \"Divertis\" a Ia\u015fi, ma il loro spettacolo venne interrotto dalle autorit\u00e0 comuniste.\nCon la fine del comunismo Pascu diversific\u00f2 la sua carriera. Dopo aver eseguito un recital di musica da solista nel febbraio del 1990, rinnov\u00f2 il contratto con i \"Divertis\" e inizi\u00f2, con loro, un tour per il paese. Nello stesso anno, si esibirono per la prima volta in una serie di spettacoli comici in onda sui canali televisivi rumeni.\nNel 1992, insieme a Mircea Rusu, Pascu pubblic\u00f2 \"Ar putea fi,\" un extended play. Insieme alla compagna Daniela Marin, fond\u00f2 la Tempo Music, che divenne la prima etichetta musicale indipendente della Romania. Pascu fond\u00f2 anche la sua band, i The Blue Workers.\nI primi successi.\nNel 1993 Pascu ottenne il suo primo significativo successo musicale con l'album \"Mixed Grill\" e il singolo \"\u0162ara arde \u015fi babele se piapt\u0103n\u0103\". Un sondaggio condotto dalla rivista \"Evenimentul Zilei\" nomin\u00f2 il brano come la migliore canzone del 1993 e la stazione nazionale Radio Contact assegn\u00f2 a Pascu il titolo di \"Compositore dell'anno\". \"Mixed Grill\" fu il risultato della breve sperimentazione di Pascu con il fusion rock e il reggae. Hit come \"Gizzi\" e \"Mi-am luat colac\" portarono alcuni a considerarlo come uno dei pionieri del reggae rumeno, anni prima di artisti come El Negro e Pacha Man. Il mix di generi divenne una caratteristica tipica del lavoro di Pascu nella musica:\nOltre al pianoforte, alla chitarra e alla batteria, Pascu inizi\u00f2 anche a suonare l\u2019armonica.\nPoco dopo aver sposato Daniela Marin nell'agosto del 1993, Pascu fu invitato dal regista Lucian Pintilie a recitare nel suo film Un'estate indimenticabile, insieme a Kristin Scott Thomas, Claudiu Bleon\u0163 e Marcel Iure\u015f. Pascu ricevette buone recensioni per la sua performance.\nNegli anni seguenti, Pascu e i The Blue Workers pubblicarono due EP: \"Ma\u015fina cu jazzolin\u0103,\" un album rhythm and blues\",\" e \"Caseta pentru Minte, inim\u0103 \u015fi gur\u0103\". Pascu apparve anche in una serie di registrazioni comiche pubblicate dai \"Divertis\", guadagnandosi la reputazione di autore di canzoni di protesta. Si ispir\u00f2 alla politica rumena e ai dibattiti sociali degli anni '90 per scrivere successi come \"Morcovul rom\u00e2nesc\" e \"Instalatorul\". Pascu era a conoscenza della sua vena politica; secondo lui esisteva un legame fondamentale tra i fenomeni sociali e la prospettiva culturale di un cantautore, inoltre, sosteneva che le canzoni avrebbero dovuto sempre raccontare una storia. Una delle canzoni incluse in \"Ma\u015fina cu jazzolin\u0103\", intitolata \"Africa, Africa\", suscit\u00f2 particolare interesse nei circoli culturali per le sue sfumature satiriche. Secondo lo storico Sorin Mitu, questa canzone mostrava \"la tendenza dei rumeni a relazionarsi con le realt\u00e0 extra-europee\", una tendenza tipica dell'ultimo decennio del periodo di Ceau\u015fescu e del primo periodo post-rivoluzionario.\nNel 1995, dopo una serie di festival in cui Pascu cant\u00f2 insieme ai The Blue Workers, tenne un recital da solista al Cervo d'oro, un festival nella citt\u00e0 di Bra\u015fov, durante il quale ricevette, dalla rivista musicale \"Actualitatea Muzical\u0103\", il trofeo \"Best Album\" per \"Ma\u015fina cu jazzolin\u0103\". Inoltre, fu il cantante d'apertura di alcuni gruppi rock occidentali in tour in Romania, tra cui le band britanniche Jethro Tull, Beats International e Asia, e la band tedesca Scorpions. Come attore televisivo, Pascu fece parte dell'industria pubblicitaria rumena. Nella cultura popolare \u00e8 ricordato soprattutto come il portavoce di Connex, uno dei primi operatori di telefonia mobile in Romania, con il tormentone \"Alo, Maria?\".\nNel febbraio del 1997 Pascu pubblic\u00f2 l'album \"G\u00e2nduri nevinovate\". Secondo il suo sito web, questo album pu\u00f2 essere considerato come il \"primo disco meno commerciale di Pascu\". La figlia di Pascu, Ana Iarina, nacque nello stesso mese.\nDopo il 1997, Pascu diede priorit\u00e0 alla sua attivit\u00e0 di manager e produttore musicale. Tra il 1998 e il 2000, lui e sua moglie contribuirono al lancio di alcuni gruppi pop e rock alternativi di successo come i Vama Veche, i Domni\u015foara Pogany e i Dinu Ol\u0103ra\u015fu. Dopo aver pubblicato la raccolta di canzoni \"Pove\u015ftile lui Gyuri\" nel 1999, abbandon\u00f2 la musica affermando che non era pi\u00f9 attratto dalle nuove tendenze della musica pop, ma torn\u00f2 nel 2000 con un album in edizione limitata intitolato \"Las\u0103 (muzic\u0103 de cas\u0103)\". Come dichiarato sul suo sito web, l'album ebbe successo tra \"i suoi fan pi\u00f9 vicini\" e con i membri della comunit\u00e0 rumeno-americana.\n\"Occident\" e \"Felix \u015fi Otilia\".\nNel 2000 Pascu inizi\u00f2 a lavorare con il regista Cristian Mungiu. Scrisse la colonna sonora del cortometraggio di Mungiu \"Zapping\" e apparse, con Mircea Diaconu, nel film dello stesso regista \"Corul pompierilor\". Inoltre, collaborarono in \"Occident:\" Pascu, oltre a comporre la colonna sonora, interpret\u00f2 il ruolo di \"Gic\u0103\".\nDue anni dopo la prima di \"Occident\", Pascu pubblic\u00f2 l'album \"St\u00e2ngul de a visa\" il quale, come Pascu fece notare, era in contrasto con le politiche editoriali della radio commerciale. Secondo il suo sito web, non venne promosso dalle stazioni radio tradizionali e vendette la maggior parte delle sue copie durante le esibizioni dal vivo. In un'intervista del 2009, Pascu sostenne:\nInoltre, ringrazi\u00f2 chi diffuse le copie dell'album anche se, cos\u00ec, perse alcune royalties. Pascu espresse la sua opposizione al fenomeno delle competizioni canore affermando che, come ex membro della giuria del Mamaia Festival, ebbe un'esperienza \"agrodolce\".\nPascu fece un tour per il paese per celebrare i suoi 20 anni di carriera musicale, per lo pi\u00f9 esibendosi in locali provinciali. Continu\u00f2 a fare concerti occasionali, anche come artista d'apertura per Al Bano ad Arad, e a partire dal 2003 condusse il talk show musicale \"Taverna\" su TVR 1, un canale televisivo nazionale. Con i \"Divertis\", Pascu divenne co-conduttore di un programma comico su Antena 1, programma girato negli Stati Uniti. Inoltre, aveva uno sketch ricorrente nello show intitolato \"Felix \u015fi Otilea\", insieme alle cantanti pop Monica Anghel e Jojo e i comici C\u0103t\u0103lin Mireu\u0163\u0103 e Daniel Buzdugan. Fece il doppiatore per \"Animat Planet\", un cartone animato prodotto dai \"Divertis\" per Antena 1. Grazie a queste esperienze, Pascu venne designato come \"il miglior comico del 2003\" in un sondaggio su TVR 1.\nSuccessivamente pubblic\u00f2 due album da solista, \"O stea\" e \"Jocul de-a joaca\", entrambi nel 2004. Nel luglio del 2005 venne invitato a cantare l'inno nazionale del Brasile durante una partita di calcio tra la Nazionale di calcio del Brasile, vincitrice della Campionato Mondiale di calcio del 1994, e la Nazionale di calcio della Romania. Nello stesso anno, pubblic\u00f2 un album di greatest hits, intitolato \"12 ani, 12 Balade\". Nel 2005 Pascu si riun\u00ec con i The Blue Workers per un tour nazionale e, nel 2006, per uno spettacolo al Palatul Copiilor di Bucarest. Inoltre, parteciparono al festival \"ProEtnica\" di Sighi\u015foara.\nNel 2007 Pascu abbandon\u00f2 i Divertis. All'epoca disse che non poteva pi\u00f9 gestire i loro programmi serrati. La loro divisione, per\u00f2, non fu totale dato che Pascu continu\u00f2 ad apparire su \"Animat Planet\". In un'intervista del 2007, riflettendo sull'impatto dello show, dichiar\u00f2:\nSuccessivamente dichiar\u00f2 che la sua rottura con l'umorismo politico era definitiva e, senza il consenso dei \"Divertis\", Pascu disse che c'erano dei disaccordi tra lui e Toni Grecu. Poco dopo il suo abbandono, un conflitto tra Grecu e gli altri attori dei \"Divertis\" li divise.\nNel novembre del 2007 Pascu pubblic\u00f2 l'album \"La jum\u0103tatea vie\u0163ii\". Sempre in questo periodo, riprese la sua carriera teatrale. Nella primavera del 2007, interpret\u00f2 il ruolo di Ric\u0103 Venturiano in un adattamento di \"O noapte furtunoas\u0103\" di Caragiale, messo su per la commemorazione del 130\u00ba anniversario della prima rappresentazione pubblica della commedia. Pascu, insieme al cantante Dan Bittman, il critico letterario Ion Bogdan Lefter, l'attore e politico Mircea Diaconu e lo storico Marius Oprea, appar\u00ec nel film documentario di Marius Barna \"Utopia impus\u0103\", il quale raccontava la vita nella Romania comunista.\nDebutto letterario e progetti per Pro TV.\nAll'et\u00e0 di quarant'anni Pascu inizi\u00f2 a pubblicare opere di letteratura cristiana, specializzandosi in saggi sul misticismo. Quando gli venne chiesto delle sue convinzioni, si dichiar\u00f2 ispirato dal sacerdote ortodosso Arsenie Boca e dal mistico bulgaro della New Age Omraam Mikha\u00ebl A\u00efvanhov. Nel 2007 dichiar\u00f2:\nAnche se ortodosso, Pascu and\u00f2 in pellegrinaggio al Santuario di Nostra Signora di Lourdes.\nSuccessivamente, a Pascu fu proposto di apparire in un film prodotto in Ungheria, nel ruolo di un ufficiale di polizia rumeno e, inoltre, recit\u00f2 in una produzione teatrale de \"Le Viscomte\" di Eug\u00e8ne Ionesco. Appar\u00ec in alcuni cameo in spot televisivi e scrisse articoli sportivi per diversi giornali, tra cui la rivista di tempo libero \"Time Out Bucarest\". Tra il 2008 e il 2009, interpret\u00f2 l'ispettore capo Fane Popovici in \"Vine poli\u0163ia!\", una serie comica prodotta da Pro TV e basata sulla serie televisiva spagnola \"Los Hombres de Paco\". Il critico televisivo Cezar Paul-B\u0103descu lo defin\u00ec un fallimento \u201ccatastrofico\".\nNell'aprile del 2009, Pascu realizz\u00f2 gli intermezzi comici all'UNITER Awards Gala, ma la sua performance ricevette recensioni contrastanti. Tre mesi dopo, fu l'artista di apertura per la cantante folk americana Suzanne Vega nel suo spettacolo a Bucarest. Pascu raccont\u00f2 di aver accettato l'invito solo dopo essersi consultato con sua figlia, una fan di Vega.\nNell'autunno dello stesso anno si riun\u00ec con i suoi colleghi dei \"Divertis\" dopo che si trasferirono da Antena 1 a Pro TV. Appar\u00ec in una produzione del Teatro Metropolis di Bassifondi, un dramma di Maksim Gor'kij, con \u015etefan Radof nel ruolo principale. La commedia ricevette buone recensioni e la presenza di Pascu, insieme a quella di altri attori comici come Alexandru Bindea o Tudorel Filimon, fu considerata un tocco insolito alla tragedia di Gor'kij. Pascu e i The Blue Workers si esibirono al Sibiu Jazz Festival. Alla fine del 2009 Pascu e sua moglie divorziarono.\nNell'aprile del 2010 Pascu ricevette critiche dai media quando accett\u00f2 di esibirsi a un raduno del movimento Mi\u0219carea de Integrare Spiritual\u0103 \u00een Absolut (MISA) di Gregorian Bivolaru a Timi\u0219oara. I problemi legali di Bivolaru e le accuse riguardanti le politiche sessuali del MISA erano al centro dei dibattiti pubblici; quando venne contattato dai giornalisti, Pascu sottoline\u00f2 che si trattava di un concerto regolare e dichiar\u00f2:\nGli impegni di Pascu per quell'anno includevano altri concerti dal vivo, tra cui uno tenutosi durante l'evento Bookfest di giugno. A novembre fu ospite del concerto tributo di Mircea Baniciu, dove intrattenne il pubblico con le imitazioni musicali dei cantanti folk come Nicu Alifantis e Victor Socaciu, eseguendo i classici dei Pas\u0103rea Colibri. Pascu acquist\u00f2 a Bucarest una taverna, che chiam\u00f2 \"Gyuri\u2019s Pub\" nella quale si poteva suonare musica dal vivo. Il locale ospit\u00f2 spettacoli del cantante folk moldavo Radu Captari, il quale collabor\u00f2 con Pascu in alcuni progetti musicali durante la primavera del 2010.\nL'ictus del 2010 e la divisione dei \"Divertis\".\nAlla fine del 2010 venne rivelato che Pascu era stato colpito da un ictus e che si stava riprendendo presso l'Ospedale Universitario di Bucarest. I media rumeni ipotizzarono che l'ictus fosse stato causato dallo stress del suo divorzio, anche se Pascu aveva dichiarato che la separazione era stata amichevole. A causa dell'ictus la sua carriera venne compromessa e Pascu decise di smettere di bere alcolici. Riprese la vita artistica, studiando per la parte di Cad\u00e2r per \"Take, Ianke e Cad\u00e2r,\" una commedia di Victor Ion Popa. La produzione and\u00f2 in tour nei teatri rumeni nei primi mesi del 2011.\nPascu torn\u00f2 a \"Land of Jokes\", la serie comica prodotta da una parte dei \"Divertis\" per Pro TV, dove interpret\u00f2 il personaggio principale, \"Nemuriciul\". Il suo ritorno evidenzi\u00f2 il conflitto tra Toni Grecu, che stava producendo uno spettacolo comico politico per la stessa stazione, e il meno politicizzato \"Land of Jokes.\" Nel giugno del 2011, Pascu e gli altri comici di \"Land of Jokes\" annunciarono che la loro scissione con i \"Divertis\" era definitiva e che il loro contratto con Pro TV aveva raggiunto la fine. In un'intervista al quotidiano \"Adev\u0103rul\", i comici annunciarono che stavano considerando altre offerte; Pascu critic\u00f2 l'attenzione che Pro TV dava alla produzione di talent show. Pascu in seguito riconobbe che non gli piacevano molto le produzioni della Pro TV, come Romania\u2019s Got Talent, nonostante il fatto che sua figlia Iarina vi fosse apparsa come parte di un ensemble di musica gospel.\nLa nuova troupe comica prese il nome di \"Distractis\", dal momento che \"il marchio \"Land of Jokes\" venne lasciato a Pro TV e, nel mese di agosto del 2011, firm\u00f2 con TVR 1.\nNell'ottobre del 2011 Pascu torn\u00f2 a Cluj-Napoca come ospite VIP all'inaugurazione della Cluj Arena, stadio della squadra di calcio Universitatea. Part\u00ec per Seattle e si esib\u00ec in una raccolta fondi per un nuovo centro culturale ortodosso rumeno in America. All'inizio del 2012, concentr\u00f2 la sua attivit\u00e0 musicale nel Distretto di Suceava, dove lavor\u00f2 con il cantautore locale Lian Cuble\u015fan. La loro collaborazione port\u00f2 all'album \"Tropa, Tropa... \u20acuropa!\", pubblicato il 20 gennaio. Pascu e i The Blue Workers realizzarono un concerto a C\u00e2mpulung Moldovenesc. Pascu, insieme al suo collega Mircea Diaconu, appar\u00ec nel cortometraggio \"Loto\", dove interpret\u00f2 il ruolo di un venditore di auto."}
{"id": "8895340", "revid": "287204", "url": "https://it.wikipedia.org/wiki?curid=8895340", "title": "George Clinton Jr.", "text": "Fu deputato presso la Camera dei rappresentanti degli Stati Uniti per lo Stato di New York.\nBiografia.\nGli inizi.\nNato a New York il 6 giugno 1771, era figlio di Mary De Witt e di James Clinton, un maggior generale nella guerra d'indipendenza americana. Era fratello di DeWitt Clinton (1769\u20131828), il 6\u00ba Governatore di New York, e fratellastro di James Graham Clinton, anch'egli deputato presso la Camera dei rappresentanti degli Stati Uniti.\nEra nipote di George Clinton (1739\u20131812), che fu 1\u00ba e 3\u00ba Governatore di New York dal 1777 al 1795 e il Vicepresidente degli Stati Uniti d'America dal 1805 al 1812. Suo nonno fu il colonnello Charles Clinton (1690\u20131773), un colonnello Anglo-Irlandese durante la guerra franco-indiana.\nSi laure\u00f2 presso la Columbia University nel 1793, studi\u00f2 legge e divenne avvocato.\nAttivit\u00e0 politica.\nClinton fu uno dei primi membri della organizzazione Tammany Hall, svolgendo anche attivit\u00e0 come uno dei suoi sachem. Egli fu un delegato alla Convenzione costituzionale dello stato di New York nel 1801. Nell'organizzazione della politica e alle \"convention\" George Clinton Jr. fu un manager e un \"leader\" degli alleati di suo zio George, in opposizione ai simpatizzanti di Aaron Burr, dato che i due gruppi si combattevano per la supremazia nel Partito Democratico-Repubblicano.\nEgli fu membro dell'Assemblea generale di New York dal 1804 al 1805. Fu eletto alla Camera dei rappresentanti degli Stati Uniti come Democratico-Repubblicano per occupare il seggio lasciato vacante dal dimissionario Samuel L. Mitchill, che, eletto al Senato degli Stati Uniti, aveva optato per quest'ultimo. A seguito egli fu eletto nella posizione per due mandati e vi rimase dal 14 febbraio 1805 al 3 marzo 1809.\nDurante il periodo in cui fu membro del Congresso fu tra i sottoscrittori di un documento contro il \"caucus\" che aveva eletto James Madison quale candidato del Partito Democratico-Repubblicano alla Presidenza degli Stati Uniti nelle elezioni del 1808.\nVita privata.\nNel 1801 George Clinton spos\u00f2 Hannah Franklin (1788\u20131855), sorella della prima moglie di DeWitt Clinton, Mary Franklin, e una discendente di John Bowne ed Elizabeth Fones. La coppia ebbe tre figli:\nGeorge Clinton mor\u00ec in casa propria nel distretto di Bloomingdale, zona di New York City il 16 settembre 1809."}
{"id": "8895349", "revid": "36426", "url": "https://it.wikipedia.org/wiki?curid=8895349", "title": "Barocco in Portogallo", "text": ""}
{"id": "8895351", "revid": "36426", "url": "https://it.wikipedia.org/wiki?curid=8895351", "title": "Barocco in Polonia", "text": ""}
{"id": "8895353", "revid": "1005847", "url": "https://it.wikipedia.org/wiki?curid=8895353", "title": "Stadio Nando Martellini", "text": "Lo stadio Nando Martellini, gi\u00e0 \"stadio Vittorio Polacco\" e \"stadio delle Terme di Caracalla\", \u00e8 un impianto di atletica leggera di Roma, ubicato in prossimit\u00e0 delle Terme di Caracalla. \nStoria.\nLo Stadio delle Terme di Caracalla venne inaugurato il 24 maggio 1939. I lavori furono iniziati nel periodo 1936/1937 nell'ambito dei lavori di ristrutturazione dell'area di Porta Capena per la costruzione del Ministero dell'Africa Italiana e del posizionamento dell'obelisco di Axum. L'impianto venne intitolato a Vittorio Polacco.\nNegli anni cinquanta lo stadio venne ristrutturato poich\u00e9 durante i Giochi della XVII Olimpiade, svolti a Roma dal 25 agosto all'11 settembre 1960, la struttura fu utilizzata come sede di allenamento per gli atleti impegnati nell'evento.\nNel 2002 l'impianto venne nuovamente ristrutturato e fu intitolato al giornalista e telecronista Nando Martellini.\nDescrizione.\nLo stadio dispone di una pista di atletica leggera a sei corsie della lunghezza di 400 metri."}
{"id": "8895359", "revid": "367445", "url": "https://it.wikipedia.org/wiki?curid=8895359", "title": "Bom (singolo)", "text": "Bom \u00e8 un singolo della cantante brasiliana Ludmilla, pubblicato il 17 giugno 2016 ed estratto dal secondo album in studio \"A danada suo eu\".\nVideo musicale.\nLudmilla ha pubblicato il video musicale della canzone l'11 luglio 2016. Il video, diretto da Felipe Sassi, ha un'ambientazione semplice. Daniel Louren\u00e7o e Ludmilla hanno firmato la coreografia del video."}
{"id": "8895366", "revid": "579714", "url": "https://it.wikipedia.org/wiki?curid=8895366", "title": "Stadio delle Terme di Caracalla", "text": ""}
{"id": "8895367", "revid": "119528092", "url": "https://it.wikipedia.org/wiki?curid=8895367", "title": "Gimme Some Truth (disambigua)", "text": ""}
{"id": "8895392", "revid": "486946", "url": "https://it.wikipedia.org/wiki?curid=8895392", "title": "Arena Petrol", "text": ""}
{"id": "8895401", "revid": "367445", "url": "https://it.wikipedia.org/wiki?curid=8895401", "title": "Sou eu", "text": "Sou eu \u00e8 una canzone della cantante brasiliana Ludmilla. \u00c8 stata pubblicata il 29 agosto 2016 su iTunes ed \u00e8 incluso nel secondo album in studio \"A danada sou eu\", uscito il 21 ottobre 2016.\nVideo musicale.\nIl video musicale \u00e8 stato pubblicato il 28 ottobre 2016 su YouTube."}
{"id": "8895402", "revid": "119528172", "url": "https://it.wikipedia.org/wiki?curid=8895402", "title": "Gina (disambigua)", "text": ""}
{"id": "8895404", "revid": "1718925", "url": "https://it.wikipedia.org/wiki?curid=8895404", "title": "Ange Capuozzo", "text": "Biografia.\nNato a Grenoble, inizi\u00f2 a praticare il rugby sin da tenera et\u00e0 e nel 2010 entr\u00f2 nelle giovanili del attestandosi nel ruolo di mediano di mischia. Nel 2019 arriv\u00f2 l'esordio in Top 14 con la maglia rossobl\u00f9, subentrando dalla panchina nell'incontro con . Pochi mesi dopo, per via del padre italiano, venne convocato nella nazionale italiana Under-20 per disputare il campionato mondiale giovanile in Argentina. Prese parte a tutte le cinque partite della competizione e marcando due mete.\nVenne confermato per la stagione successiva in Pro D2 entrando regolarmente in campo nel ruolo di estremo."}
{"id": "8895405", "revid": "74801", "url": "https://it.wikipedia.org/wiki?curid=8895405", "title": "Azurina", "text": "Azurina \u00e8 un genere di pesci marini appartenenti alla famiglia Pomacentridae e alla sottofamiglia Chrominae.\nDistribuzione e habitat.\nL'areale di questo genere \u00e8 limitato alle coste tropicali e subtropicali dell'Oceano Pacifico orientale tra la Baja California e le isole Gal\u00e1pagos.\nI due membri del genere frequentano acque aperte nei pressi di coste rocciose, specie dove queste si immergono verticalmente fino a grandi profondit\u00e0.\nDescrizione.\nIl corpo ha una sagoma pi\u00f9 slanciata che negli altri Pomacentridae. La livrea \u00e8 grigiastra, ricca di sfumature azzurre. La taglia si aggira attorno ai .\nBiologia.\nSi nutrono di zooplancton.\nConservazione.\n\"A. eupalama\" \u00e8 classificata nella Lista Rossa IUCN come \"in pericolo critico di estinzione\" ed \u00e8 forse gi\u00e0 estinta.\nTassonomia.\nIl genere comprende 2 specie:"}
{"id": "8895408", "revid": "132406", "url": "https://it.wikipedia.org/wiki?curid=8895408", "title": "Luigi Amato (pittore)", "text": "Biografia.\nLa giovinezza, la formazione e l\u2019attivit\u00e0 artistica dopo il primo conflitto mondiale.\nLuigi Amato nasce il 1\u00ba gennaio del 1898 a Spezzano Albanese, piccolo centro in provincia di Cosenza.\nA soli cinque anni perde la mamma, Sofia Arabia, e dunque, a crescerlo \u00e8 suo padre Francesco.\nQuesti era di professione costruttore edile e spesso portava il pittore insieme a lui nei vari cantieri di lavoro.\nProprio in questo periodo, Luigi Amato mostra il suo talento innato e la sua passione per il disegno e per la geometria, ricevendo i primi rudimenti dal genitore.\nDopo aver frequentato le scuole elementari da privatista, nel 1911 consegue il diploma di Maturit\u00e0 presso la Scuola Elementare di Rossano, in provincia di Cosenza.\nL\u2019anno successivo, si trasferisce a Roma, dopo aver vinto una borsa di studio messa in palio dalla Regione Calabria e inizia a frequentare la Regia Accademia di Belle Arti in Via di Ripetta.\nSuoi maestri furono gli artisti Umberto Coromaldi, Duilio Cambellotti. Il 1916 \u00e8 l\u2019anno della chiamata alle armi. Luigi Amato \u00e8 costretto ad interrompere il suo percorso di studi artistici perch\u00e9, come tanti giovani dell\u2019epoca, deve partire per il fronte.\nIl congedo del 1919 gli consentir\u00e0 di completare il percorso interrotto, che concluder\u00e0 nell\u2019estate del 1920.\nDa qui in avanti si dedicher\u00e0 completamente alla pittura, con una particolare propensione al ritratto.\nIl 1920 \u00e8 un anno importante per Luigi Amato, poich\u00e9 esordisce con la sua prima mostra personale nel paese natio, Spezzano Albanese. Ad incoraggiare e patrocinare questa iniziativa furono Ferdinando e Gennaro Cassiani. Il primo avvocato meridionalista e storico, il secondo suo figlio, poi deputato. La mostra fu allestita presso il Circolo Formazione e Cultura sito nel comune calabrese.\nL\u2019evento espositivo fu, perci\u00f2, pretesto importante per far apprezzare le grandi capacit\u00e0 dell\u2019artista, come dimostrano anche le parole pubblicate su Azione Nuova nel Novembre del 1920: \"\u201c[\u2026] Tutti i lavori esposti hanno riscosso e riscuotono l\u2019ammirazione dei numerosi visitatori per precisione e correttezza di linee, per gusto squisito di intonazione e per caratteristici e vigorosi effetti di luce e d\u2019ombre. [\u2026]. Al coro di congratulazioni degli innumerevoli visitatori, uniamo le nostre, con gli augurii pi\u00f9 fervidi di un avvenire pieno di gloria.\u201d\"\nEgualmente la notizia viene riportata sul Il Mattino del 10 ottobre del medesimo anno.\nNel 1921, sulla rivista Calabria Vera, nel numero del 1\u00ba gennaio si riporta un'interessante descrizione critica dell\u2019Amato, quale promessa dell\u2019arte: \"\u201c L\u2019Amato \u00e8 giunto all\u2019arte a furia di sacrifizi e per forza di amore. [\u2026]. Dei lavori esposti due sono di paesaggio e sei di figure: l\u2019Amato, forse prematuramente confida di preferire la figura e di aspirare ad essere ritrattista. [\u2026] \u00c8 nei paesaggi che l\u2019Amato offre della composizione: sia nel quadro \u201cChiaro di luna\u201d sia nell\u2019altro \u201cDopo il crepuscolo\u201d. Temi di virtuosismo per ogni altro giovane, mentre l\u2019Amato non ha fatto altro, svolgendo il primo, che fondere gradualmente le tonalit\u00e0 di luce lunare sul cielo alla luce riflessa lagunare, sullo sfondo della notte nubila specie sotto le arcate del ponte, e cos\u00ec nell\u2019altro paesaggio \u201cDopo il crepuscolo\u201d ha pure fuso in senso verticale, la luce crepuscolare esterna alla luce del focolare domestico in un interno agreste. [\u2026].\"\nIl talento del giovane calabrese non tarda ad essere riconosciuto, infatti \u00e8 datata al 5 dicembre del 1922 la lettera ufficiale in cui viene favorevolmente accolta la sua richiesta di ingesso nella storica \u201cAssociazione Artistica Internazionale di Roma\u201d di Via Margutta. Risale proprio a questo periodo anche la sua partecipazione all\u2019Esposizione del Ritratto organizzata da quest\u2019ultima. Della mostra, ed in particolare dell\u2019artista, scrive Il Piccolo, pubblicando il ritratto di Vittoriana Zingone, figlia di Gennaro Zingone, industriale molto noto a Roma: \"\u201c [\u2026] \u00e8 stato esposto un bellissimo quadro del giovane pittore calabrese Luigi Amato, che rappresenta la bella e intelligente bimba Vittoriana Zingone, figlia del nostro amico cav. Gennaro, l\u2019industriale cos\u00ec noto nella Capitale. Il ritratto della Vittoriana \u00e8 un pastello pregevolissimo per freschezza e somiglianza ed \u00e8 stato oggetto di lodi e congratulazioni. Il giovane pittore Luigi Amato \u00e8 un ritrattista gi\u00e0 apprezzato dalla critica e dal pubblico, al quale \u00e8 riservato il pi\u00f9 lusinghiero avvenire.\"\" \nIl 1925 \u00e8 un anno importante per il pittore che, incoraggiato dall\u2019amico poeta Trilussa, tiene la sua prima personale a Roma, che sar\u00e0 organizzata proprio da quest\u2019ultimo, presso le sale dell\u2019Associazione Italo-Americana a Palazzo Salviati in Corso Umberto I 271, riscuotendo grande favore di critica e di pubblico.\nL\u2019evento attirer\u00e0 anche l\u2019attenzione dei giornali, tanto che Norberto Pazzini ne scrisse sul Messaggero del 9 gennaio. La notizia usc\u00ec anche su L\u2019Epoca del 25 gennaio, sul Tevere del 10 gennaio, fino alla Cronaca di Calabria del 1\u00ba febbraio, di cui scriver\u00e0 Ferdinando Cassiani, organizzatore della mostra a Spezzano Albanese del 1920.\nLa sua attivit\u00e0 artistica \u00e8 in incremento e Amato decide di affittare uno studio nella centralissima Via Montebello, come testimonia la ricevuta di pagamento di locazione datata al 23 maggio del 1925.\nNel 1926 espose presso la Societ\u00e0 degli Amatori e Cultori di Belle Arti di Roma, nel 1931 presso l\u2019Associazione Calabresi e Lucani e nel 1934 alla Sindacale Romana.\nNel 1927, in occasione del ricevimento in onore di Michele Bianchi, tenutosi presso l\u2019Associazione Calabrese situata in Corso Umberto I, sempre nella capitale, un ritratto a pastello dell\u2019Amato viene donato a questi. Dell\u2019evento e del dono riportano cronaca sia il Messaggero del 28 aprile, che la Cronaca di Calabria del 1\u00ba maggio,\nNel 1928 esegue il ritratto dell\u2019allora Miss Italia Livia Marracci.\nLuigi Amato eccelle nel ritratto, genere in cui ama cimentarsi da sempre, pur se aveva dimostrato valentia esecutiva anche nel paesaggio. Le committenze si susseguono e nel 1929 realizza i ritratti del generale Francesco Saverio Grazioli e della vedova del poeta Giuseppe Aurelio Costanzo, Linda.\n\u00c8 del 1932 il ritratto del generale Attilio Teruzzi. A quegli anni risale il quadro che l\u2019Amato fece della madre di quest\u2019ultimo, pubblicato sul Piccolo nel mese di giugno 1933.\nNel 1935 le opere dell\u2019artista appaiono sempre pi\u00f9 di frequente sulla rivista Le Carnet Mondain.\nIn questo periodo il suo studio si trova in Via Maria Cristina di Savoia, sempre in Roma, e viene descritto come ampio, elegante e luminoso, a dimostrare il successo che Amato aveva ormai guadagnato nell\u2019ambiente artistico.\nSempre sul Carnet Mondain \u00e8 in copertina con i ritratti del Re d\u2019Italia Vittorio Emanuele III e con quello della Regina Elena.\nNel dicembre del 1937, la vita del pittore si arricchisce di una grande gioia: nasce il figlio Francesco, avuto dalla moglie Marcella Giuntini, sposata alla fine degli anni Venti.\nAl 23 novembre del 1937 \u00e8 datata la lettera di una committenza del Circolo delle Forze Armate di Palazzo Barberini, in cui si richiede al pittore la realizzazione della copia del dipinto di sua Maest\u00e0 la Regina Elena d'Italia. Luigi Amato aveva dunque raggiunto stima e notoriet\u00e0 in Italia, ma sono anche le esperienze all\u2019estero a confermare questo successo. Ad accoglierlo, sul finire degli anni Trenta, saranno, infatti, due importanti e vivaci capitali europee, quali Londra e Parigi.\nGli anni Quaranta in Italia e l\u2019attivit\u00e0 ed i riconoscimenti a Londra e Parigi.\nNel 1938 il pittore giunse a Londra, dove espose alla trentanovesima mostra della The Pastel Society, tenutasi al Royal Institute Galleries 195, a Piccadilly. Inizialmente \u00e8 invitato come esterno, ma poco dopo, il 26 gennaio 1939, sar\u00e0 invitato come socio effettivo. La sua presenza alla mostra e l\u2019apprezzamento per il suo lavoro sono testimoniati anche da un articolo uscito sul Daily Telegraph del 14 gennaio di quell\u2019anno.\nSempre nel 1938, a Maggio, a \u201cLe Salon\u201d di Parigi prende parte alla \"151\u00b0 Exposition Officielle des Beaux-Arts\u201d presso il Grand Palais des Champs \u00c9lys\u00e9es con lo splendido pastello \u201cPiccola Calabrese\u201d. Nel relativo catalogo \u00e8 riportato che Amato risiede a Folkestone, in Inghilterra. Proprio partecipando a questo evento espositivo, riceve una Menzione d\u2019Onore, attirando subito l\u2019interesse dei critici e delle riviste di settore come \u201cArts\u201d in cui, nelle note biografiche sar\u00e0 definito \u201c\"Enfant prodige de la peinture\"\u201d e di cui verr\u00e0 sottolineato, oltre alle importanti doti artistiche, il suo ingresso nella Pastel Society. Anche \u201cLe Revue Moderne\u201d scriver\u00e0 di lui, ponendo in risalto le sue capacit\u00e0 sin dalla giovane et\u00e0, la sua formazione romana con Coromaldi e Cambellotti, sino alla sua maturit\u00e0 espressiva che lo aveva fatto apprezzare non solo in Italia, ma anche all\u2019estero.\nTale menzione fu proposta sia dal critico M. Henry Maistre (della rivista Arts), con una lettera datata 9 maggio 1938, che dalla rivista Le Revue Moderne, con lettera dell\u201911 maggio dello stesso anno.\nNel catalogo della mostra della Pastel Society del 1939, Luigi Amato \u00e8 inserito quale membro effettivo e con considerevoli quotazioni. Nel marzo del 1939 tiene una mostra presso la Arlington Gallery, situata al 22 della londinese Bond Street, dove sono esposti diversi ritratti e studi, ad olio e pastello.\nSempre relativamente all\u2019attivit\u00e0 del pittore all\u2019estero, \u00e8 fondamentale citare il contenuto del catalogo d\u2019arte Apollo che nel numero dell\u2019aprile del 1939 contiene un interessante saggio su Pablo Picasso, Luigi Amato e Ben Nicholson, in cui \u00e8 riportato che\": \u201c[\u2026] These three artist may therefore readily stand as representatives of three distinct categories of art [\u2026]\u201d\" ed in cui si fa riferimento proprio alla mostra presso l\u2019Arlington Gallery.\nNel mese di maggio del 1939 Luigi Amato si sposta a Batsford, Campden, nel Glouchestershire, cos\u00ec come testimoniano i documenti ufficiali della regolarizzazione della residenza.\nNel luglio dello stesso anno partecipa alla mostra \u201cExhibition summer 1939\u201d di \u201cThe Royal Society of British Artists\u201d presso Suffolk Street, Pall Mall, London, con il pastello \u201cStudy\u201d.\nIl 28 ottobre 1939 viene insignito del prestigioso titolo di Cavaliere dell\u2019Ordine della Corona d\u2019Italia.\nIl 1943 \u00e8 l\u2019anno della grande mostra presso la Galleria San Marco nell\u2019elegante e centralissima Via del Babuino a Roma, tenutasi dal 28 aprile all\u20198 maggio. Ad introdurre con un suo scritto l\u2019evento espositivo e la pittura dell\u2019Amato, all\u2019interno del relativo catalogo, fu Piero Scarpa, critico de Il Messaggero.\nSempre sul Messaggero un riferimento alla mostra a firma di Alberto Savinio, musicista, scrittore e pittore di fama, fratello di Giorgio De Chirico: \"\u201cLuigi Amato \u00e8 tecnico del pastello assai esperto e con questo suo procedimento riesce ad ottenere effetti plastici e luminosi veramente mirabili. L\u2019espressivit\u00e0 e la verit\u00e0 costituiscono la base della sua arte pittorica che non ha spiccato accento di tendenza se non quello di offrire all\u2019osservatore, con immediatezza, quel godimento alla vista ed allo spirito che la nobilt\u00e0 e la sincerit\u00e0 d\u2019un artista attento, abile e sereno \u00e8 in grado di procurare senza riferimenti a questa o a quella scuola [\u2026].\" All\u2019inaugurazione presenzi\u00f2 anche il re Vittorio Emanuele III che appose la sua firma sul relativo libro. La notizia fu riportata da diversi quotidiani, tra cui il Messaggero, il Giornale d\u2019Italia del 6 maggio 1943 e altre testate. \nAttivit\u00e0 dopo la Seconda Guerra Mondiale e gli anni a Capri.\nSi trasferisce stabilmente a Capri nel 1948, per allontanarsi da una Roma post bellica in cui non si sente pi\u00f9 a suo agio. Nell\u2019isola partenopea risiede presso la Villa Bel Sorriso, dove continua a produrre le sue opere e a circondarsi di amici e colleghi. Da i primi pennelli e colori alla pittrice na\u00efve Carmelina di Capri e incoraggia il pittore-postino Torelli. La sua casa e il suo studio erano frequentati da tante personalit\u00e0 provenienti da ambienti differenti e tanti artisti, come l\u2019illustratore Mario Laboccetta, i pittori Ezelino Briante, Raffaele Castello e Felice Giordano.\nDa un articolo pubblicato su Bazar Alta Classe del 1956, apprendiamo come proprio a Capri, l\u2019artista si dedicasse non solo alla pittura, ma anche all\u2019astronomia, costruendo in autonomia i telescopi.\n\"\u201cUna visita al Maestro Amato significa un omaggio all\u2019Arte: sostare nel suo Studio, nella \u201cVilla Bel Sorriso\u201d in Via del Valentino, a Capri, significa offrire all\u2019animo emozioni estetiche. [\u2026]\u2026vi sorride l\u2019Arte pura; ci accolgono opere d\u2019Arte di una bellezza sorgiva, [\u2026]. Osservando una Collezione di tele di questo pittore, ci\u00f2 che d\u2019immediato ci sorprende, insieme all\u2019emozione estetica che ci coglie \u00e8 che la naturalezza, la spontaneit\u00e0 e gli stati d\u2019animo sono resi con un\u2019evidenza, una compiutezza che raggiungono il vertice della forza espressiva. [\u2026]. Sono \u201cparlanti\u201d i suoi quadri: concedetemi questo termine per spiegare sino a qual punto essi sono palpitanti di vita, eloquenti, comunicativi, siano pastelli od olii, ritratti e paesaggi. [\u2026].\" Queste le parole che Rina Chiantaretto scrive sulla rivista \u201cCapri segreta\u201d nel Giugno 1957 ed in cui sottolinea la grande capacit\u00e0 introspettiva, oltre cha la grande maestria tecnica, che l\u2019artista attua a fa emergere nelle figure rappresentate. Nel 1958, Luigi Amato partecip\u00f2 alla Biennale di Venezia con i pastelli Ritratto di fanciulla e Piccola Calabrese, riscuotendo anche qui successo e interesse come evidenzia anche l\u2019articolo uscito a firma di Milo Corso Malversa su Bazar Alta Classe\": \u201cA proposito della Biennale di Venezia ed alle polemiche sorte attorno all\u2019astrattismo [\u2026]. I negatori dell\u2019astrattismo sono fuori strada [\u2026]; lasciamo queste esercitazioni tutte intime o personali che han poco a che fare con l\u2019arte, ma che cos\u2019\u00e8 l\u2019astrattismo se non trasfigurazione della realt\u00e0 visibile? L\u2019arte \u00e8 astrazione della realt\u00e0 altrimenti non sarebbe arte. Osserviamo questi capolavori di Renoir, Chagall, Amato, Derain. Astrattismo; poich\u00e9 sono opere filtrate da personaggi viventi e normali e che, attraverso lo spirito e l\u2019arte degli autori, divengono tutt\u2019altra cosa.\u201d\"\nLa scomparsa dell\u2019artista.\nUna grande amicizia e stima reciproca legava Luigi Amato anche all'artista, poeta e compositore di matrice futurista, Livio Tanzi, amicizia testimoniata da alcune belle corrispondenze dense di ricordi e affetto fraterno. Sar\u00e0 proprio Tanzi, che viveva da tempo in Francia, a dedicargli un sentito articolo dopo la sua morte, avvenuta a Roma il 2 novembre del 1961, dove la malattia lo tolse improvvisamente all\u2019amore dei suoi cari e al mondo dell\u2019arte a soli 63 anni.\nScrive Tanzi: \"\u201cDa soli pochi mesi Luigi Amato ci ha lasciati e gi\u00e0 la sua figura si staglia precisa nella pur breve prospettiva del tempo.\"\n\"La sua indimenticabile personalit\u00e0 s\u2019impone al ricordo di chi lo conobbe ed ebbe con lui dimestichezza di vita e di pensiero.\" \n\"Nato in Calabria, alla fine del secolo, studi\u00f2 e visse a Roma dove dedic\u00f2 al ritratto i suoi anni giovanili [\u2026] fu invitato nel \u201939 in Inghilterra per eseguire dei ritratti tra le persone dell\u2019alta societ\u00e0 inglese [\u2026]. Fu di quell\u2019epoca anche una sua mostra personale alla \u201cArlington Gallery\u201d in Bond Street, a Londra, e in quella occasione gli inglesi gli accordarono il loro consenso nominandolo all\u2019unanimit\u00e0 membro del \u201cPaste Society\u201d. Poco prima un suo pastello esposto al \u201cSalon\u201d di Parigi aveva ottenuto un premio d\u2019onore [\u2026] nel \u201943 prepar\u00f2 una \u201cpersonale\u201d alla galleria \u201cSan Marco\u201d in Via del Babuino, rimasta famosa perch\u00e9 in 24 ore furono vendute tutte le 60 opere esposte, olii e pastelli, un record mai raggiunto da nessuno, e di cui la stampa parl\u00f2 diffusamente. Quella mostra fu anche visitata dal re Vittorio Emanuele, che conosceva bene l\u2019artista, avendogli egli eseguito qualche anno prima un grande ritratto insieme a quello della regina Elena [\u2026].\" \n\"Per il re quella visita fu certamente l\u2019ultima del genere\u2026 [\u2026].\"\n\"Egli fu certamente interprete della bellezza nel senso pi\u00f9 nobile dell\u2019espressione; i suoi quadri di figura, richiesti da gallerie e collezionisti di tutto il mondo, sono un raro documento della donna del nostro tempo, sentita da un artista che ha saputo coglierne i caratteri essenziali, spogliandola di ogni caducit\u00e0. Nei volti di vecchi, bambini e di donne, \u00e8 sempre e soprattutto anima che si manifesta con tanta naturale forza, da lasciare l\u2019osservatore avvinto e turbato.\" \n\"[\u2026] non amava la grossa pubblicit\u00e0 che trovava poco confacente alla seriet\u00e0 dell\u2019arte e alla dignit\u00e0 dell\u2019artista. [\u2026] era un pittore autentico e sincero. [\u2026]. La sua pi\u00f9 grande aspirazione era di poter arrivare a dipingere per s\u00e9 soltanto, e poter dire la parola conclusiva che ancora gli premeva dentro.\" \n\"Purtroppo la morte \u00e8 arrivata ancora quando era nel pieno delle sue forze e delle sue speranze, ma quello che ha lasciato di s\u00e9 \u00e8 gi\u00e0 tanto, e sar\u00e0 di grande insegnamento a chi sapr\u00e0 intenderlo.\" \n\"Un insegnamento ed un incitamento, per chi, come lui potr\u00e0 ancora credere che l\u2019artista \u00e8 fuori dal tempo e dalle mode, antico e nuovo sempre, e tanto \u00e8 pi\u00f9 grande quanto pi\u00f9 opera in umilt\u00e0 e purezza di cuore, perch\u00e9 l\u2019Arte \u00e8 un atto d\u2019amore, un omaggio alla Creazione, un messaggio di bellezza e i suoi valori sono eterni, come lo spirito dell\u2019uomo\u2026\u201d\"\nLe sue opere, oltre che in Italia ed Europa, hanno trovato largo e ampio successo anche oltreoceano, a New York, Chicago. Diverse le case d\u2019aste che in questi anni hanno battuto capolavori dell\u2019Amato: da Finarte a Rubinacci, da Rinascimento Auctions alla Skinner di Boston e altre.\nRiconoscimenti e appartenenze.\nMembro dell\u2019Associazione Artistica Internazionale di Roma in Via Margutta (1922)\nMension Honorable Soci\u00e9t\u00e9 Des Artistes Francais Salon de 1938\nMembro della Pastel Society di Londra (1939)"}
{"id": "8895409", "revid": "287204", "url": "https://it.wikipedia.org/wiki?curid=8895409", "title": "Giorgio di Sassonia (disambigua)", "text": ""}
{"id": "8895413", "revid": "287204", "url": "https://it.wikipedia.org/wiki?curid=8895413", "title": "Giovanni di Sassonia (disambigua)", "text": ""}
{"id": "8895423", "revid": "254059", "url": "https://it.wikipedia.org/wiki?curid=8895423", "title": "Palazzo Belcredi", "text": "Palazzo Belcredi \u00e8 un edificio di Pavia, in Lombardia. \nStoria.\nIl palazzo (come anche la Casa Belcredi) fu di propriet\u00e0 della famiglia aristocratica dei Belcredi, che gi\u00e0 dal XII secolo deteneva numerosi beni e feudi nel contado della citt\u00e0 e in particolare nell'Oltrep\u00f2, tra i quali ricordiamo: Volpara, Santa Giuletta, Mornico Losana e Montecalvo Versiggia. Legati alla corte viscontea, nel 1386 fu proprio un notaio membro della famiglia a redigere il contratto di nozze tra la figlia di Gian Galeazzo, Valentina, e il figlio del re di Francia, Luigi I di Valois-Orl\u00e9ans, nel 1470 ottennero dal duca Galeazzo Maria il feudo e il castello di Montalto Pavese, che nel 1680 venne eretto a marchesato. Nel 1689 il giurista Barnaba Belcredi ebbe l'investitura feudale di San Varese con Cassina Tentori. Il palazzo, che conserva molti elementi di et\u00e0 romanica, come la torre, e altri risalenti ai secoli XIV e XV, fu rimodellato a partire dal 1699, quando il giurista Francesco Belcredi ottenne dal comune la possibilit\u00e0 di demolire un muro e alcuni edifici, e di creare una piazza davanti al prospetto principale dell\u2019edificio. Nel Settecento Filiberto Belcredi, orientalista, fu vescovo di Tortona, mentre Gaetano, appartenente alla congregazione Somasca, insegn\u00f2 a Ferrara, Napoli, Venezia e Milano, e fu anche un letterato, mentre suo fratello Giuseppe Gaspare fu docente di diritto Civile e Feudale dal 1763 al 1796 presso l\u2019universit\u00e0 di Pavia, rettore tra il 1779 e il 1780 e nel biennio 1795\u00a0\u2013 1796 e membro della municipalit\u00e0. I Belcredi, il cui ramo principale si estinse nel 1853, furono proprietari del palazzo fino al 1832. Tra il 1960 e il 1971, in un appartamento del palazzo, abit\u00f2 monsignor Cesare Angelini.\nDescrizione.\nIl palazzo.\nLa facciata principale del palazzo, realizzata durante il rifacimento settecentesco, non fu ultimata e si presenta priva d\u2019intonaco, arricchita solo dal grande portale, sovrastato da un balcone in pietra con balaustra a pilastrini. Il lato meridionale del palazzo, ad angolo con vicolo San Colombano, si appoggia alla torre Belcredi, risalente al XII secolo. Del tutto differente \u00e8 il prospetto affacciato sul vicolo, proprio davanti alla ex chiesa di San Colombano Maggiore, che, nonostante gli interventi settecenteschi, conserva ancora murature e aperture con archi a sesto acuto databili tra il XIV e il XV secolo. L\u2019atrio del palazzo (sulla facciata principale) \u00e8 strutturato su cinque campate con volte a crociera, arricchite da semicapitelli dorici; due pilastri in granito, sormontati da vasi a forma di urna, sorreggono il cancello in legno, mentre poco oltre due statue settecentesche, sempre in granito e poste su lati pilastri, introducono allo scalone. Il cortile principale \u00e8 arricchito da una pavimentazione in acciottolato al disegno ed \u00e8 chiuso a ovest da un portico sorretto da quattro colonne ioniche in granito. Al piano terra si trova un grande salone dotato di 10 colonne ioniche in granito con soffitto voltato a crociera lungo circa 20 metri e largo nove che, probabilmente, in origine ospitava le scuderie del palazzo. Sempre al pianterreno si apre lo scalone barocco a doppia rampa, provvisto di balaustra in pietra e arricchito da sculture che raffigurano vasi di fiori e stemmi che permette l\u2019accesso al piano nobile del palazzo. Il primo piano dell\u2019edificio diverse sale presentano tracce di affreschi settecenteschi nei medaglioni delle volte.\nLa torre.\nNon sappiamo con esattezza quando la torre fu eretta, ma sicuramente, come quasi tutte le altre torri urbane, fu realizzata tra il XII e il XIII secolo. La torre Belcredi, diversamente da altre, non fu abbassata in et\u00e0 moderna e si conserva intatta in tutta la sua altezza, anche se il voltone che si appoggiava al lato della struttura su vicolo San Colombano fu demolito. La torre, a pianta quadrata, si eleva per circa 60 metri, mentre i suoi lati misurano circa 5,90 metri; lo spessore della muratura al piano terra \u00e8 di 1,80 metri, riducendosi a circa 1,55 metri al primo piano, per poi scendere 1,20 metri intorno alla met\u00e0 della struttura e a soli 80 centimetri alla sommit\u00e0, permettendo cos\u00ec una buona distribuzione dei carichi. La muratura \u00e8 \u201ca sacco\u201d: i muri esterni e interni della torre sono in mattoni, mentre lo spazio tra le due murature \u00e8 riempito di ciottoli frammenti di laterizi legati fra loro con della malta. Internamente la torre \u00e8 divisa in cinque solai con volta a botte, mentre la scala in legno \u00e8 a rampe. Originariamente l\u2019ingresso alla torre avveniva tramite un porta posta al primo piano e l\u2019illuminazione interna era fornita dalle poche monofore presenti in ogni lato della torre."}
{"id": "8895424", "revid": "933835", "url": "https://it.wikipedia.org/wiki?curid=8895424", "title": "Maria Assunta Accili", "text": "Biografia.\nNata all'Aquila nel 1955 da Achille Accili, senatore della Repubblica, e Maria Castellani, si laure\u00f2 in scienze politiche all'Universit\u00e0 degli Studi di Roma \"La Sapienza\" nel 1979, conseguendo poi un diploma post-laurea al Collegio d'Europa di Bruges. \u00c8 sposata con Paolo Sabbatini, venendo per questo a volte citata con il doppio cognome Accili Sabbatini.\nEntr\u00f2 nel servizio diplomatico nel 1980 e venne assegnata con vari incarichi all'estero alle ambasciate d'Italia a Rabat, a Pechino come prima segretaria e a Islamabad come consigliere vicaria del capo missione e alla Rappresentanza Permanente d'Italia a Parigi; venne poi nominata nel 1998 consigliere d'ambasciata e fu capo della delegazione diplomatica speciale a Taipei, incarico ricoperto dal 2003 al 2007. In Italia, al Ministero degli affari esteri e della cooperazione internazionale, prest\u00f2 servizio presso il dipartimento per la Cooperazione allo Sviluppo, la direzione generale delle Relazioni Culturali, all'ispettorato e al commissariato generale per l'Expo Universale di Shanghai 2010.\nNel 2012 venne nominata ambasciatrice d'Italia a Budapest; nel novembre del 2016 fu nominata Rappresentante Permanente d'Italia a Vienna, incarico che ricopr\u00ec fino al 2019."}
{"id": "8895434", "revid": "1762097", "url": "https://it.wikipedia.org/wiki?curid=8895434", "title": "Incidente del Learjet 35 in Dakota del Sud", "text": "Il 25 ottobre 1999 un Learjet 35 doveva operare un volo charter da Orlando, in Florida, a Dallas, in Texas. All'inizio del volo, mentre il jet stava salendo alla quota assegnata con il pilota automatico inserito, avvenne una depressurizzazione in cabina e tutti i sei occupanti persero conoscenza a causa dell'ipossia. L'aereo continu\u00f2 a salire oltre l'altitudine assegnata, non vir\u00f2 verso ovest in direzione di Dallas e prosegu\u00ec in direzione nord-ovest, sorvolando gli Stati Uniti meridionali e il Midwest per quasi quattro ore e 1.500 miglia (2.400 km). Il velivolo esaur\u00ec il carburante nel Dakota del Sud e si schiant\u00f2 in un campo vicino ad Aberdeen, dopo una discesa incontrollata.\nI passeggeri e l'equipaggio.\nI due piloti erano Michael Kling e Stephanie Bellegarrigue. I quattro passeggeri a bordo erano il golfista PGA Payne Stewart, i suoi agenti e Bruce Borland, un architetto della societ\u00e0 di progettazione di campi da golf di Jack Nicklaus.\nIl comandante 42enne Michael Kling possedeva un certificato da pilota di trasporto aereo e abilitazioni per velivoli come il Boeing 707, il Boeing 737 e il Learjet 35. Aveva anche esperienza nell'aeronautica militare con il Boeing KC-135 e il Boeing E-3 Sentry. Kling era anche un pilota istruttore sul KC-135E nella Guardia Nazionale dell'Aria del Maine. Secondo i registri della Sunjet Aviation, Kling aveva accumulato un totale di ore di volo (militari e commerciali) e aveva volato un totale di 60 ore con Sunjet, 38 come pilota in comando Learjet e 22 come secondo al comando (sempre del Lear).\nIl primo ufficiale, la 27enne Stephanie Bellegarrigue, possedeva un certificato da pilota commerciale e abilitazioni per il Learjet e il Cessna Citation 500. Era anche un'istruttrice di volo certificata. Aveva accumulato un totale di ore di volo, di cui 251 con Sunjet Aviation come secondo in comando e 99 come secondo in comando sul Learjet.\nCronologia del volo.\n\"Nota: tutti gli orari sono presentati in formato 24 ore. Perch\u00e9 il volo ha avuto luogo sia nell'ora standard orientale - Eastern Daylight Time (EDT) - e il fuso orario centrale - Central Daylight Time (CDT). Tutti gli orari sono riportati in questo articolo in base al tempo coordinato universale (indicato dalla lettera Z).\"\nPartenza.\nIl 25 ottobre 1999 un Learjet 35, registrato come N47BA e operato dalla Sunjet Aviation di Sanford, Florida, part\u00ec dall'aeroporto Internazionale di Orlando alle 13:19Z (09:19 EDT) per un volo di circa due ore fino a Dallas. Prima della partenza l'aereo era stato rifornito con 5.300 libbre (2.400 kg) di Jet A, sufficiente per 4 ore e 45 minuti di volo. A bordo c'erano due piloti e quattro passeggeri.\nAlle 13:27:13Z, il controllore del centro di controllo d'area di Jacksonville incaric\u00f2 il pilota di salire e mantenere il livello di volo FL 390, ovvero a sul livello del mare. Alle 13:27:18Z (09:27:18 EDT), il pilota conferm\u00f2 l'autorizzazione affermando: \"tre nove zero bravo alfa\". Questa fu l'ultima trasmissione radio nota dall'aereo e si verific\u00f2 mentre stava salendo a quota . Il tentativo successivo di contattare l'aereo avvenne sei minuti e 20 secondi dopo, 14 minuti dopo la partenza, con l'aereo a ma il messaggio del controllore non ricevette risposta. L'operatore tent\u00f2 di contattare il volo N47BA altre cinque volte nei successivi 4 minuti e mezzo, ma non ottenne nessuna risposta.\nPrima intercettazione.\nIntorno alle 14:54Z (ora 09:54 CDT a causa dell'attraversamento del volo nel fuso orario centrale) il controllore chiese a un pilota collaudatore di F-16 dell'US Air Force del 40th Flight Test Squadron della base aerea di Eglin nella Florida occidentale, che si trovava in aria nelle vicinanze, di intercettare il Learjet. Quando il caccia si trov\u00f2 a circa dal Learjet, a un'altitudine di circa , il pilota tent\u00f2 di mettersi in contatto radio per due volte, senza ricevere nessuna risposta. Effettu\u00f2 un'ispezione visiva del Learjet, non trovando danni visibili all'aereo. Entrambi i motori funzionavano e il faro anti-collisione rosso era acceso (operazione standard per gli aerei in volo). Il pilota del caccia non poteva vedere all'interno della sezione passeggeri dell'aereo perch\u00e9 i finestrini sembravano oscurati. Inoltre rifer\u00ec che l'intero parabrezza dell'abitacolo destro era opaco, come se la condensa o il ghiaccio ne coprissero l'interno. Anche il parabrezza sinistro era opacizzato, sebbene diverse sezioni del centro sembravano essere solo leggermente coperte dalla condensa o dal ghiaccio; una piccola sezione rettangolare del parabrezza era chiara, con solo una piccola sezione dello schermo antiabbagliamento visibile attraverso quest'area. Non vide alcun movimento all'interno del velivolo. Verso le 15:12Z, il pilota dell'F-16 concluse la sua ispezione dell'N47BA e ruppe la formazione, procedendo verso la Scott AFB nel sud-ovest dell'Illinois.\nSeconda intercettazione e scorta.\nAlle 16:13Z, dopo quasi tre ore di volo del Learjet senza nessuna risposta da parte dell'equipaggio, due F-16 del 138th Fighter Wing della Oklahoma Air National Guard (ANG), che volavano sotto l'indicativo di chiamata \"volo TULSA 13\", vennero diretti dall'ARTCC di Minneapolis per intercettare l'aereo fuori controllo. Il pilota capo del TULSA 13 rifer\u00ec di non riuscire a scorgere alcun movimento nell'abitacolo, che il parabrezza era scuro e che non poteva dire se fosse ghiacciato. Pochi minuti dopo, un pilota comunic\u00f2: \"Non vediamo nulla all'interno, potrebbe essere solo una cabina di pilotaggio buia per\u00f2...non sta reagendo, non si sta muovendo o qualcosa del genere, dovrebbe essere in grado di vederci ormai.\" Alle 16:39 Z, TULSA 13 lasci\u00f2 la rotta del velivolo, dirigendosi verso un'aerocisterna per rifornirsi in volo. Intanto il volo N47BA raggiunse un'altitudine massima di .\nTerza intercettazione e scorta.\nVerso le 16:50 Z, due F-16 del 119\u00ba Stormo del North Dakota ANG con l'identificazione \"volo NODAK 32\" furono incaricati di intercettare N47BA. Anche il volo TULSA 13 torn\u00f2 dal rifornimento e tutti e quattro i caccia manovrarono vicino al Learjet. Il pilota capo del TULSA 13 rifer\u00ec: \"Abbiamo due immagini su di esso. Sembra che il finestrino della cabina di pilotaggio sia ghiacciato e non c'\u00e8 movimento in nessuna delle superfici di controllo per quanto riguarda gli alettoni o i flap\". Verso le 17:01Z il volo TULSA 13 si stacc\u00f2 di nuovo per rifornirsi di carburante, mentre NODAK 32 rimase con il volo N47BA.\nSecondo alcune voci circolate tra i media, i jet militari sarebbero stati pronti ad abbattere il Lear, se avesse minacciato di schiantarsi in un'area densamente popolata. I funzionari del Pentagono negarono questa possibilit\u00e0 nel modo pi\u00f9 assoluto. Il portavoce dell'Air Force, il capitano Joe Della Vedova, afferm\u00f2 che l'ipotesi non era stata nemmeno presa in considerazione.\nAl contrario, il Primo Ministro canadese Jean Chr\u00e9tien autorizz\u00f2 la Royal Canadian Air Force ad abbattere l'aereo se fosse entrato nello spazio aereo canadese senza comunicazione. Scrisse nelle sue memorie del 2018: \"L'aereo si stava dirigendo verso la citt\u00e0 di Winnipeg e i controllori del traffico aereo temevano che si sarebbe schiantato nella capitale del Manitoba. Mi era stato chiesto di dare il permesso ai militari di abbattere l'aereo, se fosse stato necessario. Con il cuore pesante, ho autorizzato la procedura. Poco dopo aver preso la mia decisione, ho saputo che l'aereo si era schiantato in Dakota del Sud\". Chr\u00e9tien racconta che Stewart era \"un eccellente giocatore di golf, che conoscevo e ammiravo molto\".\nLo schianto.\nIl registratore vocale della cabina di pilotaggio (CVR) del Learjet, recuperato dal relitto, conteneva una registrazione audio degli ultimi 30 minuti del volo (era un modello pi\u00f9 vecchio che registrava solo 30 minuti di audio; l'aereo non era dotato di un registratore di dati). Alle 17:10:41Z, \u00e8 udibile lo spegnimento dei i motori del Learjet, indicando che il carburante dell'aereo era esaurito. Inoltre, si possono sentire i suoni dello stick shaker e dello scollegamento dell'autopilota. Con i motori spenti, l'autopilota tent\u00f2 di mantenere l'altitudine di crociera; senza la spinta dei motori, il velivolo perse gradualmente velocit\u00e0 e quando giunse in prossimit\u00e0 della velocit\u00e0 di stallo, lo stick shaker si attiv\u00f2 automaticamente per avvertire il pilota della disattivazione del pilota automatico.\nSenza il pilota automatico, alle 17:11:01Z il Lear effettu\u00f2 una virata a destra e inizi\u00f2 la discesa. Il NODAK 32 rimase a ovest, mentre TULSA 13 si stacc\u00f2 dalla formazione e segu\u00ec l'N47BA verso il basso. Alle 17:11:26 CDT, il pilota capo del NODAK 32 comunic\u00f2: \"Il bersaglio sta scendendo e sta eseguendo molti rollii degli alettoni, sembra che sia fuori controllo...in una discesa in picchiata, richiesta una discesa d'emergenza per seguire il bersaglio\". Il pilota del TULSA 13 disse: \"Presto toccher\u00e0 il suolo; \u00e8 in una spirale discendente\".\nL'impatto si verific\u00f2 circa alle 17:13Z, o 12:13 locali, dopo un volo di 3 ore e 54 minuti, con l'aereo che colp\u00ec il suolo a una velocit\u00e0 quasi supersonica e con un'inclinazione estrema. Il Learjet si schiant\u00f2 nel Dakota del Sud, appena fuori Mina nella contea di Edmunds su un terreno relativamente piatto e lasciando un cratere lungo 42 piedi (13 m), largo 21 piedi (6,4 m) e profondo 8 piedi (2,4 m). Nessuno dei suoi componenti rimase intatto.\nL'indagine.\nIl National Transportation Safety Board (NTSB), l'ente che si occup\u00f2 delle indagini sul caso, stabil\u00ec che:\nDopo la depressurizzazione, i piloti non ricevettero ossigeno supplementare in tempo sufficiente e/o in concentrazione adeguata per evitare l'ipossia e la perdita di coscienza. Il relitto indicava che il regolatore di pressione/valvola di intercettazione della bombola dell'ossigeno era aperta durante il volo dell'incidente. Inoltre, sebbene un connettore del tubo della maschera dell'equipaggio di volo sia stato trovato nel relitto scollegato dal suo supporto (l'altro connettore non \u00e8 stato recuperato), il danno al connettore recuperato ed entrambi i supporti erano coerenti con entrambe le maschere per i piloti, ed entrambe erano collegate alle linee di alimentazione d'ossigeno dell'aereo al momento dell'impatto. Inoltre, entrambi i microfoni delle maschere dell'equipaggio di volo sono stati trovati collegati alle rispettive prese. Pertanto, supponendo che la bombola dell'ossigeno contenesse una quantit\u00e0 adeguata di ossigeno, quello supplementare avrebbe dovuto essere disponibile per le maschere di ossigeno di entrambi i piloti.\nUna possibile spiegazione per la perdita dei sensi dei piloti e la mancata ricezione di ossigeno d'emergenza \u00e8 che la loro capacit\u00e0 di pensare e agire con lucidit\u00e0 era stata compromessa a causa dell'ipossia prima che potessero indossare le maschere ad ossigeno. Non esistono prove definitive che indichino la velocit\u00e0 con cui il volo perse pressione in cabina, pertanto l'NTSB non riusc\u00ec a determinare se la depressurizzazione fosse stata rapida o graduale.\nSe ci fosse stata una breccia nella fusoliera (anche una piccola, che non poteva essere rilevata visivamente dai piloti dei caccia) o un guasto alla tenuta, la cabina avrebbe potuto depressurizzarsi gradualmente, rapidamente o addirittura in modo esplosivo. La ricerca ha dimostrato che un periodo di appena 8 secondi senza ossigeno supplementare a seguito di una rapida depressurizzazione a circa pu\u00f2 causare un calo della saturazione di ossigeno che pu\u00f2 compromettere in modo significativo il funzionamento cognitivo e aumentare la quantit\u00e0 di tempo necessaria per completare dei compiti complessi.\nUna decompressione pi\u00f9 graduale potrebbe essere derivata da altre possibili cause, come una perdita pi\u00f9 piccola nel recipiente a pressione o la valvola di controllo del flusso chiusa. I test dell'NTSB determinarono che una valvola di controllo del flusso chiusa avrebbe causato la depressurizzazione completa del velivolo in pochissimi minuti che, senza ossigeno supplementare, avrebbe compromesso le capacit\u00e0 cognitive e motorie subito dopo la prima chiara indicazione di decompressione (l'avvertimento sull'altitudine in cabina), quando l'altitudine raggiunse i in circa 30 secondi.\nLe indagini su altri incidenti, nei quali i piloti tentavano di diagnosticare un problema di pressurizzazione o di avviare una pressurizzazione d'emergenza, invece di indossare immediatamente le maschere di ossigeno, a seguito dell'allarme di depressurizzazione in cabina, rivelarono che, anche con un tasso di depressurizzazione relativamente graduale, i piloti avrebbero fatto subito fatica a ragionare e a muoversi per risolvere efficacemente il problema o indossare le maschere poco dopo. In questo incidente, l'impossibilit\u00e0 da parte dell'equipaggio di ottenere l'ossigeno supplementare, in tempo per evitare di perdere i sensi, avrebbe potuto essere spiegata dal non indossare le maschere ad ossigeno, e l'ipossia poteva avvenire in pochi secondi, in caso di decompressione esplosiva o rapida o poco pi\u00f9 in caso di decompressione graduale.\nBob Benzon, l'allora investigatore capo dell'NTSB, tramite un simulatore che ricostruiva la cabina di un Learjet, elabor\u00f2 una teoria su cosa fosse accaduto a bordo dell'N47BA. Una volta superati i , e scattato l'allarme di depressurizzazione, i piloti presero fuori il manuale d'emergenza, ad uso di tutti i piloti di linea, per risolvere il problema. Incredibilmente, il primo punto non era \"indossare le maschere ad ossigeno\", ma una complicata nota che segnalava la depressurizzazione e come risolverla. Il rapido insorgere dell'ipossia molto probabilmente rese ancor pi\u00f9 difficile capire cosa volesse dire.\nOltretutto, era come se il manuale dicesse all'equipaggio di risolvere la depressurizzazione ancor prima di indossare le maschere che avrebbero salvato le loro vite.\nIl rapporto dell'NTSB mostr\u00f2 che l'aereo aveva avuto diversi casi di lavori di manutenzione relativi alla pressione della cabina nei mesi precedenti l'incidente. L'ente, a causa dei pochissimi rottami recuperati, non fu in grado di determinare se derivassero da un problema comune: le sostituzioni e le riparazioni erano state documentate, ma non i rapporti di discrepanza del pilota che li avevano spinti o la frequenza di tali rapporti. Il rapporto criticava la Sunjet Aviation per la possibilit\u00e0 che ci\u00f2 avrebbe reso il problema pi\u00f9 difficile da identificare, tracciare e risolvere, nonch\u00e9 per il fatto che, in almeno un caso, l'aereo era stato pilotato con un differimento di manutenzione non autorizzato per problemi di pressione in cabina.\nConseguenze.\nPayne Stewart era diretto a Houston per il Tour Championship del 1999, ma aveva programmato una sosta a Dallas per discutere con il dipartimento di atletica della sua alma mater, la Southern Methodist University, sulla costruzione di un nuovo campo da golf per il programma golfistico della scuola. Stewart \u00e8 stato ricordato al Tour Championship con un suonatore di cornamusa solitario che suonava alla prima buca al Champions Golf Club prima dell'inizio del primo giorno di gioco.\nIl proprietario del luogo dell'incidente, dopo aver consultato le mogli di Stewart e molte altre vittime, ha creato un memoriale su circa 1 acro (4.000 metri quadrati) del sito. Al suo centro \u00e8 stata posta una roccia estratta dal sito su cui sono incisi i nomi delle vittime e un passaggio della Bibbia.\nGli US Open del 2000, svoltisi al Pebble Beach Golf Links, iniziarono con la versione golfistica di un saluto con 21 colpi di fucile quando 21 compagni di Stewart colpirono simultaneamente altrettante palline nell'Oceano Pacifico.\nNel 2001, Stewart \u00e8 stato inserito postumo nella World Golf Hall of Fame.\nL'8 giugno 2005, una giuria del tribunale dello stato della Florida a Orlando ritenne che la Learjet non fosse responsabile per la morte di Stewart e dei suoi agenti Robert Fraley e Van Ardan, anch'essi a bordo dell'aereo.\nNella cultura di massa.\nL'incidente \u00e8 stato oggetto di un episodio della sedicesima stagione della serie Indagini ad alta quota in onda su National Geographic Channel. L'episodio, intitolato \"Equipaggio fantasma\", \u00e8 andato in onda per la prima volta nel giugno 2016."}
{"id": "8895435", "revid": "933835", "url": "https://it.wikipedia.org/wiki?curid=8895435", "title": "Accili", "text": ""}
{"id": "8895437", "revid": "310967", "url": "https://it.wikipedia.org/wiki?curid=8895437", "title": "Laghi di Ivrea", "text": "Laghi di Ivrea \u00e8 un sito di interesse comunitario (cod.IT1110021) della Regione Piemonte, istituito nell'ambito della Direttiva 92/43/CEE (\"Direttiva Habitat\") e designato inoltre come \"Zona Speciale di Conservazione\". Comprende un'area di 1.599 ettari nel territorio di vari comuni del Canavese, nella Citt\u00e0 metropolitana di Torino.\nTerritorio.\nIl SIC/ZSC tutela una zona dell'anfiteatro morenico di Ivrea a nord di Ivrea e collocata, a ridosso della Serra d'Ivrea, in sinistra idrografica rispetto al corso della Dora Baltea. Comprende i cosiddetti \"5 laghi\": Sirio (il maggiore), Pistono, Nero, San Michele e di Campagna; si tratta di specchi d'acqua che da un punto di vista geologico vengono considerati laghi da \"erosione glaciale\", piccoli bacini scavati direttamente nel substrato roccioso, composto in buona parte da rocce dioritiche, dall'azione erosiva del ghiacciaio Balteo. Oltre ai cinque specchi d'acqua principali, sono presenti nel sito numerose altre zone umide, spesso derivate dal riempimento di sedimenti di laghetti di origine analoga a quelli ricordati in precedenza. L'area protetta \u00e8 anche punteggiata da vari rilievi la cui sommit\u00e0 risulta in parecchi casi costituita da nuda roccia; numerosi sono anche i massi erratici abbandonati dopo il ritiro del ghiacciaio. Particolarmente curiosa \u00e8 la zona delle \"terre ballerine\", una vecchia torbiera dove gli alberi presenti si inclinano al passaggio delle persone a causa dell'elasticit\u00e0 del terreno.\nFlora e vegetazione.\nL'area protetta \u00e8 in prevalenza coperta di boschi; nelle zone pi\u00f9 basse dei versanti collinari predominano i castagneti, mentre avvicinandosi alla sommit\u00e0 delle alture si fanno pi\u00f9 frequenti le querce, che sopportano meglio l'aridit\u00e0. Gli impluvi e le zone umide e fresche sono invece caratterizzate dalla presenza di alneti e acero-tiglio-frassineti, mentre nei vecchi specchi d'acqua colmati si trovano canneti o cariceti. Sono inoltre presenti qua e l\u00e0 coltivazioni di vario tipo, tra le quali alcuni vigneti spesso allevati con le tradizionali pergole. Dove i coltivi sono stati abbandonati in tempi non troppo remoti sono diffuse boscaglie di invasione con betulle (\"Betula pendula\") e ginestra dei carbonai (\"Cytisus scoparius\"). Rilevante \u00e8 anche la diffusione delle aree urbanizzate. A livello floristico il SIC/ZSC \u00e8 caratterizzato da una notevole biodiversit\u00e0, con varie specie protette a livello europeo o nazionale quali \"Eleocharis carniolica\", \"Gladiolus palustris\", \"Ludwigia palustris\", \"Hottonia palustris\" e la felce \"Osmunda regalis\". Mentre in generale le specie precedentemente menzionate sono legate agli ambienti pi\u00f9 umidi del sito \u00e8 anche interessante la flora delle zone pi\u00f9 soleggiate e aride, dove si possono trovare piante termofile quali \"Lonicera etrusca\", \"Euphorbia seguierana\" e \"Fumana ericoides\". Caratteristica \u00e8 la presenza di esemplari di bagolaro di notevoli dimensioni, essendo la specie presente in Piemonte allo stato spontaneo in modo piuttosto sporadico. Ancora pi\u00f9 particolare \u00e8 la presenza dell'alaterno, un arbuto mediterraneo del quale il sito rappresenta l'unica stazione nota in Piemonte. \nVarie tra le misure conservazionistiche adottate per il sito alcune riguardano gli ambienti forestali, come ad esempio l'obbligo della riconversione dei boschi governati a ceduo in fustaie, il contenimento delle specie esotiche, la libera evoluzione dei popolamenti arborei di forra e rupicoli. Altre misure di conservazione riguardano invece gli specchi d'acqua e le aree umide, delle quali si punta a salvaguardare sia le caratteristiche biologiche (evitando per quanto possibile l'eccessivo apporto di nutrienti o l'immissione di specie esotiche) sia le caratteristiche fisiche, vietando ad esempio captazioni idriche eccessive che potrebbero influire sul livello dei bacini lacustri o le modificazioni spondali e la costruzione di nuove infrastrutture viabili o turistiche.\nFauna.\nLa fauna dell'area protetta, grazie alla ricchezza e alla diversit\u00e0 di ambienti, comprende almeno 23 diverse specie di mammiferi, 8 di rettili e 10 di anfibi, tra i quali il \"pelobate fosco\", la cui protezione \u00e8 considerata prioritaria. Il sito \u00e8 per\u00f2 anche estremamente importante per l'avifauna. La sua posizione allo sbocco della Valle d'Aosta lo rende infatti importante come area di sosta per molti uccelli, tanto che \u00e8 stata censita la presenta di oltre 90 specie. La fauna ittica dei laghetti compresa nella ZSC non risulta particolarmente pregiata dato che negli anni \u00e8 stata pesantemente alterata dall'immissione di specie alloctone per favorire la pesca sportiva. Nei piccoli corsi d'acqua che alimentano i laghi \u00e8 invece ancora presente il gambero di fiume, altrove in forte regressione. Tra gli insetti numerose sono le specie di interesse conservazionistico, come i rari carabidi \"Agonum versutum\" e \"Anthracus transversalis\" e vari lepidotteri tra i quali \"Callimorpha quadripunctata\", \"Lycaena dispar\" e \"Zerynthia polyxena\".\nHabitat.\nTra gli habitat naturali di interesse comunitario sono presenti nel SIC/ZSC:\nAttivit\u00e0.\nLa zona del SIC/ZSC \u00e8 visitabile seguendo i vari sentieri e stradine forestali presenti. Viene inoltre attraversata da una diramazione dell'itinerario escursionistico di lunga percorrenza \"Alta Via dell'Anfiteatro Morenico\". I laghi Sirio e Pistono sono balneabili; inoltre nei laghetti del SIC si pu\u00f2 praticare la pesca sportiva. Nell'area protetta si svolgono inoltre vari eventi sportivi, il pi\u00f9 noto dei quali \u00e8 la \"Corsa dei 5 laghi\", una \"classica\" del podismo piemontese. Si tratta di una gara di circa 25\u00a0km di lunghezza che fin dal 1977 si svolge in zona, transitando per buona parte su sentieri e piste sterrate."}
{"id": "8895438", "revid": "1154737", "url": "https://it.wikipedia.org/wiki?curid=8895438", "title": "Callimorpha quadripunctata", "text": ""}
{"id": "8895440", "revid": "74801", "url": "https://it.wikipedia.org/wiki?curid=8895440", "title": "Altrichthys", "text": "Altrichthys \u00e8 un genere di pesci marini appartenenti alla famiglia Pomacentridae e alla sottofamiglia Chrominae.\nDistribuzione e habitat.\nQuesto genere \u00e8 endemico delle coste filippine.\nSono pesci strettamente costieri, tipici abitanti delle barriere coralline.\nDescrizione.\nLe dimensioni sono piccole, non superano i .\nBiologia.\nSono tra i pochi Pomacentridae ad avere cure parentali, le larve infatti non hanno uno stadio dispersivo pelagico ma vengono accudite fin dalla nascita dai genitori.\nTassonomia.\nIl genere comprende 2 specie:"}
{"id": "8895446", "revid": "1543377", "url": "https://it.wikipedia.org/wiki?curid=8895446", "title": "South West Pacific Area", "text": "South West Pacific Area (SWPA) fu la designazione data al comando supremo degli Alleati per la gestione delle operazioni belliche nel teatro del Pacifico sud-occidentale della seconda guerra mondiale. L'area di operazioni di competenza dello SWPA comprendeva l'arcipelago delle Filippine, le Indie orientali olandesi (tranne l'isola di Sumatra), Timor Est, l'Australia, la Nuova Guinea e la parte occidentale delle Isole Salomone; il comando consisteva principalmente in truppe statunitensi e australiane, ma comprendeva anche piccoli contingenti provenienti da Paesi Bassi, Nuova Zelanda, Regno Unito e altri alleati.\nIl generale Douglas MacArthur fu nominato comandante supremo dello SWPA alla sua creazione nell'aprile 1942, reggendo l'incarico fino alla conclusione della guerra nel settembre 1945. Lo SWPA diresse lo svolgimento di diverse importanti campagne nel Pacifico sudoccidentale contro le forze dell'Impero giapponese, come la campagna della Nuova Guinea, la liberazione delle Filippine e la campagna del Borneo. Il comando fu sciolto nel settembre 1945 al momento della resa del Giappone.\nOrigini.\nIl predecessore del South West Pacific Area fu un comando alleato di breve durata, il cosiddetto American-British-Dutch-Australian Command (ABDA): creato nel gennaio 1942, l'ABDA controllava tutte le forze terrestri, navali e aeree degli Alleati schierate nel Sud-est asiatico. La rapida avanzata dei giapponesi attraverso la catena di isole delle Indie orientali olandesi port\u00f2 di fatto a una divisione in due del teatro geografico di responsabilit\u00e0 dell'ABDA e, nel tardo febbraio 1942, il comando stesso fu dissolto su raccomandazione del suo stesso responsabile, il generale britannico Archibald Wavell; quest'ultimo, nella sua veste di Comandante in capo dell'India, assunse quindi la direzione delle sole operazioni nella parte occidentale del vecchio teatro di competenza dell'ABDA, ovvero Sumatra e la Birmania.\nUn altro quartier generale alleato era stato intanto allestito, in condizioni di emergenza, dopo che un convoglio di truppe e armamenti statunitensi (il \"convoglio Pensacola\") diretto nelle Filippine era stato dirottato a Brisbane in Australia dopo essere stato raggiunto ancora in mare dalla notizia dell'attacco di Pearl Harbor il 7 dicembre 1941. Il generale di brigata Julian F. Barnes ricevette il 12 dicembre 1941 l'ordine di assumere il comando delle truppe del convoglio, ridesignate come Task Force-South Pacific, e di porle sotto la direzione strategica del comandante delle forze statunitensi nelle Filippine, il generale Douglas MacArthur; il giorno seguente, con un radiogramma, il Capo di stato maggiore dell'Esercito degli Stati Uniti generale George Marshall design\u00f2 Barnes come comandate in capo di tutte le forze statunitensi dislocate in Australia. Il 22 dicembre 1941, con l'arrivo del \"convoglio Pensacola\" a Brisbane, il comando di Barnes fu ridesignato come United States Forces in Australia (USFIA), divenendo quindi U.S. Army Forces in Australia (USAFIA) il 5 gennaio 1942; la sua missione era quella di creare una base in Australia da cui supportare lo sforzo bellico statunitense nelle Filippine.\nUno staff di comando selezionato dal Dipartimento della guerra per l'USAFIA, noto come \"Remember Pearl Harbor group\", arriv\u00f2 a Melbourne il 1\u00ba febbraio 1942 a bordo di un grosso convoglio recante truppe, rifornimenti e munizioni destinate tanto alle Filippine quanto alle forze alleate a Giava e in Australia; per un breve periodo, a causa dell'isolamento delle Filippine a seguito delle avanzate dei giapponesi, l'USAFIA fu ritirato dal controllo di MacArthur e assegnato all'ABDA con il compito di supportare la resistenza degli Alleati a Giava.\nLa scelta del comando che avrebbe dovuto rimpiazzare il morente ABDA fu oggetto di una serie di discussioni tra gli stati maggiori dell'Australia e della Nuova Zelanda svoltasi a Melbourne tra il 26 febbraio e il 1\u00ba marzo 1942: durante questi colloqui venne proposto di creare un nuovo teatro operativo comprendente entrambe le nazioni, e di assegnarlo al precedente vice di Wavel, il generale statunitense George Howard Brett, che proprio il 25 febbraio aveva assunto l'incarico di comandante dell'USAFIA. Il presidente degli Stati Uniti Franklin Delano Roosevelt e il primo ministro britannico Winston Churchill discussero delle questioni di comando nel Pacifico durante un incontro a Washington il 9 marzo: Roosevelt propose di suddividere il globo in una serie di aree di responsabilit\u00e0 affidate ai britannici o agli statunitensi, riservando il Pacifico alla direzione di un generale statunitense che rispondesse direttamente al Joint Chiefs of Staff; Churchill rispose favorevolmente alla proposta, mentre i governi di Australia e Nuova Zelanda si dissero d'accordo purch\u00e9 fosse riservata loro una certa influenza sulle decisioni strategiche del nuovo comando.\nLa formazione.\nLa scelta pi\u00f9 ovvia per un comandante supremo nel Pacifico ricadeva su generale MacArthur, il quale per ordine diretto di Roosevelt si era sottratto alla cattura nelle Filippine riparando in Australia: MacArthur fu designato il 22 febbraio come nuovo responsabile di un ricostituito comando ABDA, anche prima che si fosse discusso concretamente su quello che il comando stesso avrebbe dovuto essere. MacArthur aveva dalla sua un solido supporto da parte del presidente, del popolo statunitense e dell'Esercito, ma non altrettanto si poteva dire della Marina: il comandante in capo della United States Navy, ammiraglio Ernest King, vedeva il controllo delle rotte di rifornimento nel Pacifico come una responsabilit\u00e0 prettamente della Marina, e non era disposto ad affidarla a un ufficiale dell'Esercito come MacArthur. King propose di affidare al comando di MacArthur la responsabilit\u00e0 dell'Australia e delle Isole Salomone, ma di destinare invece a un secondo comando, retto dalla Marina, la zona della Nuove Ebridi, della Nuova Caledonia e della Nuova Zelanda; i pianificatori dell'United States Army, guidati dal generale Dwight D. Eisenhower, erano d'accordo sul compromesso di un comando nel Pacifico diviso tra Esercito e Marina, ma obiettarono contro la collocazione di Australia e Nuova Zelanda in teatri separati. Il Joint Chiefs of Staff discusse della questione tra il 9 e il 16 marzo, finendo con l'adottare la proposta di King ma con alcuni cambiamenti minori.\nMentre queste discussioni erano ancora in corso, Marshall contatt\u00f2 Brett e gli chiese di fare pressioni sul governo australiano perch\u00e9 nominasse MacArthur, il cui arrivo in Australia era imminente, come propria scelta per un comandante supremo nel Pacifico; ci\u00f2 fu poi formalizzato dalle autorit\u00e0 di Canberra il 17 marzo, quando MacArthur sbarc\u00f2 a Batchelor nel nord dell'Australia dopo una rocambolesca fuga in nave e in aereo dalle Filippine. Il 24 marzo 1942, i supremi vertici militari anglo-statunitensi, riuniti nel Combined Chiefs of Staff, designarono ufficialmente l'Oceano Pacifico come zona operativa assegnata alla responsabilit\u00e0 strategica degli Stati Uniti, e il 30 marzo seguente il Joint Chiefs of Staff divise il Pacifico in tre comandi separati: il Pacific Ocean Areas (POA) sotto l'ammiraglio Chester Nimitz per il Pacifico settentrionale e centrale; il Southwest Pacific Area (SWPA) sotto MacArthur per il Pacifico sud-occidentale; e il Southeast Pacific Area per il Pacifico sud-orientale, il quale tuttavia non divenne mai un teatro operativo vero e proprio. Il precedente comando dell'ANZAC Area istituito da australiani e neozelandesi venne suddiviso tra lo SWPA e il POA.\nSecondo gli accordi, il confine occidentale dell'area di responsabilit\u00e0 affidata allo SWPA partiva da Capo Kami nella Penisola di Leizhou in Cina, correva attorno alla costa del golfo del Tonchino, dell'Indocina, della Thailandia e della penisola malese fino a Singapore; da Singapore il confine scendeva verso sud-est attorno alla costa sud-orientale di Sumatra, transitava per lo stretto della Sonda tra Sumatra e Giava e quindi proseguiva verso sud fino all'altezza della cittadina di Onslow sulla costa dell'Australia Occidentale per poi proseguire ulteriormente verso sud lungo il 110\u00ba meridiano est. Il confine settentrionale partiva da Capo Kami, scendeva a sud fino al 20\u00ba parallelo nord e lo seguiva fino all'incrocio con il 130\u00ba meridiano est, per poi seguire il tracciato di quest'ultimo fino all'Equatore; da qui il confine proseguiva lungo l'Equatore verso oriente fino all'incrocio con il 165\u00ba meridiano est, piegando quindi a sud fino al 10\u00ba parallelo sud e quindi a sud-ovest fino al 17\u00ba parallelo sud, proseguendo ulteriormente verso sud lungo il tracciato del 160\u00ba meridiano est. L'area cos\u00ec contornata comprendeva l'intera Australia, l'arcipelago delle Filippine e le grandi isole di Borneo, Giava, Celebes e Nuova Guinea.\nIl 17 aprile 1942 il Primo ministro dell'Australia, John Curtin, ordin\u00f2 a tutto il personale delle forze di difesa australiane di trattare gli ordini di MacArthur \u00abcome provenienti dal governo del Commonwealth\u00bb; le officine e le fortificazioni dell'Australian Army, come pure le infrastrutture logistiche e addestrative della Royal Australian Air Force, non furono tuttavia subordinate al SWPA. Pur avendo messo a disposizione di MacArthur le sue truppe, l'esecutivo australiano era fermamente convinto di dover essere consultato su qualsiasi modifica ai confini o agli accordi di comando dello SWPA; il governo di Canberra in particolare era preoccupato per il fatto che il comandante supremo non dovesse spostare le truppe fuori dall'Australia o dal territorio australiano senza il suo consenso, visto che vi erano delle restrizioni legali circa il dove le unit\u00e0 della milizia australiana (la forza di riservisti nazionale) potessero essere schierate. MacArthur e Curtin concordarono sul fatto di non dover modificare in alcun modo lo status del generale Thomas Blamey, comandante in capo dell'Australian Army, e che il governo australiano sarebbe stato consultato su ogni cambio di comando che sarebbe stato proposto; quando, pochi mesi dopo, il viceammiraglio Herbert F. Leary fu sostituito come comandante delle forze navali dello SWPA, Curtin fu in effetti consultato e si disse concorde con il cambio.\nStruttura.\nQuartier generale.\nMacArthur fu nominato responsabile dello SWPA il 18 aprile 1942 con il titolo di \"Supreme Commander Southwest Pacific Area\", bench\u00e9 egli stesso preferisse usare il titolo pi\u00f9 convenzionale di \"comandante in capo\" (Commander in Chief). Il primo ordine generale di MacArthur dispose la creazione di cinque comandi subordinati al SWPA: un comando per le forze terrestri (Allied Land Forces), uno per quelle aeree (Allied Air Forces), uno per quelle navali (Allied Naval Forces), le United States Army Forces in Australia e un comando per le forze alleate nelle Filippine; quest'ultimo comando ebbe vita breve: le restanti forze statunitensi e filippine rimaste nell'arcipelago, agli ordini del generale Jonathan Wainwright, furono costrette a capitolare nel giro di tre settimane e il comando scomparve di fatto dopo la resa dello stesso Wainwright a Corregidor il 6 maggio 1942.\nMacArthur annunci\u00f2 la composizione del suo stato maggiore, noto come General Headquarters (GHQ), il 19 aprile 1942. I principali ufficiali responsabili erano:\nSebbene Marshall avesse raccomandato a MacArthur di destinare il maggior numero possibile di ufficiali australiani e olandesi a posizioni di alto comando, la maggior parte dello staff del GHQ era composto da ufficiali dello US Army che avevano gi\u00e0 servito sotto MacArthur nelle Filippine; i restanti, tra cui Whitlock, Fitch e Chamberlain, provenivano dallo stato maggiore delle USAFIA. Circa questa scelta, MacArthur rifer\u00ec a Marshall di non aver trovato in Australia ufficiali olandesi abbastanza qualificati per posti di alta responsabilit\u00e0, e che l'Australian Army si trovava gi\u00e0 in forte carenza di ufficiali di stato maggiore che MacArthur non voleva ulteriormente esacerbare. Ad ogni modo, diversi ufficiali australiani e olandesi, come pure alcuni ufficiali della US Navy, servirono in posizioni secondarie dello stato maggiore dello SWPA.\nNel luglio 1942 MacArthur spost\u00f2 la sede del GHQ pi\u00f9 a nord, da Melbourne a Brisbane, insediandola presso il grosso palazzo che ospitava la sede della compagnia di assicurazioni AMP Limited (palazzo oggi ribattezzato MacArthur Central in onore del generale); l'intenzione iniziale era quella di collocare il quartier generale a Townsville, ma ci\u00f2 si dimostr\u00f2 impraticabile visto che la citt\u00e0 non offriva le strutture di comunicazioni necessarie alle attivit\u00e0 del GHQ. Il quartier generale delle Allied Air Forces e delle Allied Naval Forces aveva sede nello stesso palazzo del GHQ a Brisbane, mentre il quartier generale delle Allied Land Forces rimase a Melbourne ma con una sede avanzata collocata nel sobborgo di St Lucia a Brisbane. Un quartier generale avanzato del GHQ fu poi collocato a Hollandia in nuova Guinea nel settembre 1944, a Leyte nelle Filippine nell'ottobre 1944 e a Manila nel maggio 1945.\nLa pi\u00f9 importante riorganizzazione del comando si ebbe nell'aprile 1945, mentre le forze alleate si preparavano per una possibile invasione dello stesso Giappone. Tutte le forze terrestri alleate dislocate nel Pacifico furono poste sotto il comando di MacArthur, incluse quelle operative presso il Pacific Ocean Areas dell'ammiraglio Nimitz, nell'ambito di un nuovo comando operativo, le Army Forces Pacific (AFPAC); il GHQ si trov\u00f2 quindi ad agire come quartier generale tanto delle AFPAC che dello SWPA. Le unit\u00e0 terrestri assegnate al POA rimasero tuttavia ancora subordinate agli ordini di Nimitz, e la prima grossa formazione, la Tenth United States Army, pass\u00f2 sotto il controllo effettivo dell'AFPAC il 31 luglio 1945, a guerra praticamente finita. Lo SWPA e i suoi comandi subordinati furono quindi aboliti al momento della resa del Giappone il 2 settembre 1945, mentre lo GHQ fu riconvertito nello stato maggiore dell'AFPAC.\nAllied Land Forces.\nIl comandante dell'Esercito australiano, generale Thomas Blamey, fu nominato comandante il capo delle forze terrestri dello SWPA (Commander, Allied Land Forces); il suo stato maggiore consisteva nel preesistente stato maggiore dell'Australian Army, ridesignato come LHQ. La scelta di un ufficiale australiano era in qualche modo obbligata, visto che la maggior parte delle unit\u00e0 terrestri dello SWPA veniva dall'Australia: nell'aprile 1942 vi erano 369.000 truppe di terra australiane assegnate allo SWPA a fronte di appena 38.000 soldati statunitensi. Il LHQ controllava cinque principali comandi operativi: la First Army australiana del tenente generale John Lavarack, dislocata nel Queensland; la Second Army del tenente generale Iven Mackay dislocata nel Victoria; il III Corps del tenente generale Henry Gordon Bennett dislocato nell'Australia Occidentale; la Northern Territory Force del maggior generale Edmund Herring; e la New Guinea Force del maggior generale Basil Morris. Questi comandi si spartivano il controllo di dieci divisioni australiane e due statunitensi. Nell'agosto 1944 le forze terrestri dello SWPA erano salite a 463.000 uomini e donne dell'Australian Army e 173.000 uomini dell'US Army; entro la fine del 1944 il numero di divisioni statunitensi assegnate allo SWPA era salito a diciotto, mentre quello delle divisioni australiane era calato a sette.\nQuando il GHQ si spost\u00f2 a Birsbane il LHQ rimase indietro a Melbourne, ma Blamey istitu\u00ec nel sobborgo di St Lucia a Brisbane un quartier generale avanzato sotto il suo vice capo di stato maggiore, il maggior generale George Alan Vasey; il maggior generale Frank Berryman sostitu\u00ec Vasey nel ruolo nel settembre 1942 e lo tenne fino al gennaio 1944, per poi riassumerlo dal luglio 1944 fino al dicembre 1945. Quando il corpo centrale del GHQ si trasfer\u00ec a Hollandia nel dicembre 1944 il quartier generale avanzato del LHQ lo segu\u00ec, ma quando il GHQ si trasfer\u00ec successivamente a Leyte nel febbraio 1945 il LHQ rimase indietro: una sezione distaccata sotto il generale Berryman fu allocata presso il corpo centrale del GHQ, ma il grosso del LHQ rimase a Hollandia per poi trasferirsi a Morotai nell'aprile 1945 per dirigere gli eventi della campagna del Borneo.\nNonostante l'esistenza del LHQ, sul piano pratico le operazioni terrestri erano dirette dallo stesso MacArthur per tramite di task force specifiche: queste rispondevano direttamente al GHQ, e i loro comandanti assumevano il controllo di tutte le forze terrestri, aeree e navali alleate presenti nella loro zona di operazioni se un attacco terrestre giapponese risultava imminente. La pi\u00f9 importante di queste task force era la New Guinea Force, formata nel 1942 e posta sotto il comando personale dello stesso Blamey nel settembre 1942 e poi ancora nel settembre 1943. Nel febbraio 1943 la Sixth United States Army del tenente generale Walter Krueger fu assegnata allo SWPA: il suo quartier generale, denominato \"Alamo Force\", rispondeva direttamente a MacArthur e da quel momento Blamey non ebbe pi\u00f9 alcun comando sulla maggioranza delle forze terrestri statunitensi schierate nel teatro, sebbene il suo posto di comando non fu formalmente abolito.\nNel marzo 1944 MacArthur si incontr\u00f2 con il primo ministro Curtin per illustrargli i dettagli del piano per l'imminente campagna della Nuova Guinea occidentale; nel corso dell'incontro MacArthur mise in chiaro che egli avrebbe assunto il comando diretto delle forze terrestri alleate una volta che queste fossero sbarcate nelle Filippine, e sugger\u00ec che Blamey avrebbe potuto seguirlo nel nuovo teatro come comandante di un'armata o avrebbe potuto rimanere in Australia come comandante in capo dell'Australian Army. La nuova organizzazione entr\u00f2 in vigore nel settembre 1944: i principali comandi operativi, rappresentati dalla Sixth United States Army di Krueger, dalla Eighth United States Army del tenente generale Robert Eichelberger, dalla First Army australiana del tenente generale Vernon Sturdee, dal I Corps australiano del tenente generale Leslie Morshead e dal XIV Corps statunitense del maggior generale Oscar Griswold rispondevano direttamente al GHQ, mentre le Allied Land Forces rimasero come importante comando amministrativo e logistico. Il comando fu abolito il 2 settembre 1945 unitamente al resto del SWPA.\nAllied Air Forces.\nNell'aprile 1942 la riorganizzazione che port\u00f2 all'istituzione delle Allied Land Forces e delle Allied Naval Forces comport\u00f2 la creazione anche delle Allied Air Forces sotto il generale dell'United States Army Air Forces (USAAF) Brett, gi\u00e0 comandante delle USAFIA. A differenza di MacArthur, Brett cre\u00f2 un quartier generale completamente integrato: la carica di capo di stato maggiore and\u00f2 a un ufficiale della Royal Australian Air Force (RAAF), il vice maresciallo dell'aria William Bostock, e ogni ufficiale di stato maggiore proveniente dall'USAAF fu accoppiato con un suo equivalente della RAAF, con gli incarichi di maggior responsabilit\u00e0 divisi equamente tra i due. Una maggioranza di posizioni di comando fu assegnata a ufficiali australiani, e per compensare la carenza di personale USAAF in Australia equipaggi della RAAF furono assegnati ai gruppi aerei USAAF, servendo in ogni ruolo tranne che di comandante di aerei.\nNel maggio 1942 il governo australiano nomin\u00f2 il vice maresciallo dell'aria George Jones come capo di stato maggiore della RAAF, con responsabilit\u00e0 sulle questioni diverse dalle operazioni di combattimento come l'amministrazione e l'addestramento. Divenne ben presto chiaro che Jones e Bostock non andavano d'accordo, ma Brett prefer\u00ec avere Bostock al comando operativo e, sebbene considerasse l'antipatia tra Jones e Bostock come una seccatura, fu felice di lasciare la suddivisione dei compiti cos\u00ec come era.\nUno dei primi ordini impartiti da MacArthur a Brett fu di organizzare delle missioni di bombardamento nelle Filippine, ordine consegnato direttamente dal capo di stato maggiore del GHQ Sutherland. Quando Brett protest\u00f2 per la missione, Sutherland lo inform\u00f2 che l'operazione era stata voluta direttamente da MacArthur; la missione di bombardamento fu poi portata a termine, ma MacArthur scrisse di suo pugno una reprimenda ufficiale nei confronti di Brett e, da allora, le comunicazioni con Sutherland furono gestite da Bostock. Ulteriori disaccordi tra MacArthur e Brett si verificarono successivamente, mentre a Washington il generale Marshall e il comandante dell'USAAF Henry Arnold si dimostrarono allarmati dall'eccessiva integrazione tra comandi statunitensi e australiani, nonch\u00e9 disturbati dall'incapacit\u00e0 di Brett di lavorare insieme a MacArthur. Il 6 luglio 1942 Marshall autorizz\u00f2 MacArthur a sostituire Brett nel posto di comandante delle Allied Air Forces con il maggior generale George Kenney o con il generale di brigata Jimmy Doolittle; MacArthur selezion\u00f2 per il posto il generale Kenney.\nKenney sostitu\u00ec diversi alti ufficiali e circa quaranta colonnelli dello stato maggiore, ma trov\u00f2 due ottimi collaboratori in due ufficiali dell'USAAF recentemente arrivati in Australia, i generali di brigata Ennis Whitehead e Kenneth Walker. Kenney riorganizz\u00f2 il suo comando in agosto, mettendo Whitehead al comando del V Fighter Command e Walker a quello del V Bomber Command; il nuovo comandante si adoper\u00f2 inoltre per separare maggiormente il personale della USAAF da quello della RAAF: il generale statunitense Donald Wilson sostitu\u00ec nel settembre 1942 il vice maresciallo dell'aria Bostock come capo di stato maggiore delle Allied Air Forces, con quest'ultimo messo a capo del nuovo RAAF Command controllante gli assetti operativi dell'aeronautica australiana.\nKenney devi\u00f2 dalla normale struttura di una forza aerea creando una nuova struttura di comando, la Advanced Echelon (ADVON), sotto Whitehead: il nuovo quartier generale aveva l'autorit\u00e0 di modificare le assegnazioni degli aerei nelle zone al fronte, dove l'evoluzione degli eventi e l'azione nemica potevano rendere rapidamente superati gli ordini redatti in Australia. Furono inoltre create tre task force aeree, la 1st, 2nd e 3rd Air Task Force, per controllare le missioni di volo al fronte nel corso di una specifica operazione bellica, un'altra deviazione dalla dottrina standard: bench\u00e9 Kenney fosse entusiasta di questa soluzione, i comandi a Washington non furono dello stesso parere e, nonostante le obiezioni di Kenney, le tre task force furono riconvertite in unit\u00e0 pi\u00f9 strutturate (il 308th Bombardment Wing e la 309th e 310th Air Division). Nel giugno 1944 la Thirteenth Air Force del maggior generale St. Clair Streett fu aggiunta all'organico delle Allied Air Forces; Kenney istitu\u00ec le Far East Air Forces (FEAF) a partire dal quartier generale della sua Fifth Air Force, mentre l'ADVON divenne la nuova Fifth Air Force sotto Whitehead. La RAAF cre\u00f2 l'Australian First Tactical Air Force sotto il commodoro dell'aria Harry Cobby nell'ottobre 1944, e quando MacArthur divenne comandante di tutte le forze dell'US Army nel Pacifico anche la Seventh Air Force, fino a quel momento operativa sotto Nimitz nel POA, pass\u00f2 sotto il controllo delle Alled Air Forces. Le Allied Air Forces furono infine abolite il 2 settembre 1945 unitamente al resto del SWPA.\nAllied Naval Forces.\nIl viceammiraglio Herbert F. Leary divenne comandante delle forze navali dello SWPA (Commander, Allied Naval Forces) nell'aprile 1942. In precedenza, il 7 febbraio 1942, Leary era stato nominato comandante dell'ANZAC Area, il comando geografico con sede a Melbourne responsabile della difesa di tutta l'area compresa tra costa orientale dell'Australia e gli arcipelaghi delle Isole Salomone, Nuova Caledonia e Figi; questo comando includeva un contingente di forze navali (l'Anzac Squadron del contrammiraglio britannico John Gregory Crace) e alcune unit\u00e0 aeree, ma non aveva alcuna responsabilit\u00e0 per quanto riguardava le difese a terra. Il comando rispondeva direttamente all'ammiraglio King a Washington.\nQuando lo SWPA venne formato nell'aprile 1942, Leary assunse anche il titolo di comandante delle forze navali nel Pacifico sud-occidentale (COMSOUWESPAC), mentre l'Anzac Squadron di Crane divenne la Task Force 44; in giugno Crane fu sostituito da un altro ufficiale britannico, il contrammiraglio Victor Crutchley. La vecchia ANZAC Area fu divisa in due: le zone costiere dell'Australia caddero sotto l'autorit\u00e0 dello SWPA, ma le linee di comunicazione tra l'Australia e il Nordamerica furono sottoposte a un nuovo comando, il South Pacific Area, subordinato alle POA di Nimitz. Con il consenso del governo australiano, l'11 settembre 1942 Leary fu sostituito tanto nel ruolo di comandante delle Allied Naval Forces quanto in quello di COMSOUWESPAC dal viceammiraglio Arthur S. Carpender: come il suo predecessore, Carpender rispondeva a MacArthur per il suo primo ruolo e a King per il secondo. Sempre come Leary, Carpender non era l'ufficiale navale con maggiore anzianit\u00e0 di servizio nel teatro, visto che sia il comandante della Royal Australian Navy, l'ammiraglio britannico Guy Royle, che il comandante delle forze navali olandesi nel Pacifico, il viceammiraglio Conrad Helfrich, lo superavano in anzianit\u00e0; ad ogni modo, Royle acconsent\u00ec a servire sotto Carpenter nel ruolo di Commander, South West Pacific Sea Frontier il 16 marzo 1943.\nLe forze navali dello SWPA furono designate come United States Seventh Fleet il 15 marzo 1943, e le sue varie task force furono rinominate di conseguenza: la Task Force 44 di Crutchley, ad esempio, divenne la Task Force 74. Un'altra importante aggiunta fu la Task Force 76, creata l'8 gennaio 1943 sotto il contrammiraglio Daniel Barbey e riunente i principali assetti per la guerra anfibia dello SWPA: inizialmente questi erano limitati a tre Landing Ship Infantry australiane e un trasporto d'attacco statunitense, ma crebbe gradualmente in dimensione a mano a mano che nuove unit\u00e0 anfibie si aggiungevano all'organico; la forza fu rinominata VII Amphibious Force pi\u00f9 avanti quello stesso anno.\nMacArthur era infastidito dal fatto che Royle, un ufficiale della Royal Navy, comunicasse direttamente con l'Ammiragliato a Londra, ed era anche consapevole che Royle stesso era piuttosto critico circa l'organizzazione dei comandi dello SPWA, nonch\u00e9 di alcune decisioni prese dal generale statunitense. MacArthur propose di sostituire Royle con un ufficiale australiano, il capitano John Augustine Collins, una soluzione appoggiata anche da Carpender; a dispetto delle obiezioni dell'Ammiragliato britannico, il primo ministro Curtin dispose che Collins, promosso commodoro, sostituisse Crutchley come comandante della Task Force 74 nel giugno 1944, con l'intenzione di farlo subentrare a Royle una volta che i termini dell'incarico di quest'ultimo fossero spirati. Ci\u00f2 alla fine non si verific\u00f2, visto che Collins rimase seriamente ferito il 21 ottobre 1944 durante gli scontri della battaglia del Golfo di Leyte.\nMacArthur non andava d'accordo anche con Carpender e chiese due volte che questi fosse sostituito; la situazione fu risolta in modo imbarazzante per MacArthur da King, che nel novembre 1943 sostitu\u00ec Carpender con il viceammiraglio Thomas Kinkaid senza informare il generale e senza cercare prima l'approvazione del governo australiano: ad ogni modo, fu concordata una formula per consentire a MacArthur di salvare la faccia. In vista dell'invasione delle Filippine nell'ottobre 1944 la Seventh Fleet di Kinkaid fu massicciamente rinforzata da unit\u00e0 navali trasferite dalla United States Pacific Fleet di Nimitz: l'intera United States Third Fleet dell'ammiraglio William Halsey fu schierata in appoggio delle navi di Kinkaid, ma rimanendo sempre sotto il comando di Nimitz; alla battaglia del Golfo di Leyte questa divisione dei comandi rischi\u00f2 quasi di portare gli Alleati al disastro a causa di una serie di incomprensioni tra Kinkaid e Halsey. Le Allied Naval Forces furono infine abolite il 2 settembre 1945 unitamente al resto del SWPA.\nServizi logistici.\nSotto la direzione del comando delle USAFIA e inizialmente con il compito di sostenere le forze alleate nelle Filippine, una serie di basi militari statunitensi vennero gradualmente realizzate in Australia nel corso del 1942: la Base Section 1 a Birdum; la Base Section 2 a Townsville; la Base Section 3 a Brisbane; la Base Section 4 a Melbourne; Base Section 5 ad Adelaide; la Base Section 6 a Perth; e la Base Section 7 a Sydney. Il 20 luglio 1942 le USAFIA furono ridesignate come United States Army Services of Supply, Southwest Pacific Area (USASOS SWPA), sotto il comando del generale di brigata Richard J. Marshall.\nQuando il quartier generale della Sixth United States Army di Krueger arriv\u00f2 in Australia nel febbraio 1943, le funzioni amministrative esercitate dal comando di Richard Marshall passarono a una nuova struttura, le United States Army Forces in the Far East (USAFFE), sotto la direzione dello stesso MacArthur; il nuovo comando aveva la stessa designazione del vecchio quartier generale di MacArthur nelle Filippine, ma le sue funzioni erano differenti. Questo lasciava al USASOS solo le responsabilit\u00e0 in materia logistica, una disposizione scomoda e che richiese notevoli aggiustamenti prima di poter funzionare correttamente. Nel settembre 1943 Marshall fu sostituito dal generale di brigata James L. Frink.\nUna New Guinea Advanced Base venne creata a Port Moresby nell'agosto 1942, con sottobasi d'appoggio collocate a Milne Bay (Advanced Sub Base A) e Oro Bay (Advanced Sub Base B); una Advanced Sub Base C fu creata sull'isola Goodenough nell'aprile 1943, ma fu chiusa in luglio quando l'isola pass\u00f2 sotto il controllo della Sixth Army. Nel mentre, in maggio una Advanced Sub Base D era stata aperta a Port Moresby, seguita in novembre da una Advanced Base E a Lae e una Advanced Base F a Finschhafen e quindi da una Advanced Base G a Hollandia e una Advanced Base H a Biak pi\u00f9 avanti nel corso del 1944.\nA fronte di una crisi mondiale della marineria commerciale data dagli eventi bellici, i trasporti nella zona dello SWPA dipendevano quasi interamente dal movimento via mare, visto che la regione era di fatto priva di una rete di trasporti ben sviluppata; tuttavia, inizialmente nessuna delle flottiglie da trasporto operative nella zona dello SWPA si trovava sotto il suo comando operativo, ma piuttosto continuavano a riferire alle rispettive organizzazioni di appartenenza statunitensi, australiane, britanniche o olandesi. Questa sistemazione si rivel\u00f2 inadeguata e comport\u00f2 quindi la creazione di un'unica grande flotta da trasporto per i bisogni delle forze di terra, la Permanent Local Fleet, inizialmente sotto la direzione delle USFIA, poi dello USASOS e infine di un comando dedicato, l'Army Forces, Western Pacific (AFWESPAC). La flotta da trasporto si componeva inizialmente di unit\u00e0 gi\u00e0 parte del \"convoglio Pensacola\" arrivato a Brisbane nel dicembre 1941, ma il suo nucleo venne aumentato con l'aggiunta di navi mercantili fuggite dalle avanzate dei giapponesi, in particolare i 21 vascelli olandesi della compagnia di navigazione Koninklijke Paketvaart-Maatschappij fuggiti in Australia dalle Indie orientali. Al 28 aprile 1942 la flotta da trasporto era salita a 28 unit\u00e0, e per il 24 gennaio 1945 questo numero era cresciuto a pi\u00f9 di 90 grosse navi da trasporto truppe; questo numero non comprendeva l'enorme moltitudine di vascelli pi\u00f9 piccoli, dai mezzi da sbarco alle chiatte e ai barconi costieri, tra cui una serie di piccole imbarcazioni costruite localmente e manovrate da marittimi civili australiani.\nCon le avanzate delle forze alleate in pieno svolgimento, le vecchie basi militari in territorio australiano furono progressivamente chiuse: le Base Section 5 e 6 furono chiuse nel gennaio 1943, la Base Section 4 nel giugno 1944 e le Base Section 1 e 3 nel dicembre 1944; le ultime installazioni, le Base Section 2 e 7, furono chiuse nel giugno 1945. Le basi in Nuova Guinea furono chiuse tra il luglio 1945 e il settembre seguente, mentre una serie di nuove basi venne aperta nelle Filippine: Base K su Leyte, Base M su Luzon, Base R a Batangas, Base S su Cebu e Base X a Manila. Il 7 giugno 1945 l'USASOS divenne parte dell'AFWESPAC sotto il comando del tenente generale Wilhelm D. Styer, assorbendo anche le funzioni dell'USAFFE.\nIntelligence.\nNell'aprile 1942, il generale di brigata Spencer Akin (responsabile delle trasmissioni presso il GHQ) e la sua controparte australiana al LHQ, il maggior generale Colin Hall Simpson, concordarono nell'unire le loro risorse e stabilire un'organizzazione combinata per la raccolta di informazioni, nota come Central Bureau; numeroso personale venne radunato dalle forze armate statunitensi, australiane e britanniche per rinforzare i ranghi dell'unit\u00e0, la quale lavor\u00f2 intensamente nell'intercettazione e decodifica delle trasmissioni radio giapponesi: un lavoro di SIGINT che si rivel\u00f2 di importanza vitale per le operazioni dello SWPA.\nPer effettuare operazioni di intelligence di diversa natura, Blamey e MacArthur affiancarono al Central Bureau l'Allied Intelligence Bureau (AIB): questo era incaricato di infiltrare spie e ricognitori nelle retrovie nemiche come pure di condurre missioni di sabotaggio e di appoggio alla guerriglia antigiapponese nelle zone occupate; dall'AIB dipendevano una serie di sottounit\u00e0, come le forze speciali della Z Special Unit, i servizi segreti australiani (Secret Intelligence Australia), i Coastwatchers e gli specialisti di propaganda del Far Eastern Liaison Office. Altre due importanti organizzazioni deputate all'intelligence, non dipendenti dall'AIB, erano infine l'Allied Translator and Interpreter Section (ATIS), incaricato di tradurre i documenti giapponesi catturati, e l'Allied Geographical Section, incaricata di preparare mappe e carte geografiche.\nPoich\u00e9 nell'intelligence la qualit\u00e0 tende a essere pi\u00f9 importante della quantit\u00e0, la raccolta di informazioni si rivel\u00f2 un campo fruttuoso in cui gli Alleati minori, Australia e Paesi Bassi, potevano svolgere un ruolo chiave. Una buona intelligence permise alle forze alleate di ridurre al minimo il rischio di fallimenti e massimizzare le possibilit\u00e0 di successo nelle operazioni; inoltre, l'organizzazione creata in Australia si dimostr\u00f2 utile anche dopo la guerra."}
{"id": "8895448", "revid": "446353", "url": "https://it.wikipedia.org/wiki?curid=8895448", "title": "ABDA Command", "text": ""}
{"id": "8895456", "revid": "1924342", "url": "https://it.wikipedia.org/wiki?curid=8895456", "title": "Faz gostoso", "text": "Faz gostoso \u00e8 un singolo della cantante portoghese Blaya, pubblicato il 15 marzo 2018 come primo estratto dal primo album in studio \"Blaya con Dios\".\nDescrizione.\nTerza traccia del disco, \"Faz gostoso\" \u00e8 stato descritto come un brano funk carioca e pop. Una cover della canzone, realizzata dalla cantante statunitense Madonna e dalla cantante brasiliana Anitta, \u00e8 contenuta nel quattordicesimo album in studio della prima \"Madame X\".\nVideo musicale.\nIl video musicale \u00e8 stato reso disponibile in concomitanza con l'uscita del singolo."}
{"id": "8895457", "revid": "1333543", "url": "https://it.wikipedia.org/wiki?curid=8895457", "title": "Gilson Tavares", "text": "Carriera.\nNazionale.\nIl 20 ottobre 2020 ha esordito in nazionale capoverdiana giocando l'amichevole persa 2-1 contro la ; \u00e8 stato convocato per la Coppa delle nazioni africane 2021.\nStatistiche.\n\"Statistiche aggiornate al 26 marzo 2021\"."}
{"id": "8895460", "revid": "300067", "url": "https://it.wikipedia.org/wiki?curid=8895460", "title": "Alejandro Tejeda", "text": "Carriera.\nCon la ha disputato cinque edizioni dei Campionati centramericani (1969, 1971, 1973, 1975, 1977).\nDa allenatore ha guidato la ai Giochi panamericani di San Juan 1979."}
{"id": "8895484", "revid": "125236664", "url": "https://it.wikipedia.org/wiki?curid=8895484", "title": "Barcarola (Chopin)", "text": "La Barcarola in Fa diesis maggiore op. 60 \u00e8 una composizione di Fryderyk Chopin scritta fra il 1845 e il 1846.\nStoria.\nLa \"Barcarola\" fu iniziata da Chopin nell'autunno del 1845 quando si trovava a Nohant; alla fine del mese di novembre il compositore lasci\u00f2 la residenza di George Sand per rientrare a Parigi, qualche settimana prima della compagna. L'inverno nella capitale fu particolarmente rigido e il musicista si dedic\u00f2 a riunioni musicali nel suo salotto e soprattutto a completare alcune composizioni fra cui la \"Barcarola\", come egli stesso scrisse alla famiglia.\nLa composizione, terminata nell'estate del 1846, fu venduta all'editore Wessel che la pubblic\u00f2 nel mese di settembre, poi a Breitkopf &amp; H\u00e4rtel e a Brandus che la stamparono a novembre. Chopin dedic\u00f2 la \"Barcarola\" alla Baronessa di Stockhausen, sua allieva e moglie del dedicatario della \"Ballata op. 23\", ambasciatore a Parigi del Regno di Hannover.\nLa prima esecuzione avvenne a Parigi alla Salle Pleyel il 26 febbraio 1848 nell'ultimo concerto tenuto dal compositore; le condizioni fisiche di Chopin erano ormai molto compromesse al punto che la ripresa del brano, indicata in partitura \"forte\" e \"fortissimo\", venne la lui eseguita tutta in \"pianissimo\" proprio per la mancanza di forze.\nAnalisi.\nLa \"Barcarola\" porta come indicazione \"Allegretto\" ed \u00e8 in tempo 12/8. \u00c8 uno degli ultimi capolavori scritti dal musicista polacco; venne per molto tempo considerata un'opera minore ed \u00e8 stata in seguito ampiamente rivalutata per la particolarit\u00e0 delle invenzioni e per la complessit\u00e0 armonica, notevolmente audace per i tempi in cui fu scritta.\nLa barcarola era una forma musicale usata solitamente come aria vocale e ricordava passeggiate su corsi d'acqua a bordo di imbarcazioni; riecheggiava spesso il canto dei gondolieri veneziani. Il brano di Chopin non ha nessun legame con tutto ci\u00f2 e per di pi\u00f9 egli rivoluzion\u00f2 questo tipo di composizione rendendola simile a un notturno; d'altronde non vi \u00e8 nulla in questo brano che lo possa legare in qualche modo a Venezia, citt\u00e0 dove Chopin non era mai stato. Il termine \"barcarola\" fu usato dal musicista semplicemente per il ritmo cullante che egli aveva escogitato e che, in parte, si ritrova anche nelle Ballate op.38 e op.52. \nLa grande cantabilit\u00e0 della melodia in Chopin, presente fin dalle prime composizioni, negli anni della maturit\u00e0 raggiunse una trasformazione di profonda flessuosit\u00e0 e dolcezza, traendo dal pianoforte sfumature inusitate che fanno \"quasi dimenticare che il suono \u00e8 prodotto dalla percussione dei martelletti\". Nella \"Barcarola\" questa evoluzione \u00e8 assolutamente evidente, passata attraverso la composizione dei notturni \u00e8 assimilabile ai maggiori di essi per carattere e struttura; la \"Barcarola\" ne presenta infatti l'architettura, divisa in tre parti. Dopo l'introduzione dall'andamento cullante, la parte centrale \u00e8 contrastante per tonalit\u00e0 (in La maggiore) e si sviluppa con grande libert\u00e0 per giungere a un \"poco pi\u00f9 mosso\" appassionato e suggestivo. Dopo diverse modulazioni e cambiamenti di ritmo la musica giunge alla \"ripresa\" che \u00e8 il momento culminante di tutta la partitura. La parte finale del brano propone una ricerca di timbri quasi evanescenti che, unitamente a una nuova libert\u00e0 armonica, assume aspetti pressoch\u00e9 impressionistici; non a caso Claude Debussy e Maurice Ravel studiarono e ammirarono questa composizione. Ravel in particolare ne fu affascinato tanto da scrivere: \"Quel tema in terze agile e delicato \u00e8 costantemente vestito di armonie smaglianti. La linea melodica \u00e8 continua. Un momento, una melodia si sprigiona, resta sospesa e ricade mollemente attirata da accordi magici. L'intensit\u00e0 aumenta. Sorge un nuovo tema di un lirismo magnifico, tutto italiano. Tutto si calma. Dal grave si innalza una figura rapida, fremente, che sfuma in armonie preziose e tenere e si pensa a una misteriosa apoteosi\"."}
{"id": "8895487", "revid": "1543377", "url": "https://it.wikipedia.org/wiki?curid=8895487", "title": "Problema del frutteto", "text": "In matematica, e in particolare in geometria discreta, il problema del frutteto o, pi\u00f9 propriamente, il problema di piantumazione del frutteto \u00e8 un problema inerente, data una precisa configurazione di uno specifico numero di punti in un piano, il massimo numero di rette passanti per tre punti.\nStoria.\nProposto per la prima volta nel 1867 in un numero del \"The Educational Times\" dal matematico inglese James Joseph Sylvester, il problema rappresenta un caso particolare di un problema pi\u00f9 vasto che \u00e8 stato poi derivato a partire proprio dal problema del frutteto, ossia quello di trovare, data una specifica configurazione di \"n\" punti su un piano, il numero massimo di rette passanti per \"k\" punti.\nPer quest'ultimo problema, Hallard T. Croft e Paul Erd\u0151s hanno dimostrato che \n\"t\"\"k\"\u00a0&gt;\u00a0\"c\" \"n\"2/\"k\"3, dove \"n\" \u00e8 il numero di punti e \"t\"\"k\" \u00e8 il numero di rette passanti per \"k\" punti. La costruzione realizzata da Croft e Erd\u0151s contiene anche alcune rette passanti per \"m\" punti, dove \"m\" \u00e8 maggiore di \"k\", che, in una trattazione rigorosa del problema, non dovrebbero essere contate.\nSequenza di interi.\nDefinendo \"t\"3frutteto(\"n\") come il massimo numero possibile di rette che passano per 3 punti data una configurazione di \"n\" punti, nel 1974 \u00e8 stato dimostrato che, per un numero qualunque di \"n\", \"t\"3frutteto(\"n\") \u00e8 pari a (1/6)\"n\"2\u00a0\u2212\u00a0O(n), essendo O(n) la funzione O-grande.\nNella seguente tabella sono elencati i primi valori di \"t\"3frutteto(\"n\"):\nLimiti superiore e inferiore.\nPoich\u00e9 non esistono due rette che hanno due punti distinti in comune, un limite superiore banale del numero di rette passanti per tre punti in una configurazione di \"n\" punti \u00e8:\nformula_1\nConsiderando il fatto che il numero di rette passanti per due punti \u00e8 almeno 6\"n\"/13, tale limite superiore pu\u00f2 essere abbassato a:\nformula_2\nI limiti inferiori di \"t\"3frutteto(\"n\") sono ottenuti da configurazioni di insiemi di punti con molte rette passanti per 3 punti distinti. Il gi\u00e0 citato Sylvester determin\u00f2 il limite inferiore di valore ~(1/8)\"n\"2 ponendo \"n\" punti sulla curva cubica \"y\" = \"x\"3. Tale valore fu migliorato nel 1974 fino a [(1/6)\"n\"2\u00a0\u2212\u00a0(1/2)\"n\"]\u00a0+\u00a01 dai matematici Burr, Gr\u00fcnbaum e Sloane, utilizzando una configurazione basata sulle funzioni ellittiche di Weierstrass. Dieci anni dopo, nel 1984, F\u00fcredi e Pal\u00e1sti trovarono lo stesso valore per il limite inferiore grazie a una configurazione pi\u00f9 elementare realizzata utilizzando gli ipocicloidi.\nNel settembre 2013, Ben Green e Terence Tao hanno pubblicato un articolo contenente la dimostrazione che per tutti gli insiemi di punti di dimensione sufficientemente grande, \"n\" &gt; \"n\"0, esistono al massimo ([\"n\"(\"n\"\u00a0-\u00a03)/6] \u00a0+\u00a01) = [(1/6)\"n\"2\u00a0\u2212\u00a0(1/2)\"n\"]\u00a0+\u00a01 rette passanti da 3 punti, il che eguaglia il limite inferiore ricavato da Burr, Gr\u00fcnbaum e Sloane. Tale risultato \u00e8 leggermente migliore di quello che deriverebbe direttamente dal limite inferiore stretto, pari a \"n\"/2, trovato dai due matematici per il numero di rette passanti per due punti, ossia [\"n\"(\"n\" \u2212 2)/6]; il sopraccitato valore di \"n\"/2 \u00e8 stato dimostrato dai due nello stesso articolo risolvendo un problema posto nel 1951 indipendentemente da Gabriel Andrew Dirac e Theodore Motzkin."}
{"id": "8895488", "revid": "648716", "url": "https://it.wikipedia.org/wiki?curid=8895488", "title": "Golfo di Hammamet", "text": "Il golfo di Hammamet (arabo \u062e\u0644\u064a\u062c \u0627\u0644\u062d\u0645\u0627\u0645\u0627\u062a), \u00e8 un vasto golfo a nordest della Tunisia a sud della penisola di Capo Bon e dalla parte opposta del Golfo di Tunisi. \nLa popolare citt\u00e0 turistica di Hammamet vi si affaccia all'estremo nord occidentale."}
{"id": "8895490", "revid": "709565", "url": "https://it.wikipedia.org/wiki?curid=8895490", "title": "The Suicide Squad", "text": ""}
{"id": "8895492", "revid": "713168", "url": "https://it.wikipedia.org/wiki?curid=8895492", "title": "114. J\u00e4ger-Division", "text": ""}
{"id": "8895510", "revid": "119635207", "url": "https://it.wikipedia.org/wiki?curid=8895510", "title": "Giovanni Bonomo", "text": "\u00c8 comparso nella lista dei latitanti di massima pericolosit\u00e0 del Ministero degli Interni dal 1996 per due omicidi, traffico di droga, riciclaggio di denaro e associazione mafiosa, fino al suo arresto in Senegal nel novembre del 2003.\nBoss mafioso a Partinico.\nBonomo \u00e8 nato a Partinico in Sicilia. \u00c8 subentrato a Vito Vitale come capomandamento di Partinico dopo l'arresto di quest'ultimo, avvenuto nell'aprile del 1998. Era considerato il cervello strategico e finanziario del clan della Mafia ed era in stretto contatto con i Corleonesi Giovanni Brusca e Leoluca Bagarella.\n\u00c8 stato accusato di aver ucciso due uomini a Partinico nel 1994 che hanno sfidato il clan mafioso del paese; uno di loro anche perch\u00e9 aveva commesso rapine nell'area senza il consenso della Mafia.\nHa acquistato una sostanziale ricchezza investendo nel mercato immobiliare nel centro di Palermo, azioni bancarie e nell'industria vinicola di famiglia. Il suo patrimonio di 45 miliardi di lire (23 milioni di euro) sono stati confiscati nel 2001.\nFuggitivo.\nBonomo dal 1996 \u00e8 rimasto in libert\u00e0. Secondo le informazioni della polizia, Bonomo ha vissuto in Namibia e Sudafrica, dove \u00e8 rimasto a stretto contatto con un altro dei criminali italiani pi\u00f9 ricercati, Vito Roberto Palazzolo, che ha speso lunghi periodi di tempo in Sudafrica e che rimane a piede libero.\nNel 1996 la squadra anti-Mafia si \u00e8 recata in Sudafrica con mandati di arresto per Giovanni Bonomo e un altro mafioso, Giuseppe Gelardi. I ricercati presumibilmente vivevano nell'immobile La Terra de Luc di Palazzolo a Franschhoek. I membri della sezione del crimine organizzato della polizia sudafricana hanno fatto irruzione nell'immobile il 6 giugno 1996, ma non hanno trovato Bonomo e Gelardi, tuttavia alcuni investigatori hanno trovato delle prove che chiunque viveva in quell'edificio, \u00e8 stato costretto ad abbandonarlo in fretta.\nNel novembre del 2003 \u00e8 stato arrestato a Dakar in Senegal, mentre veniva dalla Costa D'Avorio. Ha mostrato documenti falsi, ma \u00e8 stato identificato dalle sue impronte digitali. \u00c8 stato mandato in Italia dove \u00e8 stato arrestato e incarcerato."}
{"id": "8895511", "revid": "300067", "url": "https://it.wikipedia.org/wiki?curid=8895511", "title": "Salt Lake City Stars 2019-2020", "text": "La stagione 2019-20 dei Salt Lake City Stars fu la 14\u00aa nella NBA D-League per la franchigia.\nI Salt Lake City Stars al momento dell'interruzione della stagione a causa della pandemia da COVID-19, erano primi nella \"Southwest Division\" con un record di 30-12."}
{"id": "8895542", "revid": "62748", "url": "https://it.wikipedia.org/wiki?curid=8895542", "title": "Ferdinando Carbonai", "text": "Biografia.\nFiglio di Francesco Carbonai e Angela Del Buono, fratello minore di Luigi Carbonai (1800-1859) e fratello maggiore di Angelo Carbonai (1809-1855), inizi\u00f2 a studiare prima a Prato e Firenze e poi a Pisa, dove consegu\u00ec la laurea in medicina. Dopo aver compiuto diversi viaggi in Europa e nell'America meridionale, nel 1835 fece rientro in patria e pratic\u00f2 la professione medica a Firenze, in qualit\u00e0 di ostetrico nel quartiere Santo Spirito; segnalatosi nella cura a domicilio dei malati di colera durante l'epidemia di quegli anni, divenne medico di turno nell'ospedale di Santa Maria Nuova.\nIn quel periodo cominci\u00f2 l'interessamento per l'ortopedia, che lo spinse a cavallo degli anni 1838 e 1839 a recarsi e a frequentare l'istituto ortopedico di Montpellier diretto da Jacques Mathieu Delpech, quello di Parigi e il Regio ospedale ortopedico di Londra. Dopo tale periodo di formazione, Carbonai rientr\u00f2 a Firenze e il 10 giugno 1840 apr\u00ec l'Istituto ortopedico toscano nelle vicinanze di Porta Romana; l'ortopedia cominci\u00f2 cos\u00ec a essere inserita fra le discipline medico-chirurgiche in Toscana. Il 3 ottobre 1840 venne dichiarata obbligatoria per i tirocinanti che per i due anni dopo la laurea frequentavano l'ospedale di Santa Maria Nuova e il 21 dicembre 1841 Leopoldo II di Toscana cre\u00f2 la cattedra di ortopedia teorico-pratica e di clinica ortopedica, che affid\u00f2 a Carbonai.\nTuttavia, nel 1847 il governo del Granducato di Toscana diede incarico a Leonida Landucci di indagare sull'attivit\u00e0 di Carbonai: sebbene l'indagine si risolvesse favorevolmente, Carbonai manifest\u00f2 tutto il proprio sdegno. Nel 1849 venne abolita la cattedra di ortopedia e termin\u00f2 cos\u00ec anche l'attivit\u00e0 della clinica; Carbonai, dunque, decise di trasferire l'istituto ortopedico nella propria villa di famiglia a Vecciano e nel 1850 riprese la cura dei malati.\nCarbonai mor\u00ec a San Felice a Ema, una frazione di Firenze."}
{"id": "8895547", "revid": "15756", "url": "https://it.wikipedia.org/wiki?curid=8895547", "title": "Roderick Learoyd", "text": "Biografia.\nNacque a Folkestone, nel Kent, il 5 febbraio 1913, figlio del maggiore R. B. Learoyd originario di Littlestone. Comp\u00ec gli studi presso la Hydneye House Preparatory School di Baldstow, Sussex, poi presso il Wellington College, e infine presso il Chelsea College of Aeronautical and Automobile Engineering. Dopo la fine del ciclo di studi si trasfer\u00ec in Argentina dove lavor\u00f2 come frutticultore per due anni, e poi per un breve periodo come ingegnere automobilistico.\nRientrato in Patria decise di arruolarsi nella Royal Air Force (RAF), entrandone a far parte nel marzo 1936 con ferma breve. Effettu\u00f2 l'addestramento preliminare sulla Hamble AST, e la sua formazione al servizio presso la RAF Wittering conseguendo il brevetto di Vice ufficiale pilota interinale il 18 maggio successivo. Fu assegnato al No.49 Squadron RAF, allora equipaggiato con i biplani Hawker Hind, di stanza all'aeroporto di Worthy Down, e il 23 marzo 1937 fu promosso ufficiale pilota.\nNel marzo 1938, il No. 49 Squadron RAF si trasfer\u00ec sulla base di Scampton, dove divenne il primo squadron ad essere equipaggiato con i bombardieri monoplani Handley Page Hampden B.Mk.I, venendo promosso flight officer il 23 dicembre 1938. Allora non si praticava nessun tipo di addestramento al volo notturno, ne di volo con il carico massimo di bombe presente a bordo, e fu solo dopo l'inizio della seconda guerra mondiale che si inizi\u00f2 ad addestrarsi per tale tipo di operazioni.\nImmediatamente dichiarato operativo allo scoppio delle ostilit\u00e0 con la Germania, il 1 settembre 1939, lo squadron venne subito posto in stato di mobilitazione.\nIl giorno 3 sei Hampden dello No.83 Squadron e tre del No,49 Squadron, compreso il suo, decollarono da Scampton per eseguire una sortita di \"ricognizione armata\" sul Mare del Nord alla ricerca di navi militari nemiche.\nDurante i successivi dieci mesi prese parte ad altre 23 missioni di bombardamento, e a vari altri tipi di operazioni, dimostrandosi un pilota freddo e apparentemente imperturbabile nelle situazioni pi\u00f9 pericolose, venendo promosso tenente di squadriglia. Il 12 agosto 1940 11 Handley Page Hampden, sei del No.49 squadron e cinque del No.83 Squadron, vennero incaricati di distruggere un vecchio acquedotto che portava acqua nel canale Dortmund-Ems, a nord di M\u00fcnster. In quella occasione era decollato a bordo dello Hampden P4403, \"EA-M\", e il suo equipaggio comprendeva l'ufficiale pilota John Lewis (osservatore), il sergente Walter Ellis (operatore radiotelegrafista-mitragliere) e il Leading aircraftman William Rich (mitragliere ventrale). Con il suo aereo effettu\u00f2 la corsa finale di bombardamento a una quota di soli 150 piedi, inquadrato dalla luce dei proiettori e dalle raffiche della contraerea che danneggiarono gravemente il velivolo. I proiettili ruppero il circuito idraulico, mettendo fuori uso i flap, e il carrello di atterraggio. Sebbene gravi, i danni alle ali non toccarono i serbatoi di carburante, e consentirono di sganciare correttamente le bombe sul bersaglio. Riuscito a riportare il suo aereo in Inghilterra, decise che effettuare un atterraggio notturno sarebbe stato troppo pericoloso, e cos\u00ec circuit\u00f2 della base fino alle prime luci dell'alba, atterrando finalmente in sicurezza senza causare lesioni al l'equipaggio o ulteriori danni al suo aereo.\nDegli altri Hampden che effettuarono l'attacco quella notte, due furono distrutti e altri due gravemente colpiti. La ricognizione eseguita poco tempo dopo il raid dimostr\u00f2 che l'incursione aveva avuto successo, ed egli venne insignito della Victoria Cross, la cui motivazione fu pubblicata sulla London Gazette il 20 agosto 1940, e l'onorificenza gli fu conferita in una apposita cerimonia a Buckingham Palace il 9 settembre 1940. Promosso Squadron Leader, fu tolto dalle operazioni di volo e nominato assistente personale del Maresciallo capo dell'aria Sir Robert Brooke-Popham. Nel novembre dello stesso anno fu ulteriormente onorato ricevendo il Freedom of the Borough of New Romney, Kent.\nIl 28 febbraio 1941 rientr\u00f2 nelle operazioni di volo quando fu nominato ufficiale comandante del No.83 Squadron a Scampton, ma nel mese di giugno lasci\u00f2 l'83 Squadron per assumere l'incarico, come Wing Commander Flying, della No. 14 Operational Training Unit (OTU) di Cottesmore. Nel mese di dicembre, dopo sei mesi di addestramento, fu nominato comandante del No.44 Squadron RAF a Waddington, prima unit\u00e0 operativa equipaggiata con i quadrimotori Avro Lancaster. Era ancora il comandante del No. 44 Squadron quando nell'aprile 1942 uno dei suoi comandanti di volo, John Dering Nettleton, guid\u00f2 una incursione diurna dei Lancaster su Augusta, e fu decorato anch'egli con la Victoria Cross. Nel mese successivo fu assegnato come comandante della No. 25 OUT a Finningley, per ulteriori compiti di addestramento.\nDal 1943 fino alla fine delle ostilit\u00e0 in Europa, rimase non operativo, svolgendo incarichi presso il Ministero dell'Aeronautica nel gennaio 1943 e svolse ulteriori incarichi al No.109 OUT nel dicembre 1944 e al No.107 OUT alla fine del marzo 1945. Nel maggio 1945 ritorn\u00f2 a volare quando si un\u00ec al No. 48 (Dakota) Squadron, e un mese dopo si trasfer\u00ec all'estero, in Africa occidentale per volare con il No 1314 Flight (Dakota) ad Accra. Smobilitato il 14 ottobre 1946, venne trasferito alla RAF Reserve come Wing Commander.\nPer i suoi primi tre anni come civile lavor\u00f2 presso il Dipartimento dell'Aviazione Civile della Malesia, diventando pilota personale dei successivi governatori della Malesia, e alla scadenza del suo contratto, nel 1950, torn\u00f2 nel Regno Unito accettando un posto di lavoro presso un'azienda di produzione di trattori e costruzioni stradali. Nel gennaio 1953, divenne un responsabile delle vendite all'esportazione per la Austin Motor Company e rimase in quella professione fino al suo pensionamento.\nMor\u00ec a Rustington, West Sussex, il 24 gennaio 1996, all'et\u00e0 di 82 anni, e il corpo fu cremato al Worthing Crematorium mentre le ceneri inumate nel diagramma 34-35 del locale cimitero. Le sue medaglie erano state acquistate da un privato, Michael Ashcroft, nel 1989, ed esposte presso la Ashcroft Gallery, Imperial War Museum, di Londra."}
{"id": "8895548", "revid": "1332920", "url": "https://it.wikipedia.org/wiki?curid=8895548", "title": "Lago Bunyonyi", "text": "Il lago Bunyonyi (\"Luogo di molti uccelli\") si trova nell'Uganda sud-occidentale tra Kisoro e Kabale, ed \u00e8 vicino al confine con il Ruanda. Il lago \u00e8 apparso dal 2004 al 2009 sulla banconota da 5.000 scellini ugandesi con il titolo \"Lago Bunyonyi e terrazze\". La letteratura scientifica generalmente cita una profondit\u00e0 massima di 40 metri, ma alcune guide turistiche e gente del posto insistono sul fatto che sia molto pi\u00f9 profondo, circa 900 metri, il che lo renderebbe il secondo lago pi\u00f9 profondo dell'Africa.\nLe citt\u00e0 sulle sue rive includono Kyevu e Muko, mentre le sue 29 isole comprendono le isole delle punizioni e Bushara.\nGeografia.\nIl lago Bunyonyi \u00e8 uno specchio d'acqua a 7 km ad ovest della citt\u00e0 di Kabale.\nIsole principali.\nAkampene (Isola delle punizioni).\nI Bakiga erano soliti lasciare le ragazze incinte non sposate su questa piccola isola e queste morivano di fame o mentre cercavano di nuotare verso la terraferma (le abilit\u00e0 di nuoto erano rare). Questo era per intimidire le altre e mostrare loro di non fare lo stesso. Un uomo senza mucche, che non poteva pagare il prezzo della sposa, poteva andare sull'isola e prendere una ragazza. La pratica \u00e8 stata abbandonata nella prima met\u00e0 del XX secolo. \nBwama e Njuyeera (l'isola di Sharp).\nNel 1921, il missionario inglese Leonard Sharp arriv\u00f2 in questa parte dell'Uganda e nel 1931 fond\u00f2 un centro di cura per la lebbra sull'allora disabitata isola di Bwama. Furono costruiti una chiesa, alloggi per i pazienti (villaggi modello) e una struttura medica, mentre Sharp si stabil\u00ec sull'isola di Njuyeera (probabilmente significa \"casetta bianca\" dalla somiglianza della piccola casa bianca del dottore con la casa del padre di Sharp a Shanklin, ora \"La Casa Bianca Hotel\"). La logica della colonia dei lebbrosi era quella della \"segregazione volontaria\", in cui la presenza di una comunit\u00e0 felice in cui vivere avrebbe attirato i malati di lebbra, rimuovendoli cos\u00ec dalle comunit\u00e0 dove avrebbero potuto infettare altri.\nEcologia.\nFatta eccezione per gli uccelli acquatici, poche specie di animali acquatici sono naturalmente presenti in questo lago di altopiano isolato, che \u00e8 vicino ma non del tutto collegato al grande bacino del Nilo. La sua acqua \u00e8 altamente stratificata con il limite di ossigeno posto ad una profondit\u00e0 di circa 7 metri.\nI vertebrati nativi includono la rana artigliata di De Witte, la rana artigliata del Lago Vittoria (\"forma \"bunyoniensis\"), la lontra africana senza artigli e la lontra dal collo maculato, ma solo la prima rana \u00e8 ancora comune nel lago. Nel lago si trovano quattro specie endemiche di \"gambero della Caridina\"; ci sono indicazioni che potrebbero trovarsi anche nel lago Mutanda. In origine non c'erano n\u00e9 pesci n\u00e9 gamberi nel lago, ma sono stati introdotti \"il pesce gatto Clarias liocephalus\", la tilapia del Nilo, la tilapia Singida, i ciclidi aplocromici di origine del Lago Vittoria e il gambero rosso di palude. \nLa vegetazione acquatica \u00e8 localmente abbondante e comprende specie come papiro, sawgrass palustre (sottospecie \"jamaicense\") e loto blu.\nTurismo.\nIl lago Bunyonyi \u00e8 famoso per le sue verdi e rigogliose colline terrazzate punteggiate da una pletora di oltre 200 specie di uccelli. Il luogo combina l'arte degli uccelli acquatici e alcuni uccelli migratori. Questo lo rende un ideale perfetto per molti appassionati di uccelli. Un tuffo nella palude di Nyombi rivela una variet\u00e0 di uccelli assortiti. Oltre al birdwatching, anche il posto si presenta perfetto, rendendo possibili sport come il nuoto, la crociera in barca e l'equitazione. In zona \u00e8 inoltre possibile fare varie escursioni e passeggiate nella natura, che offrono di pi\u00f9 che solo natura e piacere. Un senso di cultura tradizionale si avverte anche durante le passeggiate della comunit\u00e0, dal momento che ci si pu\u00f2 fermare al museo culturale Bakiga e ai siti dei fabbri. Per ulteriori avventure culturali, si pu\u00f2 visitare il villaggio di Bufuka per le esperienze \"Batwa\" e \"Bakiga\"."}
{"id": "8895549", "revid": "287204", "url": "https://it.wikipedia.org/wiki?curid=8895549", "title": "Bernard Nsayi", "text": "Biografia.\nBernard Nsayi nacque a Mindouli il 27 giugno 1943 ed era il terzo dei sei figli di Bernard Mboro e Julienne Bikodi. I suoi fratelli erano C\u00e9line Nsele, Suzanne Lahou, Louis Miamingui Miyilama, Ren\u00e9 Mboro e Jean Mboro. Suo padre lavorava per la Compagnie nationale du Chemin de fer Congo Oc\u00e9an.\nFormazione e ministero sacerdotale.\nCrebbe a Pointe-Noire e frequent\u00f2 la scuola elementare \"San Francesco\" e poi il seminario minore di Mbamou dal 1958 al 1964 come alunno della diocesi di Pointe-Noire.\nComp\u00ec gli studi per il sacerdozio presso il seminario di Brazzaville dal 1965 al 1970.\nNel 1970 fu ordinato diacono a Mindouli da monsignor Emile Biayenda, arcivescovo metropolita di Brazzaville. Il 17 giugno 1971 fu ordinato presbitero per la diocesi di Pointe-Noire nella chiesa di San Francesco a Pointe-Noire da monsignor Jean-Baptiste Victor Fauret. Lo stesso anno venne inviato a Roma per studi. Prese residenza presso il Pontificio Seminario Francese. Nel 1975 consegu\u00ec il dottorato in esegesi biblica presso il Pontificio Istituto Biblico. Poco dopo si trasfer\u00ec a Parigi per completare gli studi. Nel 1980 ottenne la laurea in letteratura francese. Tornato in patria fu professore presso il seminario di Brazzaville dal 1980 al 1985; segretario della Conferenza episcopale del Congo dal 1985 al 1988 e rettore del seminario di Brazzaville dal 1988 al 1990.\nMinistero episcopale.\nIl 7 luglio 1990 papa Giovanni Paolo II lo nomin\u00f2 vescovo di Nkayi. Ricevette l'ordinazione episcopale il 16 settembre successivo dall'arcivescovo Beniamino Stella, nunzio apostolico nella Repubblica Centrafricana, nella Repubblica del Congo e in Ciad, co-consacranti il vescovo di Basankusu Ignace Matondo Kwa Nzambi e quello di Owando Ernest Kombo.\nDal 1993 al 1997 fu presidente della Conferenza episcopale del Congo.\nNel novembre del 1993 comp\u00ec la visita \"ad limina\".\nIl 16 ottobre 2001 lo stesso papa Giovanni Paolo II accett\u00f2 la sua rinuncia al governo pastorale della diocesi per motivi di salute. Poco dopo si trasfer\u00ec a Roma per curarsi e sottoporsi a periodici cicli di emodialisi. Prese residenza nella casa diocesana del clero \"San Gaetano\". Lo stesso anno il cardinale Camillo Ruini, vicario generale di Sua Santit\u00e0 per la diocesi di Roma, lo inser\u00ec nel sistema di sostentamento del clero italiano e lo nomin\u00f2 vicario cooperatore della parrocchia della Trasfigurazione di Nostro Signore Ges\u00f9 Cristo. Il parroco, monsignor Giovanni Battista Pansa, fu suo compagno di studi al Pontificio Istituto Biblico. In parrocchia si rese disponibile in particolare nelle confessioni e nella visita agli ammalati. Prest\u00f2 servizio anche nell'amministrazione del sacramento della confermazione e come ospite in conferenze a carattere biblico. Per un certo periodo cur\u00f2 inoltre la lectio divina per gli ospiti della casa \"San Gaetano\". Si occup\u00f2 anche della comunit\u00e0 congolese di Roma.\nNell'ottobre del 2007 e nel maggio del 2015 comp\u00ec nuovamente la visita \"ad limina\".\nIl 2 luglio 2019 prese parte alla cerimonia dello scambio degli strumenti di ratifica dell'Accordo Quadro tra la Santa Sede e la Repubblica del Congo sulle relazioni tra la Chiesa cattolica e lo Stato, firmato a Brazzaville il 3 febbraio 2017.\nMor\u00ec al Policlinico Agostino Gemelli all'una di notte del 12 febbraio 2021 all'et\u00e0 di 77 anni per problemi respiratori dopo una lunga malattia. Una messa in suffragio \"absente cadavere\" ebbe luogo il 15 febbraio alle ore 10:30 nella chiesa della Trasfigurazione di Nostro Signore Ges\u00f9 Cristo a Roma e venne presieduta da monsignor Paolo Selvadagi, vescovo ausiliare di Roma per il settore ovest. La Conferenza episcopale del Congo annunci\u00f2 la volont\u00e0 di trasferire la salma in patria ma a causa delle complicanze burocratiche generate dalla pandemia di COVID-19 non fu possibile. Le esequie si tennero il 13 marzo alle ore 15 nella basilica di San Lorenzo fuori le mura e furono presiedute dal cardinale Robert Sarah. La mattina del 23 marzo la salma venne tumulata nel sacello dell'Arciconfraternita del Preziosissimo Sangue e della Santissima Vergine del Rosario nel cimitero del Verano.\nGenealogia episcopale.\nLa genealogia episcopale \u00e8:"}
{"id": "8895550", "revid": "287204", "url": "https://it.wikipedia.org/wiki?curid=8895550", "title": "Profiles (Gary McFarland)", "text": "Profiles \u00e8 un album dal vivo di Gary McFarland, pubblicato dalla casa discografica Impulse! Records nell'agosto del 1966."}
{"id": "8895551", "revid": "438678", "url": "https://it.wikipedia.org/wiki?curid=8895551", "title": "Lorenzo Benci", "text": "Biografia.\nNascita e famiglia.\nNon si conosce la data di nascita precisa di Lorenzo Benci, ma essa dovrebbe comunque aggirarsi intorno all'ultimo quarto del XIV secolo. Nacque da Giovanni Benci, figlio di Taddeo Benci, che fu prima ufficiale poi priore nel 1380 e che venne condannato al confino nel 1387 perch\u00e9 \"tra gli amici del Papa\".\nSecondo lo stesso Lorenzo, la sua famiglia discenderebbe dai Baroni di Signa, appartenendo pertanto alla nobilt\u00e0 per linea di sangue. Infatti, egli stesso scrisse:\nCarriera e letteratura.\nLorenzo divenne un mercante di stoffe di lino, ma nel tempo libero non disegnava dedicarsi alla cultura e alla sua passione, la poesia.\nAmava anche collezionare i libri e i testi pi\u00f9 vari e si dilettava a copiare opere e documenti di altrettanto vario genere. Un esempio \u00e8 la copia di una lettera che Ramondo di Amaretto Mannelli invi\u00f2 a Leonardo Strozzi il 12 novembre 1431 e la fonte \u00e8 sempre lo stesso Lorenzo, che scrisse:\nDalla nota di Lorenzo si evince che la copia della lettera venne continuata dal figlio Jacopo, ma essa venne poi ricopiata dall'altro figlio Filippo, che scrisse in merito a questo la seguente nota:\nMa \u00e8 noto anche che si dilett\u00f2 a scrivere opere di suo pugno. Infatti, al 1435 risale una lauda nota sotto il titolo di \"O quanto \u00e8 grande la tua carit\u00e0\". Questo componimento venne scritto dal Benci per il Natale di quell'anno e, infatti, il testo tratta della nascita di Ges\u00f9. Ancora, di lui sono noti due sonetti: il primo, col titolo \"L'occulto amor che da me non si parte\", venne inviato a un certo medico di nome Bernardo, che gli rispose a sua volta con un altro sonetto; il secondo, invece, col titolo \"O figliuol mio che Dio ti benedicha\", venne composto per esortare il figlio Giovanni al lavoro e all'onest\u00e0.\nNonostante ci\u00f2, va detto che la produzione poetica del Benci fu di scarsa originalit\u00e0, piuttosto rozza e pregna di retorica, sebbene la sua lauda ebbe un discreto successo e, tra gli altri, venne anche citata dal poeta e critico letterario Giovanni Mario Crescimbeni.\nMorte.\nCome per la data di nascita, si ignora la data di morte di Lorenzo Benci. Ma, poich\u00e9 non si hanno pi\u00f9 sue notizie dal 1440, essa potrebbe aggirarsi intorno a questa data.\nDiscendenza.\nLorenzo Benci ebbe quattro figli, che come lui furono mercanti e cultori di letteratura:"}
{"id": "8895552", "revid": "110157", "url": "https://it.wikipedia.org/wiki?curid=8895552", "title": "Andy Preece", "text": "Carriera.\nGiocatore.\nEsordisce con il , club in cui gi\u00e0 aveva giocato nelle giovanili, nel 1983 all'et\u00e0 di 16 anni in Alliance Premier League (quinta divisione e pi\u00f9 alto livello calcistico inglese al di fuori della Football League); rimane in squadra fino al termine della stagione 1986-1987, per poi trascorrere la stagione 1987-1988 con i semiprofessionisti dell'Evesham United, in Southern Football League (sesta divisione). Nella stagione 1988-1989 \u00e8 invece tesserato del , club di terza divisione, con cui esordisce tra i professionisti, giocando per\u00f2 solamente una partita di campionato e venendo svincolato al termine della stagione; fa quindi ritorno al Worcester City, con cui trascorre un'ulteriore stagione in quinta divisione.\nNel marzo del 1990, all'et\u00e0 di 23 anni, torna nuovamente tra i professionisti: viene infatti tesserato dai gallesi del , militanti nella quarta divisione inglese, con i quali rimane fino al dicembre del 1991 mettendo a segno in totale 7 reti in 51 partite di campionato; passa quindi per 10000 sterline allo , club di terza divisione, con cui nella sua prima stagione in squadra perde la finale play-off per la promozione in seconda divisione. Nella stagione 1992-1993 il club gioca inoltre (e perde) anche la finale del Football League Trophy. Preece rimane al club fino al termine della stagione 1993-1994, giocando sempre in terza divisione e mettendo a segno complessivamente 42 reti in 97 partite di campionato. Nell'estate del 1994 viene ceduto per 350000 sterline al , club di prima divisione, con cui rimane per una sola stagione nella quale in campionato gioca 20 partite e realizza 4 reti. Nell'estate del 1995 cambia nuovamente maglia, facendo peraltro ritorno dopo un solo anno in terza divisione: si accasa infatti al , club con cui nell'arco di 3 stagioni consecutive di militanza in questa categoria mette a segno complessivamente 35 reti in 129 partite di campionato. Nell'estate del 1998 sale di categoria, andando a giocare in seconda divisione al , club che per\u00f2 a fine anno retrocede in terza divisione, in cui rimane fino al termine della stagione 2001-2002, quando retrocede in quarta divisione. Preece rimane nel club fino al dicembre del 2003 (con anche il ruolo di allenatore del club dal 1999 al 2003) per un totale di 166 presenze e 27 reti in partite di campionato. Lasciato il club, torna a fare esclusivamente il calciatore, segnando 15 reti in 40 presenze con il , club di quarta divisione, che lascia al termine della stagione 2004-2005, giocata in quinta divisione in seguito alla retrocessione maturata nell'anno precedente. Preece si ritira dall'attivit\u00e0 agonistica in modo definitivo solamente nel 2012, ma di fatto dal 2005 in poi allena sempre le squadre in cui gioca, scendendo in campo in modo saltuario.\nAllenatore.\nLa sua prima esperienza in panchina \u00e8 quella gi\u00e0 citata con il Bury, club che guida complessivamente dal 3 dicembre 1999 al 16 dicembre 2003, per un totale di 214 partite ufficiali (71 vittorie, 53 pareggi e 90 sconfitte). Nel febbraio del 2005 torna per la terza volta in carriera al Worcester City, questa volta principalmente come allenatore (anche se saltuariamente scende anche in campo). Rimane nel club fino al termine della stagione 2006-2007, conquistando 3 piazzamenti consecutivi nelle prime 10 posizioni in classifica in Conference South (sesta divisione), raggiungendo inoltre anche il secondo turno della FA Cup 2005-2006. Lascia il club nell'ottobre del 2007, all'inizio della sua quarta stagione consecutiva in squadra, dopo complessive 137 partite ufficiali allenate (52 vittorie, 47 pareggi e 38 sconfitte).\nTorna ad allenare il 25 febbraio 2009, quando viene nominato allenatore ad interim del , club di Conference North. Grazie ad una striscia di 6 vittorie consecutive il suo ruolo diventa in breve tempo permanente, ed alla guida del club (di cui dal 2010 al 2012 \u00e8 anche tesserato come giocatore, giocandovi per\u00f2 una sola partita di campionato) ottiene buoni risultati, tra i quali l'eliminazione dalla FA Cup del (club di prima divisione) e 2 salvezze consecutive. Si dimette dal club il 16 gennaio 2012 dopo complessive 139 partite ufficiali (con un bilancio di 65 vittorie, 35 pareggi e 39 sconfitte); la stagione 2011-2012 viene in realt\u00e0 disputata in Northern Premier League (settima divisione) in quanto il club nonostante i buoni risultati ottenuti sul campo era stato nell'estate del 2011 retrocesso a tavolino di una categoria dalla federazione per via dei problemi economici del club. Il giorno successivo alle sue dimissioni, Preeece si accasa all', club della prima divisione gallese, con cui nella sua prima stagione in carica conquista la salvezza. Preece nella stagione 2012-2013, la sua prima trascorsa integralmente al club, chiude il campionato al secondo posto in classifica, conquistando cos\u00ec la prima qualificazione alle competizioni europee nella storia del club (che, in generale, non aveva mai chiuso un campionato della prima divisione gallese nella prima met\u00e0 della classifica). L'avventura continentale dura in realt\u00e0 2 sole partite, ovvero quelle del primo turno preliminare di Europa League contro i lettoni del , che passano il turno per via del maggior numero di gol segnati in trasferta nonostante il complessivo 1-1 maturato fra andata e ritorno. Anche i campionati 2013-2014 e 2014-2015 si concludono con altrettante qualificazioni europee (rispettivamente grazie ad un secondo e ad un terzo posto in classifica), a cui si aggiungono poi 2 semifinali di Coppa di Lega nelle stagioni 2012-2013 e 2013-2014 ed una semifinale di Coppa del Galles nella stagione 2015-2016, l'ultima di Preece nel club, nella quale pur non replicando i successi degli anni precedenti il club chiude il campionato al sesto posto in classifica, non lontano da una quarta qualificazione europea consecutiva. Anche in Europa League il club ottiene risultati relativamente positivi (4 pareggi e 2 sconfitte, una delle quali per un solo gol di scarto, in 6 partite totali disputate), pur senza in effetti mai passare un singolo turno preliminare: nella UEFA Europa League 2014-2015 perde infatti con un complessivo 3-2 per mano dei norvegesi dell', mentre nella UEFA Europa League 2015-2016 perde con un complessivo 5-3 contro i croati della , pareggiando per 2-2 la partita di ritorno in Croazia. Al termine della stagione 2015-2016 Preece ed il club decidono consensualmente di non rinnovare il suo contratto appena scaduto; in 147 partite ufficiali alla guida del club, il suo bilancio totale \u00e8 di 68 vittorie, 28 pareggi e 51 sconfitte.\nDopo quasi una stagione di inattivit\u00e0, Preece torna ad allenare l'8 febbraio 2017, quando sostituisce l'appena esonerato Steve Burr sulla panchina del , club di National League (quinta divisione inglese); rimane in carica fino al termine della stagione, con un bilancio negativo costituito da 2 vittorie, 2 pareggi e 9 sconfitte, che gli costa il mancato rinnovo del contratto. A partire dalla stagione 2018-2019 lavora come vice del , club di National League North (sesta divisione)."}
{"id": "8895553", "revid": "438678", "url": "https://it.wikipedia.org/wiki?curid=8895553", "title": "Tommaso Benci", "text": "Biografia.\nNascita e formazione.\nTommaso Benci nacque nel 1427. Suo nonno era Giovanni di Taddeo Benci, che fu ufficiale e priore nel 1380 (venne condannato al confino nel 1387 perch\u00e9 \"tra gli amici del Papa\"), mentre suo padre era Lorenzo Benci, un mercante di stoffe di lino, che nel tempo libero si dedicava alla poesia. Inoltre, il padre amava anche collezionare i testi pi\u00f9 vari e si dilettava a copiare opere e documenti di altrettanto vario genere.\nTommaso e i suoi fratelli, non solo seguirono le orme paterne e si dedicarono alla mercatura, ma furono anche da lui indirizzati all'amore per i libri e per la cultura della letteratura, iniziando anche loro a copiare testi di varia indole.\nCarriera e produzione letteraria.\nAccanto al collezionismo, va detto che la produzione di Tommaso fu certamente di un livello artistico superiore rispetto a quella paterna. Di lui ci restano cinque sonetti e due canzoni, con argomento di prevalente carattere amoroso, nonch\u00e9 sedici ottave inserite dopo l'episodio dell'Annunciazione nella \"Rappresentazione di Santo Giovanni Battista\" di Feo Belcari e alcuni volgarizzamenti di opere classiche, come la tragedia \"Medea\" di Lucio Anneo Seneca, il poema \"Georgiche\" di Publio Virgilio Marone e il \"Pimander\" attribuito ad Ermete Trismegisto.\nTra tutta la sua produzione, quella che spicca \u00e8 proprio la traduzione in lingua fiorentina del \"Pimander\", terminata nel settembre del 1463, che venne pubblicata per la volta a Firenze dal tipografo italo-olandese Lorenzo Torrentino solo nel 1545 sotto il titolo \"Il Pimandro di Mercurio Trismegisto, tradotto da Tommaso Benci in lingua fiorentina\" (altre ristampe ci furono nel 1547, 1548, 1549 e anche nel 1944). Il volgarizzamento si basava sulla versione in lingua latina del celebre filosofo umanista Marsilio Ficino. Infatti, i fratelli Tommaso e Giovanni Benci erano proprio \u00ab\"conphilosophi\"\u00bb del Ficino, cos\u00ec chiamati proprio da quest'ultimo in una lettera datata al 2 agosto 1462 e indirizzata al suo \u00ab\"compare carissimo\"\u00bb Lionardo di Tone Pagni.\nAltro aneddoto importante riguarda la partecipazione del Benci come accademico al simposio platonico svoltosi il 7 novembre 1468 a Careggi, nel quale il Ficino gli fece commentare un'orazione di Socrate.\nMorte.\nTommaso Benci, infine, mor\u00ec nella citt\u00e0 di Firenze il 16 aprile del 1470.\nLa presunta parentela con Amerigo Benci.\nUna questione importante \u00e8 quella che concerne la parentela tra Tommaso Benci e Amerigo Benci, membro della famiglia dei banchieri Benci e padre della celebre Ginevra de' Benci, immortalata da Leonardo da Vinci in un altrettanto celebre ritratto.\nTommaso e Amerigo vengono entrambi nominati insieme come uditori del filosofo umanista Marsilio Ficino, dal 1462 in poi. Secondo le affermazioni di molti studiosi, a partire probabilmente da Arnaldo della Torre in poi, Amerigo sarebbe lo zio di Tommaso.\nMa questa notizia pare priva di alcun fondamento certo.\nInnanzitutto, bisogna notare che Tommaso e Amerigo erano pressoch\u00e9 coetanei, poich\u00e9 il primo nacque nel 1437 e il secondo nacque dopo il 1431. Cos\u00ec com'erano pressoch\u00e9 coetanei i rispettivi padri: il primo era figlio di Lorenzo di Giovanni di Taddeo Benci, che nacque probabilmente nell'ultimo quarto del XIV secolo; invece, il secondo era figlio di Giovanni di Amerigo di Simone Benci, che nacque nel 1394. Per questo, non solo vi \u00e8 un evidente contrasto cronologico, che vedrebbe una strana e molto ampia differenza di et\u00e0 di almeno trent'anni (se non addirittura cinquant'anni) tra i due presunti \"fratelli\", Lorenzo e Amerigo, ma pure l'idea di vedere questi due essere stati fratellastri non \u00e8 verosimile. Basti pensare al fatto che il padre del secondo, Giovanni di Amerigo, si spos\u00f2 con Ginevra Peruzzi solo nel 1431 e, sebbene ebbe molti figli, Lorenzo non avrebbe potuto nascere prima del 1432; mentre, Giovanni di Taddeo, all'epoca di un suo presunto secondo matrimonio, avrebbe toccato i 70 anni ed \u00e8 anche pressoch\u00e9 inverosimile che sia lui il Giovanni che nel 1443 era gonfaloniere di giustizia ad un'et\u00e0 di oltre 80 anni, ed infatti nel documento originale \u00e8 chiaramente specificato che il gonfaloniere era \"Giovanni di Amerigo di Simone Benci\" (il padre di Lorenzo era, per l'appunto, un Giovanni di Taddeo).\nPer tutto questo, la tradizione che sostiene un rapporto familiare di zio e nipote tra Amerigo e Tommaso, non risulta dimostrabile dalle fonti. Essa potrebbe essere un semplice errore di frettolosa identificazione e confusione tra Giovanni di Amerigo con Giovanni di Taddeo. Inoltre, a confermare l'impossibilit\u00e0 di una parentela, vi \u00e8 una nota scritta dallo stesso Lorenzo Benci, nella quale dichiara di appartenere a una nobilt\u00e0 di sangue e discendere dai Baroni di Signa; mentre, nessuna nobilt\u00e0 \u00e8 stata documentata tra i ranghi della famiglia di banchieri Benci, appartenenti in origini a una piccola realt\u00e0 borghese e discendenti, probabilmente, da una famiglia ebrea, gli Usacchi (o Isacchi), che abitava in Oltrarno sin da inizio XIV secolo. Per questo, \u00e8 pressoch\u00e9 da escludere una possibile parentela tra i Benci linaioli e i Benci banchieri."}
{"id": "8895556", "revid": "716642", "url": "https://it.wikipedia.org/wiki?curid=8895556", "title": "Terry Long", "text": "Caratteristiche tecniche.\nEra un difensore centrale.\nCarriera.\nGiocatore.\nDopo aver giocato nelle giovanili di e firma il suo primo contratto professionistico nel 1955, all'et\u00e0 di 21 anni, con il , club di terza divisione. Nella sua prima stagione nel club gioca 13 partite, imponendosi invece come titolare nella stagione 1956-1957, in cui gioca tutte e 46 le partite di campionato, segnandovi anche una rete (la sua prima in carriera tra i professionisti). Al termine della stagione 1957-1958 il Crystal Palace viene retrocesso nella neonata Fourth Division (quarta divisione), da cui viene poi promosso al termine della stagione 1960-1961. Long \u00e8 tra i protagonisti di questa promozione ed anche tra quelli della promozione in seconda divisione conquistata al termine della stagione 1963-1964. Gioca poi in questa categoria fino al termine della stagione 1968-1969, conclusa con la promozione in prima divisione (la prima nella storia del club). Fino al 1964 Long \u00e8 titolare fisso del club (arriva addirittura a giocare 214 partite consecutive di campionato), mentre negli anni in seconda divisione, pur essendo sostanzialmente ancora titolare, gioca con una frequenza leggermente minore (106 presenze e 4 reti nell'arco di 5 stagioni in questa categoria). L'unica stagione in cui ha un ruolo realmente da comprimario \u00e8 comunque la 1968-1969, nella quale gioca solamente 2 partite; nella stagione 1969-1970 rimane sotto contratto con il club, con cui ha quindi militato in tutte e 4 le categorie della Football League, giocando di fatto almeno una partita per\u00f2 solo dalla seconda alla quarta divisione.\nIn 15 anni con il Crystal Palace, che \u00e8 l'unico club con cui abbia mai giocato in carriera, ha disputato 442 partite nei campionati professionistici inglesi, con 16 gol segnati.\nAllenatore.\nSubito dopo il ritiro rimane in societ\u00e0 con il ruolo di vice allenatore, che ricopre fino al 1973. Lavora poi per un decennio con un ruolo analogo al , di cui nel 1980 \u00e8 per un breve periodo anche allenatore ad interim."}
{"id": "8895559", "revid": "767487", "url": "https://it.wikipedia.org/wiki?curid=8895559", "title": "John Mitten", "text": "Biografia.\nSuo padre Charlie fu a sua volta un calciatore professionista. I 2 hanno anche giocato insieme nella prima stagione da professionista di John (nonch\u00e9 ultima di Charlie), al , di cui John era anche allenatore; Charlie \u00e8 stato allenatore di John anche durante tutta la sua permanenza al .\nCaratteristiche tecniche.\nEra un'ala sinistra.\nCarriera.\nGiocatore.\nNella stagione 1957-1958 esordisce tra i professionisti all'et\u00e0 di 16 anni con il Mansfield Town, con cui gioca 3 partite nella terza divisione inglese; passa quindi al Newcastle, club di prima divisione, con cui nella stagione 1958-1959 mette a segno 3 reti in 9 partite di campionato. Rimane alle \"Magpies\" per ulteriori 2 stagioni senza mai giocare in partite ufficiali, passando in seguito al : con le \"Foxes\" gioca per 2 stagioni in prima divisione, disputandovi complessivamente 12 partite, senza mai segnare. Nell'estate del 1963 passa al , club di terza divisione, con cui vince la Third Division 1963-1964; gioca poi per 2 stagioni e mezza negli \"Sky Blues\" in seconda divisione, trasferendosi nella seconda parte della stagione 1966-1967 al , club di seconda divisione, dove rimane fino al termine della stagione 1967-1968 mettendo a segno complessivamente 8 reti in 43 partite di campionato. Tra il 1968 ed il 1971 gioca quindi all', con cui nell'arco del suo triennio di permanenza nel club mette a segno complessivamente 17 reti in 100 presenze in quarta divisione. Gioca poi ancora per qualche anno, a livello semiprofessionistico.\nAllenatore.\nHa allenato i semiprofessionisti di Tiverton Town e Sidmouth Town."}
{"id": "8895565", "revid": "1543377", "url": "https://it.wikipedia.org/wiki?curid=8895565", "title": "Incidente del bus 300", "text": "L'incidente del bus 300, o incidente del Kav 300, fu un attentato avvenuto nel 1984 in cui membri dello Shin Bet israeliano giustiziarono, poco dopo averli catturati, due dirottatori di autobus palestinesi che avevano dirottato un bus Egged, ferendo gravemente uno dei 41 passeggeri, per chiedere il rilascio di 500 prigionieri arabi in Israele.\nIl Fronte Popolare per la Liberazione della Palestina rivendic\u00f2 la responsabilit\u00e0 per il dirottamento, ma le fonti israeliane accusarono Fatah per l'attacco.\nDopo l'incidente, i membri dello Shin Bet fornirono false testimonianze sul loro coinvolgimento nella vicenda. Il censore militare israeliano oscur\u00f2 la copertura del dirottamento originariamente, ma tuttavia, la pubblicazione di informazioni sulla vicenda sulla stampa estera, e alla fine sui media israeliani, port\u00f2 a un tumulto pubblico, che port\u00f2 molti nell'opinione pubblica israeliana a chiedere che le circostanze che circondavano le morti dei dirottatori venissero indagate. Nel 1985, l'alto generale dell'esercito israeliano Yitzhak Mordechai fu prosciolto dalle accuse relative alla morte dei dirottatori catturati. Successivamente, emerse che membri dello Shin Bet avevano implicato il generale, nascondendo chi aveva dato l'ordine diretto di uccidere i prigionieri. Nel 1986, il procuratore generale di Israele, Yitzhak Zamir, fu costretto a dimettersi dopo essersi rifiutato di annullare un'indagine sul ruolo dello Shin Bet nella vicenda. Poco dopo Avraham Shalom, capo dello Shin Bet, si dimise e ricevette il pieno perdono presidenziale per crimini non specificati, mentre la grazia venne concessa a molti coinvolti prima che venissero formulate le accuse. In seguito allo scandalo, venne istituita la Commissione Landau per indagare sulle procedure dello Shin Bet.\nI fatti relativi all'incidente ispirarono una miniserie diretta da Uri Barbash, \"Kav 300\", e due documentari, \"Alef Techasel Otam\" e \"Rescue Bus 300\"."}
{"id": "8895566", "revid": "484362", "url": "https://it.wikipedia.org/wiki?curid=8895566", "title": "Charlie Mitten", "text": "Biografia.\nSuo figlio John fu a sua volta un calciatore professionista; padre e figlio hanno anche giocato insieme nella stagione 1957-1958, al , e Charlie ha allenato John sia in questa stagione che nel triennio successivo al .\nInoltre, molti dei fratelli di Mitten giocarono (anche se per brevi periodi) da professionisti, e pi\u00f9 in generale i membri maschi della sua famiglia della sua generazione e delle due generazioni successive (fino ai suoi nipoti) ebbero tutti delle carriere quantomeno ad un livello semiprofessionistico; tra di essi quello con la carriera pi\u00f9 significativa \u00e8 indubbiamente Albert Scanlon, che gioc\u00f2 a sua volta per il e che fu tra i superstiti del Volo British European Airways 609.\nCaratteristiche tecniche.\nEra un'ala sinistra.\nCarriera.\nGiocatore.\nViene tesserato dal Manchester United nel 1936, all'et\u00e0 di 15 anni, per giocare nelle giovanili dei \"Red Devils\"; di fatto, a causa dello scoppio della seconda guerra mondiale ed alla conseguente interruzione dei campionati, fa il suo esordio in prima squadra solamente un decennio pi\u00f9 tardi, nella stagione 1946-1947, alla regolare ripresa dei campionati dopo il conflitto, quando ormai ha 25 anni. Nel frattempo durante il conflitto (cui prende parte attivamente servendo nella RAF) gioca anche saltuariamente delle partite nei vari tornei sostitutivi dei normali campionati, con le maglie di e . Nella sua prima stagione da professionista mette a segno 8 reti in 20 presenze nella prima divisione inglese, chiusa dal club al secondo posto in classifica, piazzamento che viene replicato anche nei campionati 1947-1948 e 1948-1949, nei quali Mitten gioca rispettivamente 38 e 42 partite con 8 e 18 reti segnate; \u00e8 inoltre tra i protagonisti della vittoriosa FA Cup 1947-1948, nella quale mette a segno 3 reti in 6 presenze (scendendo in campo anche nella finale del torneo). Lascia il club al termine della stagione 1949-1950, dopo complessive 162 presenze e 61 reti in partite ufficiali (142 presenze e 50 reti nella prima divisione inglese, 19 presenze e 11 reti in FA Cup ed una presenza nel FA Charity Shield 1948, perso per 4-3 contro l').\nLascia il club per andare a giocare in Colombia all': sono infatti gli anni del cosiddetto El Dorado, in cui molti giocatori europei si trasferirono nel Paese sudamericano. Insieme a Mitten giocarono infatti nell'Independiente Santa Fe anche i connazionali George Mountford e Neil Franklin, entrambi giocatori di spicco del campionato inglese. Durante la sua unica stagione di permanenza nel club, nella quale realizza 15 reti in 34 presenze nella prima divisione colombiana, Mitten guadagna un bonus fisso di 5\u00a0000 sterline pi\u00f9 un ulteriore ingaggio di 40 sterline a settimana, mentre in patria allo United guadagnava 12 sterline a settimana, che era il tetto salariale massimo fissato dalla Federazione inglese all'epoca. Durante la sua permanenza in Colombia, venne soprannominato \"The Bogot\u00e1 Bandit\" (\"il bandito di Bogot\u00e0\"), che fu poi anche il titolo dell'autobiografia che pubblic\u00f2 a fine carriera. Al termine della stagione 1950-1951 la Federazione colombiana torn\u00f2 a far parte della FIFA, ponendo di fatto fine al periodo dell'El Dorado: Mitten, come molti altri calciatori europei, torn\u00f2 quindi in patria, subendo per\u00f2 una squalifica di 6 mesi da parte della Federazione inglese per via del suo trasferimento in Colombia. Al suo ritorno, venne ceduto per 22\u00a0000 sterline al dall'allenatore dello United Matt Busby, che non aveva perdonato la sua fuga dell'anno precedente (lo United e le altre squadre che persero giocatori per via dell'El Dorado non vennero infatti risarciti in alcun modo, dal momento che in quel periodo il campionato colombiano non era riconosciuto dalla FIFA). Il Fulham al termine della stagione 1951-1952 retrocedette in seconda divisione, categoria in cui Mitten quindi gioc\u00f2 per il resto della sua permanenza con i \"Cottagers\", ovvero fino al termine della stagione 1954-1955. Il 26 ottobre 1955 gioc\u00f2 inoltre da titolare nella partita vinta per 3-2 dal London XI contro il Francoforte XI nella prima edizione della Coppa delle Fiere. Dal 1955 al 1958 \u00e8 infine giocatore ed allenatore al Mansfield Town, club di terza divisione.\nAllenatore.\nInizia ad allenare nella stagione 1955-1956 al Mansfield Town, club di cui \u00e8 contemporaneamente anche giocatore, e che allena per 3 stagioni consecutive in terza divisione. Durante la sua permanenza, il club gioca un calcio estremamente offensivo, allo stesso tempo concedendo anche molte reti agli avversari: emblematica \u00e8 la stagione 1957-1958, chiusa al sesto posto in classifica con 100 reti segnate e 92 subite, grazie alle quali gli \"Stags\" furono di fatto contemporaneamente sia la squadra con il migliore attacco e quella con la terza peggiore difesa del campionato, dietro solamente a e , che subirono rispettivamente 93 e 95 piazzandosi in terzultima ed ultima posizione; anche nelle precedenti stagioni alla guida del club, il Mansfield si attesta su medie realizzative simili (mai meno di 84 gol fatti e mai meno di 81 gol subiti in un singolo campionato). Al termine della stagione 1957-1958 viene ingaggiato dal , club di prima divisione, dove tenta di replicare lo stesso tipo di gioco proposto al Mansfield. Il suo primo biennio di permanenza sulla panchina delle \"Magpies\" \u00e8 tutto sommato un successo, dal momento che si conclude con un undicesimo ed un ottavo posto in classifica (82 reti segnate e 78 subite nella prima stagione, 80 reti segnate ed altrettante subite nella successiva), ma nella stagione 1960-1961 il club retrocede in seconda divisione nonostante le 82 reti segnate, a causa delle 109 reti subite, di gran lunga la peggior difesa del campionato e, in generale, una delle peggiori performance di sempre del campionato inglese in termini di gol concessi agli avversari (nell'intera storia del calcio inglese solo 8 squadre nella storia avevano fino a quel momento subito un numero di reti maggiore o uguale, e tutte con le eccezioni del terzultimo nella First Division 1930-1931 e del quintultimo nella First Division 1957-1958 avevano chiuso il rispettivo campionato all'ultimo posto in classifica). Viene inizialmente confermato nonostante la retrocessione anche per la stagione 1961-1962, ma dopo pochi mesi, con la squadra nei bassifondi della classifica del campionato di seconda divisione, viene esonerato. Di fatto questo pone fine alla sua carriera ad alti livelli: torna infatti ad allenare all'inizio della stagione 1962-1963, ai semiprofessionisti dell' nella Cheshire County League, ritirandosi per\u00f2 definitivamente al termine della stagione, all'et\u00e0 di soli 42 anni."}
{"id": "8895571", "revid": "124824478", "url": "https://it.wikipedia.org/wiki?curid=8895571", "title": "Chiesa del Sacro Cuore di Ges\u00f9 (Canazei)", "text": "La chiesa del Sacro Cuore di Ges\u00f9 \u00e8 la parrocchiale di Gries, frazione di Canazei in Trentino. Fa parte della zona pastorale di Fiemme e Fassa e risale al XX secolo.\nStoria.\nLa posa della prima pietra del nuovo luogo di culto a Gries avvenne nell'agosto del 1935. In quel momento Gries, Cleva e Canazei costituivano i tre insediamenti primitivi che in seguito confluirono nel centro di Canazei. Responsabile del progetto furono Guido De Unterrichter e Renzo Mas\u00e9.\nLa benedizione venne impartita a lavori ancora non ultimati il 30 agosto 1942 da Carlo De Ferrari, da poco arcivescovo di Trento.\nIl pittore Bruno Colorio nel 1945 realizz\u00f2 la \"Via Crucis\" sulle pareti della sala e decor\u00f2 l'arco santo. Negli anni sessanta fu necessario rivedere la copertura del tetto, e le scandole in legno che erano inizialmente state posate vennero tolte. La solenne consacrazione venne celebrata a lavori ultimati, il 23 aprile 1967 da Alessandro Maria Gottardi.\nNegli anni ottanta vennero realizzati vari interventi, e tra questi l'adeguamento liturgico, che compor\u00f2 la rimozione dell'altare storico poi, nel primo decennio del XXI secolo, l'edificio venne ristrutturato e ampliato, con l'aggiunta di una nuova navata a nord, la sopraelevazione della torre campanaria con nuove campane, il rifacimento della pavimentazione e la messa norma degli impianti.\nDescrizione.\nEsterno.\nL'edificio, che ha orientamento verso est, si trova in posizione elevata sull'abitato di sorge Gries. Il prospetto principale \u00e8 in pietra a vista, come le altre parti esterne. Ha due spioventi ed \u00e8 preceduto da un portico che si proluna anche sulle facciate laterali. \nLa torre campanaria \u00e8 posta in posizione arretrata, sul lato destro della struttura ed \u00e8 intonacata. Sul fusto sono presenti feritoie, e la cella campanaria \u00e8 doppia. Quella inferiore ha quattro finestre rettangolari e quella superiore ha quattro finestre a monofona e di maggiori dimensioni.\nIl campanile che sorge sulla destra della chiesa ospita un concerto di 6 campane intonate in Fa#3 maggiore, le quali sostituiscono il precedente concerto che prima di essere trasferito su questo campanile era collocato presso la vicina Chiesa della Madonna della Neve. Le attuali campane sono state fuse il 14 luglio 2009 dalla fonderia De Poli di Revine Lago (TV).\nInterno.\nLa sala interna \u00e8 di ampie dimensioni, a tre navate e con quattro campate. Attraverso l'arco santo si accede al presbiterio che \u00e8 rialzato.\nNella sala \u00e8 conservata la grande statua lignea raffigurante \"Cristo sacerdote\", opera del gardenese Siegfried Demetz. Le pareti sono arricchite dalle decorazioni ad affresco della \"Via Crucis\" di Bruno Colorio. Gli altari laterali settecenteschi lignei sono in stile barocco e sono attribuiti a Michele Ghetta. L'organo \u00e8 stato costruito dalla ditta Mascioni."}
{"id": "8895574", "revid": "767487", "url": "https://it.wikipedia.org/wiki?curid=8895574", "title": "Robert Wilson (calciatore)", "text": "Carriera.\nTifoso del fin da bambino, entra a far parte del settore giovanile dei \"Cottagers\" nel 1977, all'et\u00e0 di 16 anni; 2 anni pi\u00f9 tardi viene aggregato alla prima squadra, in cui a partire dalla stagione 1980-1981, disputata in terza divisione dopo la retrocessione dell'anno precedente, inizia a giocare stabilmente da titolare. Nella stagione 1981-1982 il club viene promosso in seconda divisione, categoria nella quale Wilson milita fino al termine della stagione 1984-1985, per complessive 175 presenze e 34 reti in partite di campionato. Viene quindi ceduto al , con cui nella stagione 1985-1986 mette a segno 12 reti in 28 presenze in seconda divisione; nella stagione 1986-1987 e nei primi mesi della stagione 1987-1988 \u00e8 invece al , club di prima divisione, categoria nella quale gioca complessivamente 24 partite segnandovi anche una rete. Fa quindi ritorno al Fulham, nel frattempo retrocesso nuovamente in terza divisione, restando nel club fino al termine della stagione 1988-1989, per un totale di 256 partite ufficiali giocate con il club fra tutte le competizioni. Trascorre quindi 2 stagioni sempre in terza divisione all', mentre nella stagione 1991-1992, la sua ultima da professionista, mette a segno 3 reti in 14 partite con la maglia del , con cui conquista una promozione dalla quarta alla terza divisione inglese. Nella stagione 1992-1993 gioca invece con i semiprofessionisti del in Football Conference (quinta divisione e pi\u00f9 alto livello calcistico inglese al di fuori della Football League)."}
