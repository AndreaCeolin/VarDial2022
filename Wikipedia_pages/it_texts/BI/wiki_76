{"id": "8870173", "revid": "1543377", "url": "https://it.wikipedia.org/wiki?curid=8870173", "title": "Jim Whiting", "text": "Biografia.\nWhiting nacque a Parigi e trascorse l'infanzia a Salisbury (oggi Harare), nello Zimbabwe, prima di tornare nel Regno Unito con la sua famiglia nel 1959. Egli studi\u00f2 ingegneria elettronica e controllo dei sistemi al Queen Mary College, poi scultura alla Saint Martin's School of Art e infine all'High Wycombe Art College.\nLa prima grande installazione di Whiting si intitolava \"Business Machine\", e venne collocata nella Hayward Gallery di Londra durante l'estate del 1979 su richiesta dell'artista Helen Chadwick. Successivamente, Whiting cre\u00f2 altre sculture animate come \"Purgatory\", che venne mostrata in musei, gallerie, e in occasione di festival tenuti nel Regno Unito, mentre \"Heavenly Bodies\" venne collocata sul tetto del Royal National Theatre nel 1981. Whiting ebbe un picco di notoriet\u00e0 a partire dal 1983, anno in cui venne mandato in onda il video musicale di \"Rockit\", in cui figurano i robot creati dall'artista britannico. Il filmato, diretto dal duo Godley &amp; Creme, vinse il primo MTV Video Music Award per la migliore direzione artistica.\nIl \"Mechanical Theatre\" di Whiting venne commissionato nel 1987 da Andre Heller per il suo parco dei divertimenti \"artistico\" Luna Luna di Amburgo. Dal 1988 al 1992, Whiting organizz\u00f2 il suo show itinerante \"Unnatural Bodies\", che fece tappa a Colonia, Zurigo, Berlino, Basilea (Galerie Littmann), Glasgow e Linz (Ars Electronica). Sua \u00e8 anche \"Tower\", che esib\u00ec in occasione del Broadgate e Aurillac Festival (Londra). Nel 1994, Whiting cre\u00f2 un'installazione artistica composta da una serie di carri per il progetto artistico \"KunstZug\" di quest'ultimo, che venne esibito nelle stazioni in Svizzera, Francia e Germania.\nLe opere di Whiting sono raccolte nella sua sede espositiva di \"Bimbotown\", inaugurata nel 1993 a Basilea, e poi trasferita nel 1996 alla Leipziger Baumwollspinnerei, un'ex fabbrica di Lipsia che ha ospitato nel corso degli anni gallerie d'arte e le opere di dozzine di artisti.\nNel 2007 venne commissionata all'artista britannico una nuova versione del suo \"Mechanical Theatre\" per il parco a tema austriaco Mondi di cristallo Swarovski, anche questo concepito da Heller, e includente le opere di famosi artisti moderni. Oggi Whiting continua ad esporre le sue installazioni in tutta Europa."}
{"id": "8870175", "revid": "1573940", "url": "https://it.wikipedia.org/wiki?curid=8870175", "title": "Acanthurus tennentii", "text": "Acanthurus tennentii \u00e8 un pesce osseo marino appartenente alla famiglia Acanthuridae.\nDistribuzione e habitat.\nL'areale comprende le regioni tropicali dell'Oceano Indiano tra le coste occidentali africane, lo Sri Lanka e l'Indonesia meridionale (Bali). \u00c8 assente dal Mar Rosso.\nVive sia nelle lagune degli atolli che lungo le pareti esterne delle barriere coralline. Si pu\u00f2 trovare spesso nei passaggi con fondo sabbioso o fangoso tra la laguna e la barriera. Il range batimetrico in cui si pu\u00f2 incontrare va da 1 a 40 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente, e bocca piccola; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata, con lobi appuntiti. La colorazione \u00e8 in genere grigio bluastra o brunastra sempre con riflessi blu ma in alcuni individui pu\u00f2 essere quasi completamente nera. Una caratteristica tipica della specie \u00e8 una macchia nera sopra l'inserzione delle pinne pettorali: questa macchia ha di solito una forma di ferro di cavallo nei giovanili fino a 12 centimetri mentre si suddivide in due linee curve subparallele negli adulti. La pinna caudale \u00e8 bordata di bianco nella parte posteriore. La spina sul peduncolo caudale \u00e8 circondata da una macchia nera ovale con un bordo blu. I giovanili sono giallo vivo con occhi scuri.\nRaggiunge i ma la taglia comune \u00e8 di circa .\nBiologia.\nVive solitario o in gruppetti, talvolta forma aggregazioni sparse di maggior consistenza.\nAlimentazione.\nSi nutre di alghe bentoniche.\nRiproduzione.\nA Bali (unica area di simpatria) si ibrida con \"Acanthurus olivaceus\".\nPesca.\nViene catturato con reti e nasse sia per il consumo che per l'uso in acquariofilia. Il suo consumo ha provocato casi di ciguatera.\nAcquariofilia.\n\u00c8 presente sul mercato acquariofilo.\nConservazione.\nQuesta specie ha un vasto areale in cui le popolazioni sembrano abbondanti e ben distribuite. Viene sfruttato dalla pesca e dalla cattura di esemplari per il mercato acquariofilo ma non si tratta di un prelievo consistente. Solo in Kenya pare che alcune popolazioni soffrano di una moderata sovrapesca. In futuro la perdita di superficie delle barriere coralline potrebbe avere conseguenze dannose su questa specie, cos\u00ec come su migliaia di altre."}
{"id": "8870178", "revid": "281901", "url": "https://it.wikipedia.org/wiki?curid=8870178", "title": "Acanthurus tennenti", "text": ""}
{"id": "8870179", "revid": "933835", "url": "https://it.wikipedia.org/wiki?curid=8870179", "title": "Ambasciata d'Italia a Khartoum", "text": "L'ambasciata d'Italia a Khartoum \u00e8 la missione diplomatica della Repubblica Italiana nella Repubblica del Sudan. \nLa sede \u00e8 a Khartoum, in Strada 39 - Block 61, nella zona di Khartoum 2."}
{"id": "8870193", "revid": "281901", "url": "https://it.wikipedia.org/wiki?curid=8870193", "title": "Ricciola oceanica", "text": ""}
{"id": "8870197", "revid": "2170276", "url": "https://it.wikipedia.org/wiki?curid=8870197", "title": "Puntate di The Falcon and the Winter Soldier", "text": "Le puntate della miniserie televisiva The Falcon and the Winter Soldier sono state distribuite sul servizio di streaming on demand Disney+ dal 19 marzo al 23 aprile 2021, in tutti i paesi in cui il servizio \u00e8 disponibile.\nI protagonisti della miniserie sono Anthony Mackie e Sebastian Stan, che riprendono i ruoli di Sam Wilson / Falcon e Bucky Barnes / Soldato d'Inverno dai film del Marvel Cinematic Universe.\n\"Il nuovo ordine mondiale\".\nTrama.\nSei mesi dopo il Blip, Sam Wilson collabora con la US Air Force. Durante una missione in Tunisia Sam salva un soldato preso in ostaggio da Georges Batroc. In seguito si incontra con il suo amico Joaquin Torres, che sta indagando su un gruppo di terroristi chiamati Flag-Smashers, i quali credono che il mondo fosse un posto migliore durante il Blip. Tornato a Washington, D.C., Sam, a cui Steve Rogers ha affidato il ruolo di Captain America, fa fatica ad accettare tale compito e dona lo scudo di Rogers allo Smithsonian Institution. A New York, Bucky Barnes, dopo aver ricevuto la grazia dal governo, cerca di fare ammenda per il suo passato come Soldato d'Inverno, aiutato dalla sua psicologa, la dottoressa Raynor. Bucky si incontra con il signor Nakajima, ma non ha il coraggio di dirgli che il Soldato d'Inverno \u00e8 responsabile per la morte di suo figlio. Nakajima lo incoraggia a uscire con Leah, la cameriera di un sushi bar, ma Bucky se ne va quando Leah nomina Nakajima. In Svizzera, Torres affronta i Flag-Smashers, ma viene ferito da un uomo dalla forza sovrumana e contatta Wilson per chiedergli aiuto. Quest'ultimo, nel frattempo, cerca di aiutare sua sorella Sarah a trovare i soldi necessari per salvaguardare l'attivit\u00e0 di pesca della famiglia in Louisiana. Il governo presenta al pubblico un nuovo Captain America, John Walker, che impugna lo scudo di Rogers.\n\"L'uomo a stelle e strisce\".\nTrama.\nBucky e Sam vanno in missione in Germania per indagare sui Flag-Smashers e scoprono che il gruppo sta rubando scorte di medicinali. I due vengono attaccati dai Flag-Smashers e dalla loro leader, Karli Morgenthau, tutti dotati di forza sovrumana. John Walker e il suo commilitone Lemar Hoskins giungono in loro soccorso, ma i Flag-Smashers riescono a fuggire. Walker propone a Sam e Bucky di collaborare, ma i due rifiutano. Bucky porta Sam a Baltimora a conoscere Isaiah Bradley, un super soldato attivo durante la guerra di Corea; Barnes chiede a Bradley informazioni sul siero del super soldato, ma Bradley rifiuta di aiutarli a causa del suo odio verso Bucky e il governo. Bucky viene arrestato per aver saltato un appuntamento con la dottoressa Raynor, ma viene rilasciato grazie all'intervento di Walker. Raynor chiede a Bucky e Sam di confrontarsi l'uno con l'altro e Bucky accusa Sam di aver tradito la fiducia di Rogers dando via lo scudo. In Slovacchia, i Flag-Smashers fuggono con i medicinali rubati, inseguiti dagli uomini di Power Broker. Walker propone nuovamente a Bucky e Sam di lavorare insieme, ma i due rifiutano e decidono di andare a trovare Helmut Zemo, in prigione a Berlino, per sapere di pi\u00f9 sul siero del super soldato.\n\"Power Broker\".\nTrama.\nAll'insaputa di Sam, Bucky aiuta Zemo a evadere di prigione. I tre partono per l'isola di Madripoor, una citt\u00e0-stato covo di criminali nell'arcipelago indonesiano, per scoprire di pi\u00f9 sul creatore del nuovo siero del super soldato. Si incontrano con Selby, una influente criminale, e scoprono che il siero \u00e8 stato creato dal dottor Wilfred Nagel su richiesta di Power Broker. L'identit\u00e0 di Wilson viene compromessa e Selby ordina ai suoi uomini di ucciderli, ma Sharon Carter giunge in loro soccorso e li aiuta a fuggire. Carter, ricercata dagli Stati Uniti e rifugiatasi a Madripoor, conduce il trio al laboratorio di Nagel. Quest'ultimo rivela che i Flag-Smashers hanno rubato tutte e venti le dosi del siero da lui create. Zemo uccide Nagel e il gruppo affronta alcuni cacciatori di taglie. Sam promette a Sharon di aiutarla a ricevere la grazia dal governo. Walker e Hoskins indagano sull'evasione di Zemo e si mettono sulle tracce di Barnes e Wilson. In Lituania, Karli Morgenthau e i Flag-Smashers saccheggiano un magazzino del Comitato di Rimpatrio Globale (GRC). Barnes, Wilson e Zemo si recano in Lettonia per indagare su Morgenthau. Bucky si incontra con Ayo, membro delle Dora Milaje del Wakanda, che vuole catturare Zemo.\n\"Il mondo intero ci guarda\".\nTrama.\nSei anni fa, in Wakanda, Ayo aiuta Bucky a rimuovere definitivamente la programmazione del Soldato d'Inverno. Nel presente, a Riga, Ayo concede otto ore a Bucky per consegnarle Zemo. Sam, Bucky e Zemo si recano in un centro di accoglienza per rifugiati e scoprono dove si terr\u00e0 il funerale di Donya Madami, la donna che ha cresciuto Karli. Walker e Hoskins arrivano a Riga determinati a fermare Morgenthau e riportare Zemo in prigione. Sam parla con Karli da solo e le rivela di condividere i suoi ideali, ma non il modo in cui lotta per essi. I due vengono interrotti da Walker e Hoskins. Karli fugge ma viene ferita da Zemo, che distrugge le fiale del super soldato rimaste. All'insaputa degli altri Walker recupera l'ultima fiala rimasta. Le Dora Milaje fanno irruzione a casa di Zemo per portarlo in Wakanda e sconfiggono con facilit\u00e0 Walker e Hoskins. Zemo approfitta della confusione e fugge. Karli si mette in contatto con Sam attraverso Sarah e chiede un nuovo incontro. Walker, frustrato per la sua debolezza, parla con Hoskins dell'utilit\u00e0 del siero del super soldato. Sam si reca all'incontro insieme a Bucky e parla con Karli, ma Walker e Hoskins fanno nuovamente irruzione e attaccano i Flag-Smashers. Sam e Bucky si rendono conto che Walker ha assunto il siero del super soldato. Durante lo scontro Morgenthau colpisce Hoskins e lo uccide. Furioso per la morte dell'amico, Walker uccide uno dei Flag-Smashers colpendolo ripetutamente con lo scudo, mentre i passanti riprendono esterrefatti la scena.\n\"Verit\u00e0\".\nTrama.\nWalker fugge dalla scena del crimine ma viene raggiunto da Bucky e Sam, che lo invitano a restituire lo scudo. I tre ingaggiano una lotta in cui Sam rompe il braccio a Walker e perde le sue ali meccaniche. Tornato a Washington, Walker viene radiato con disonore dall'esercito e privato del titolo di Captain America. Walker riceve la visita della Contessa Valentina Allegra de Fontaine. Sam incarica Torres di trovare Karli e va a Baltimora a trovare Isaiah Bradley. Bradley parla del suo passato e di come il governo abbia fatto esperimenti su di lui. Bradley \u00e8 convinto che il governo non permetter\u00e0 mai a un uomo nero di essere Captain America e sconsiglia a Sam di assumere quel ruolo. Nel frattempo, Bucky trova Zemo in Sokovia e lo consegna alle Dora Milaje. Sam torna a casa in Louisiana e aiuta Sarah a restaurare la barca di famiglia. Bucky lo raggiunge; i due decidono di mettere da parte le loro divergenze e di collaborare. Sam si convince che Bradley abbia torto e che possa esistere un Captain America nero. A New York, Karli e i Flag-Smashers pianificano un attacco alla sede del GRC con l'aiuto di Georges Batroc, reclutato da Sharon Carter, per fermare la votazione del Patch Act, una legge che costringer\u00e0 milioni di profughi a tornare nei loro paesi d'origine. Torres rintraccia Karli a New York e avverte Sam, che si allena a usare lo scudo.\nIn una scena durante i titoli di coda, Walker costruisce un nuovo scudo.\n\"Un mondo, un popolo\".\nTrama.\nSam vola a New York indossando un nuovo costume da Captain America e affronta i Flag-Smashers con l'aiuto di Bucky e Sharon Carter. Sam combatte contro Georges Batroc e i Flag-Smashers fuggono prendendo come ostaggi i membri del GRC. Bucky, Sam e John Walker, che si redime e mette da parte la vendetta, lottano contro i Flag-Smashers e salvano gli ostaggi. Karli fugge ma viene fermata da Sharon, che rivela di essere Power Broker e la accusa di averla tradita. Batroc minaccia di rivelare l'identit\u00e0 di Sharon, che gli spara. Sam cerca di parlare con Karli, ma Sharon la uccide. Bucky e Walker aiutano la polizia ad arrestare i Flag-Smashers. Sam si presenta in pubblico come nuovo Captain America e convince i funzionari del GRC a rimandare la votazione del Patch Act e ad aiutare le persone per le quali Karli ha combattuto. Il maggiordomo di Zemo uccide i Flag-Smashers arrestati. La contessa de Fontaine consegna a Walker un nuovo costume e gli assegna il ruolo di U.S. Agent. Bucky confessa a Nakajima di avere ucciso suo figlio. Sam va a trovare Isaiah Bradley e lo accompagna allo Smithsonian, dove \u00e8 stata eretta una statua in suo onore.\nIn una scena dopo i titoli di coda, Sharon riceve la grazia dal governo e viene reintegrata nella CIA, ottenendo l'accesso a armi sperimentali e segreti governativi. "}
{"id": "8870201", "revid": "709565", "url": "https://it.wikipedia.org/wiki?curid=8870201", "title": "A Little Dramatic", "text": "A Little Dramatic (reso graficamente come a little dramatic) \u00e8 un EP della cantante bulgara Victoria, pubblicato il 26 febbraio 2021 su etichetta discografica Ligna Studios.\nDescrizione.\nL'EP \u00e8 stato annunciato dalla cantante il 29 gennaio 2021. Le cinque tracce sono state pubblicate una al giorno a met\u00e0 febbraio, con l'intenzione di selezionare una di esse per rappresentare la Bulgaria all'Eurovision Song Contest 2021 attraverso il feedback dei fan. La scelta \u00e8 ricaduta su \"Growing Up Is Getting Old\", confermata come canzone eurovisiva bulgara per Rotterdam il 10 marzo 2021."}
{"id": "8870222", "revid": "709565", "url": "https://it.wikipedia.org/wiki?curid=8870222", "title": "Ambasciata d'Italia a Dar es Salaam", "text": "L'ambasciata d'Italia a Dar es Salaam \u00e8 la missione diplomatica della Repubblica Italiana nella Repubblica Unita di Tanzania, con accreditamento secondario presso le Isole Comore.\nLa sede della Cancelleria si trova a Dar es Salaam al 316 di Lugalo Road, nella zona di Upanga, mentre la residenza dell'Ambasciatore \u00e8 situata al 104 di Kenyatta Drive.\nAltre sedi diplomatiche d'Italia in Tanzania.\nL'Italia possiede anche un vice consolato onorario a Zanzibar."}
{"id": "8870223", "revid": "1745361", "url": "https://it.wikipedia.org/wiki?curid=8870223", "title": "Comici (disambigua)", "text": ""}
{"id": "8870228", "revid": "4175", "url": "https://it.wikipedia.org/wiki?curid=8870228", "title": "Denis Nikisha", "text": ""}
{"id": "8870231", "revid": "827882", "url": "https://it.wikipedia.org/wiki?curid=8870231", "title": "Godley e Creme", "text": ""}
{"id": "8870234", "revid": "729019", "url": "https://it.wikipedia.org/wiki?curid=8870234", "title": "Strada nazionale 2 (Mauritania)", "text": "La strada nazionale 2, (in francese: Route nationale 2) \u00e8 una delle principali strade statali della Mauritania. Ha origine nei pressi di Nouadhibou e si sviluppa verso sud passando dalla capitale Nouakchott. Ha una lunghezza complessiva di 701\u00a0km e termina nella cittadina di Rosso sul fiume Senegal dove \u00e8 presente un servizio di traghettamento per la Repubblica del Senegal."}
{"id": "8870237", "revid": "372624", "url": "https://it.wikipedia.org/wiki?curid=8870237", "title": "Sistema museale dell'ateneo di Bologna", "text": ""}
{"id": "8870241", "revid": "1186766", "url": "https://it.wikipedia.org/wiki?curid=8870241", "title": "Proposizione relativa impropria", "text": ""}
{"id": "8870246", "revid": "767487", "url": "https://it.wikipedia.org/wiki?curid=8870246", "title": "Eve Libertine", "text": "Biografia.\n\u00c8 stata una delle vocalist della band anarco-punk britannica Crass. I suoi lavori con la band includono il singolo \"Reality Asylum\", cos\u00ec come la maggior parte delle parti vocali del terzo album del gruppo, Penis Envy (1981), i cui testi hanno un pesante contenuto anarco-femminista. Dopo lo scioglimento dei Crass nel 1984, Libertine ha lavorato con suo figlio Nemo Jones, chitarrista. Si \u00e8 formata come cantante classica e si \u00e8 esibita come parte dei Crass Agenda (ribattezzati Last Amendment dal 2005) e con Penny Rimbaud, Matt Black, Christine Tobin, Julian Siegel, Ingrid Laubrock, Nabil Shaban e Kate Shortt.\nLibertine ha tenuto la sua prima mostra d'arte, intitolata Head On, alla 96 Gillespie Gallery di Finsbury Park, Londra, nel settembre 2005. Ha disegnato le copertine degli album per Christine Tobin e Partisans. Bracketpress ha rilasciato un set di carte in edizione limitata con le sue opere d'arte per raccogliere fondi per Butterfield Green Community Orchard nel nord di Londra.\nNel giugno 2010 \"Listen, Little Man!\" ha debuttato a Bruxelles. Attingendo agli scritti e alle ricerche di Wilhelm Reich, \u00e8 una performance semi-improvvisata per generatori di voce e segnali con una partitura grafica a scorrimento e retroproiettata. Il 19 novembre 2011 ha fatto un'apparizione come ospite al compagno di band Crass Steve Ignorant \"The Last Supper\" dove sono stati raggiunti sul palco da Penny Rimbaud."}
{"id": "8870264", "revid": "228587", "url": "https://it.wikipedia.org/wiki?curid=8870264", "title": "Los Rastrojos", "text": "Los Rastrojos \u00e8 un cartello della droga originario della Colombia. Il gruppo \u00e8 stato formato dal Cartello di Norte del Valle. In seguito il gruppo \u00e8 diventato indipendente dal cartello dopo la sua scomparsa. Il gruppo si finanzia con lo spaccio di cocaina, eroina e marijuana.\nIl gruppo opera principalmente a Valle del Cauca e a Cali, ma anche in altre aree della Colombia e del Venezuela.\nConflitti e accordi con i gruppi di guerriglia in Colombia.\nLos Rastrojos ha combattuto spesso battaglie contro i gruppi di guerriglia colombiani FARC e Esercito di Liberazione Nazionale, principalmente a Valle del Cauca. Recentemente per\u00f2 ha stretto alcuni accordi con l'ELN e le FARC, accordi che per\u00f2 valgono solo in specifiche zone della Colombia, che per\u00f2 permette a Los Rastrojos di avere accesso diretto alle basi di coca. Un alleato dell'organizzazione \u00e8 Daniel Barrera Barrera, alias \"El Loco\", il quale ha stretti rapporti con le FARC. Con l'alleanza Los Rostrojos e Barrera hanno ottenuto enormi vantaggi che porteranno in seguito ad avere rapporti con i cartelli messicani, principalmente il Cartello di Sinaloa e Los Zetas."}
{"id": "8870266", "revid": "287204", "url": "https://it.wikipedia.org/wiki?curid=8870266", "title": "Campionati europei di atletica leggera indoor 2021 - Getto del peso maschile", "text": "La gara di getto del peso maschile ai campionati europei di atletica leggera indoor di Toru\u0144 2021 si \u00e8 svolta il 5 marzo 2021 presso l'Arena Toru\u0144.\nRisultati.\nQualificazione.\nQualificazione: gli atleti che raggiungono la misura di 21,00 m (Q) o i migliori 8 (q) avanzano alla finale"}
{"id": "8870267", "revid": "709565", "url": "https://it.wikipedia.org/wiki?curid=8870267", "title": "Grand Prix d'Ouverture La Marseillaise 1981", "text": "Il Grand Prix d'Ouverture La Marseillaise 1981, conosciuto anche come \"Grand Prix de Bess\u00e8ges\", seconda edizione della corsa, si svolse il 2 febbraio 1981 su un percorso di 125\u00a0km, con partenza da Bess\u00e8ges e arrivo a La Grand-Combe, in Francia. La vittoria fu appannaggio del belga Jan Bogaert, che complet\u00f2 il percorso in 2h47'00\" oppure in 3h25'00\", alla media di oppure di , precedendo i francesi Pascal Poisson ed il connazionale Pierre-Henri Menth\u00e9our."}
{"id": "8870268", "revid": "110157", "url": "https://it.wikipedia.org/wiki?curid=8870268", "title": "YSL Records", "text": "YSL Records (anche nota come Young Stoner Life e Young Slime/Slatt Life) \u00e8 un'etichetta discografica statunitense fondata dal rapper statunitense Young Thug nel 2010. L'etichetta \u00e8 distribuita da 300 Entertainment e Atlantic Records, ed \u00e8 parte del gruppo Warner Music Group.\nStoria.\nL'etichetta \u00e8 stata annunciata il 15 novembre 2016 da Young Thug tramite un video di Snapchat, nel quale mostrava il suo nuovo ufficio. Nel video era presente anche il cofondatore di 300 Entertainment Kevin Liles, che promuoveva la YSL.\nNel 2017 l'etichetta ha annunciato di avere firmato il suo primo artista, il rapper di Atlanta Gunna, che era stato anche \"corteggiato\" dalla 1017 Records di Gucci Mane, il mentore di Young Thug. Nel 2018 \u00e8 stato firmato anche YoungBoy Never Broke Again, insieme ad Atlantic Records.\nIl 15 agosto 2018, Thug ha annunciato un mixtape con i membri dell'etichetta, ad eccezione di NBA YoungBoy, intitolato \"Slime Language\", che ha pubblicato il giorno del suo 27\u00ba compleanno, il 16 agosto. Il 12 settembre, il rapper Lil Baby ha annunciato un mixtape con Gunna intitolato \"Drip Harder\", che \u00e8 stato rilasciato il 5 ottobre dall'etichetta di Lil Baby Quality Control e dalla YSL.\nIl 22 febbraio 2019, Gunna ha pubblicato il suo album di debutto in studio \"Drip or Drown 2\", seguito dal singolo dell'album \"One Call\", che era accompagnato da un video musicale. Il 14 giugno, Lil Keed ha pubblicato il suo album di debutto in studio \"Long Live Mexico\", che \u00e8 stato supportato da tre singoli \"Oh My God\", \"Proud Of Me\" e \"Pull Up\".\nIl 28 febbraio 2020, Zaytoven ha pubblicato un mixtape con Lil Keed, Lil Gotit e Lil Yachty intitolato \"A-Team\". A marzo, Gunna ha annunciato il suo secondo album \"Wunna\". Il suo singolo principale \"Skybox\" \u00e8 stato rilasciato il giorno 6 marzo insieme a un video musicale. Il 16 marzo, Gunna ha dichiarato su Twitter che Wunna \u00e8 l'acronimo di: \"Wealthy Unapologetic N***a Naturally Authentic\". Il 3 aprile, Young Thug e Gunna pubblicarono il singolo \"Quarantine Clean\", prodotto da Turbo the Great. Il giorno seguente, Gunna ha spiegato che l'album aveva avuto problemi di rilascio a causa della pandemia COVID-19. La collaborazione tra Gunna e Young Thug \u00e8 stata la loro prima canzone rilasciata insieme dopo \"Diamonds\", che \u00e8 stato pubblicato a dicembre 2019.\nIl 7 agosto 2020 Lil Keed ha pubblicato il mixtape \"Trapped on Cleveland 3\".\nIl 18 dicembre 2020, YSL Records ha pubblicato il singolo \"Take It to Trial\", di Young Thug e Gunna in collaborazione con Yak Gotti, il primo singolo dall'annunciato album \"Slime Language 2\", pubblicato il 16 aprile 2021."}
{"id": "8870273", "revid": "933835", "url": "https://it.wikipedia.org/wiki?curid=8870273", "title": "Ambasciata d'Italia a Tunisi", "text": "L'ambasciata d'Italia a Tunisi \u00e8 la missione diplomatica della Repubblica Italiana nella Repubblica Tunisina.\nSia la Cancelleria diplomatica che quella consolare hanno sede a Tunisi, nel quartiere di Mutuelleville. La prima si trova in Rue de Florence 1, la seconda in Avenue Jugurtha 113.\nAltre sedi diplomatiche d'Italia in Tunisia.\nL'Italia possiede anche un vice consolato onorario a Tozeur."}
{"id": "8870318", "revid": "76963", "url": "https://it.wikipedia.org/wiki?curid=8870318", "title": "Nathan Mitchell", "text": "Biografia.\n\u00c8 noto per il ruolo di Black Noir nella serie Amazon Prime Video \"The Boys\", basata sull'omonima serie di fumetti. Mitchell ha debuttato nel 2007 con un ruolo ricorrente nella serie \"Aliens in America\". \u00c8 apparso in \"Arrow\", \"The Tomorrow People\", \"Timeless\", \"iZombie\" e \"Supernatural\". Mitchell \u00e8 apparso anche nel film del 2018 \"Scorched Earth\" e nella serie Netflix originale, \"Ginny &amp; Georgia\" nella parte di Zion Miller. \nMitchell \u00e8 di origine trinidadiana e giamaicana."}
{"id": "8870321", "revid": "1919059", "url": "https://it.wikipedia.org/wiki?curid=8870321", "title": "Amerigo Gomez", "text": "Biografia.\nSi laure\u00f2 in lettere all\u2019 Universit\u00e0 di Firenze, ebbe come compagno di corso il poeta Antonio Simon Mossa che fu suo amico e collaboratore. Nel 1940 partecip\u00f2 ai Littoriali della Cultura e dell\u2019Arte di Bologna nella categoria Teatro e poco dopo cominci\u00f2 il suo mestiere di giornalista radiofonico presso la redazione EIAR di Firenze.\nNel 1944, durante l\u2019occupazione nazifascista, mentre le avanguardie alleate stavano avanzando dalle colline a sud di Firenze per liberarla, con l\u2019aiuto dell\u2019amico Aldo Victor de Sanctis, dalla finestra di una pensione della centrale via de' Martelli, cal\u00f2 il microfono di un apparecchio di registrazione sonora costruito con mezzi di fortuna dallo stesso De Sanctis, e fino all'11 agosto registr\u00f2 i suoni e i rumori della liberazione di Firenze dai nazifascisti da parte dalle truppe americane in quella che fu detta la Battaglia di Firenze. Da queste registrazioni furono successivamente ricavati trenta dischi (78 giri).\nNel decennale di questo storico avvenimento la Sede Radio Rai di Firenze, l\u201911 Agosto 1955, mand\u00f2 in onda il Documentario radiofonico intitolato: \"La liberazione dal nazifascismo\"; Voce narrante: Amerigo Gomez; personaggi: Amerigo Gomez, Victor de Sanctis. L\u2019\"Istituto storico della Resistenza in Toscana\" ha realizzato un film basato sugli avvenimenti storici allora registrati.La vicenda \u00e8 stata raccontata dalla Rai anche su \"Wikiradio\" dell\u201911 agosto 2017. \nNell'ottobre del 1944 Amerigo Gomez venne inviato come supervisore a Radio Sardegna di Cagliari, dove conobbe e divenne amico di Jader Jacobelli, che preparava e firmava i notiziari e Fred Buscaglione, incaricato delle rubriche musicali e culturali. Il 16 gennaio 1945 fu nominato direttore di Radio Sardegna quale successore di Mino Pezzi che andava al Giornale di Brescia. In questo periodo Amerigo Gomez, con l'aiuto di Antonio Simon Mossa suo ex compagno di universit\u00e0, apr\u00ec la redazione di Sassari di Radio Sardegna sistemandola provvisoriamente, ma in modo razionale e completo, nello studio dentistico di uno zio dello stesso Mossa. \nIl 7 maggio 1945 alle ore 14,15 dai microfoni di Radio Sardegna Amerigo Gomez annunci\u00f2 personalmente la fine della guerra precedendo l\u2019emittente EIAR di Roma e precedendo anche la BBC che diram\u00f2 l\u2019annuncio solo venti minuti dopo. \nTerminata questa esperienza Gomez torn\u00f2 alla Sede di Firenze per collaborare con Omero Cambi, il primo Caporedattore dei servizi giornalistici di Radio Firenze del dopoguerra. \nAmerigo Gomez fu anche ideatore e regista di programmi radiofonici di successo, come \"Cime conquistate\" messo in onda dal Programma nazionale Rai Radio nel 1955, con testi di Giuseppe Aldo Rossi, un documentario incentrato sulle pi\u00f9 alte montagne del mondo, curato da Gastone Imbrighi, con regie di Amerigo Gomez e Umberto Benedetto: Tra le puntate, furono raccontate storie intorno al Monte Ararat, all'Aconcagua, al Ruwenzori, al Nanga Parbat, all'Everest.\nSi ricordano inoltre le sue regie di lavori in prosa come: lo sceneggiato radiofonico \"La Spia\", un adattamento radiofonico in tre puntate di Dante Raiteri tratto dall'omonimo romanzo di James Fenimore Cooper trasmesso nell'aprile del 1954;La radiocommedia di Giuseppe Negretti \"Amore e gelosia\" , interpretata dalla Compagnia di prosa della Rai di Firenze, andato in onda su Rai 2 nel gennaio 1955; L\u2019atto unico \"La scacchiera di fronte allo specchio\", una fiaba di Massimo Bontempelli, interpretata dalla Compagnia di Prosa della Rai di Firenze e trasmessa il 16 ottobre 1956;l'atto unico \"Il salvataggio\" di Achille Campanile, Compagnia di Firenze della Rai, trasmesso il 26 novembre 1956; l'atto unico \"Buon Natale signor Gi\u00f2!\" di Angelo Contino, interpretato dalla Compagnia di prosa di Firenze della Rai e trasmesso il 24 dicembre 1960.\nNella sua multiforme attivit\u00e0 radiofonica fu anche radiocronista sportivo; come tale prese parte alla trasmissione Tutto il calcio minuto per minuto che fu inaugurata il 10 gennaio 1960 su \"Radio 1 - Rai \". Il giorno dell\u2019esordio Nicol\u00f2 Carosio era a Milano per la radiocronaca di Milan-Juventus, Piero Pasini a Bologna per Bologna-Napoli, Amerigo Gomez a Firenze per Fiorentina-Sampdoria, a Roma Enrico Ameri per Roma-Vicenza mentre Genoa-Spal era affidata a Nico Sapio.\nMor\u00ec a Roma il 4 agosto 1964 in seguito a un intervento chirurgico che lo aveva privato dell'uso della voce."}
{"id": "8870322", "revid": "1568601", "url": "https://it.wikipedia.org/wiki?curid=8870322", "title": "Urka (fiume)", "text": "LUrka () \u00e8 un fiume dell'Estremo Oriente russo, affluente di sinistra dell'Amur. Scorre nel Skovorodinskij rajon dell'Oblast' dell'Amur.\nIl fiume ha origine dai monti Uru\u0161inskij e scende in direzione meridionale attraverso una foresta paludosa, passa il villaggio di Erofej Pavlovi\u010d dove corre la Ferrovia Transiberiana e sfocia nell'Amur a 2\u00a0764\u00a0km dalla foce. La lunghezza del fiume \u00e8 di 161\u00a0km, l'area del bacino \u00e8 di 1\u00a0900\u00a0km\u00b2."}
{"id": "8870331", "revid": "300067", "url": "https://it.wikipedia.org/wiki?curid=8870331", "title": "Earle Neale", "text": ""}
{"id": "8870340", "revid": "47767", "url": "https://it.wikipedia.org/wiki?curid=8870340", "title": "Chiesa di San Vittore (Predaia)", "text": "La chiesa di San Vittore \u00e8 la parrocchiale di Taio, frazione-capoluogo del comune sparso di Predaia, in provincia e arcidiocesi di Trento; fa parte della zona pastorale delle Valli del Noce.\nStoria.\nLa prima citazione della pieve di Taio si ritrova in un atto del vescovo Egnone redatto il 25 giugno 1272, periodo in cui era sorta una diatriba con la pieve di Torra. La chiesa \u00e8 in seguito menzionata in un documento del 1276 del vescovo Enrico III, il quale le conferm\u00f2 i suoi diritti.\nNegli anni dieci del XVI secolo iniziarono i lavori di edificazione del campanile; nel 1537 questi risultavano ancora in corso, dato che, di fronte alle lamentele dei visitatori che giudicavano la chiesa povera, il pievano Cosma de Mariani rispose che tutti i fondi che si potevano raccogliere venivano destinati proprio alla costruzione della torre.\nNel 1579 risultava che nella pieve fossero collocati quattro altari, che erano disadorni secondo i visitatori, i quali prescrissero di rimuovere una pietra che fungeva da acquasantiera e di ridurre le dimensioni della tomba della famiglia Crivelli, che portava via troppo spazio.\nAlcuni decenni dopo, nel 1616 il visitatore apostolico monsignor Pietro Belli ordin\u00f2 che venisse smantellato l'altare minore di San Giovanni Battista e che presso gli altri altari fossero installate delle balaustre. \nNel 1684 il parroco don Valentino Chilovi inizi\u00f2 le pratiche per ricostruire una parte della volta e per realizzare la cupola; tuttavia, l'idea trov\u00f2 la fiera opposizione dei fedeli e il sacerdote fu pure incarcerato. Egli, dopo essere evaso, riparatosi a Roma e poi ritornato in paese nel 1703, nel 1710 si dimise dalla carica e al suo posto fu nominato parroco suo nipote Giorgio Valentino Chilovi. Costui riusc\u00ec a portare a termine i progetti dello zio, ma nel 1715 i cittadini di Tres, che non avevano alcuna intenzione di fornire la cifra che era stata loro imposta per pagare i lavori condotti da Giacomo e Bernardo Pasquali, vinsero una causa che avevano intentato contro il parroco.\nTra il 1755 e il 1760 il coro e l'abside vennero riedificati dai capimastri Umberto Sparr e Cristoforo Busetti, fu posato il nuovo pavimento del presbiterio e fu decorata la sagrestia da Pietro Bianchi.\n Sul finire del XVIII secolo la chiesa e il campanile vennero interessati da alcuni altri interventi, come il rifacimento del tetto.\nNel 1818 si pens\u00f2 di riedificare la chiesa, che versava in pessime condizioni, ma non se ne fece nulla e qualche anno dopo, nel 1829, si verific\u00f2 un crollo; a seguito di questo fatto le funzioni vennero spostate nella chiesetta della Vergine Maria. Solo il 9 agosto 1845 cominciarono i lavori di costruzione della nuova parrocchiale, seguiti da Matteo Plottecher e da Cristoforo Berti; il nuovo edificio, che and\u00f2 a inglobare il coro e il presbiterio di quello precedente, fu completato nel 1849, fu aperto al culto il 7 maggio di quell'anno e fu infine consacrato il 28 luglio 1850 dal vescovo Giovanni Nepomuceno de Tschiderer.\nAll'inizio del XX secolo il tetto dell'edificio venne interessato da un rifacimento. Una decina di anni dopo, nel 1914, fu approvato il progetto di ricostruzione della copertura del campanile, ma i lavori poterono essere condotti solo nel 1920 a causa della prima guerra mondiale. Successivamente, il 13 maggio 1926, come stabilito dal decreto emesso dall'arcivescovo Celestino Endrici, la chiesa venne elevata al titolo di \"arcipretale\".\nDurante la seconda guerra mondiale la chiesa fu oggetto di alcuni interventi di rimaneggiamento, condotti dai parroci don Giuseppe Quaresima e don Giuseppe Zini; nel 1946 venne collocato un nuovo organo dietro l'altare maggiore.Nel 1968 il presbiterio venne modificato su disegno di Silvio Mazzoleni per adeguarlo ai dettami post-conciliari; tra il 2002 e il 2003 l'interno della struttura fu ritinteggiato e risistemato.\nDescrizione.\nEsterno.\nLa facciata della chiesa \u00e8 suddivisa da una cornice marcapiano in due registri; quello inferiore \u00e8 anticipato da un piccolo avancorpo contenente l'atrio, sul quale s'aprono i tre portali, \u00e8 tripartito da quattro lesene ed \u00e8 abbellito da riquadri figurati; quello superiore, coronato dal timpano aggettante di forma triangolare, presenta la finestra di forma semicircolare inscritta in un arco a tutto sesto.\nAccanto alla parrocchiale s'erge il campanile in pietra, suddiviso da cornici in quattro ordini, l'ultimo dei quali costituisce la cella campanaria e presenta quattro monofore.\nInterno.\nL'interno dell'edificio \u00e8 composto da un'unica navata di forma rettangolare, composta da tre campate coperte da volte a botte caratterizzate da unghioni; all'altezza della prima e della terza campata si aprono delle nicchie ospitanti i confessionali, mentre all'altezza della seconda sono presenti due cappellette in cui sono collocati gli altari laterali. Al termine dell'aula si sviluppa il presbiterio a pianta quadrata, a sua volta chiuso dall'abside semicircolare.\nOpere di pregio qui conservate sono l'altare maggiore, realizzato in marmi policromi dagli Scanagatta di Rovereto nel 1876, la tela avente soggetto l\"'Angelo che libera un'anima dal Purgatorio\" e la pala ritraente il \"Martirio di San Vittore\", eseguita nel 1755 da Mattia Lampi."}
{"id": "8870364", "revid": "28057", "url": "https://it.wikipedia.org/wiki?curid=8870364", "title": "Regole per ben servire gli infermi", "text": ""}
{"id": "8870367", "revid": "1924342", "url": "https://it.wikipedia.org/wiki?curid=8870367", "title": "Montero (Call Me by Your Name)", "text": "Montero (Call Me by Your Name) (reso graficamente MONTERO (Call Me by Your Name)) \u00e8 un singolo del rapper statunitense Lil Nas X, pubblicato il 26 marzo 2021 come primo estratto dal primo album in studio \"Montero\".\nPubblicazione.\nL'artista ha anticipato il brano durante il 2020 pubblicando diversi snippet attraverso i suoi canali social. Nel febbraio 2021 \u00e8 stato scelto come colonna sonora di uno spot televisivo della Logitech trasmesso durante il Super Bowl LV, mentre nel mese successivo Lil Nas X l'ha utilizzato in un video su TikTok dove rispondeva ad un commento omofobo mosso dal rapper 6ix9ine. Il 9 marzo 2021 \u00e8 stata svelata la data di pubblicazione assieme alla copertina, la quale \u00e8 una rielaborazione della \"Creazione di Adamo\" di Michelangelo Buonarroti.\nIl titolo della canzone proviene dal nome di battesimo del cantante, mentre il sottotitolo \u00e8 preso dal film di Luca Guadagnino \"Chiamami col tuo nome\" (2017).\nDescrizione.\n\"Montero (Call Me by Your Name)\" \u00e8 stato descritto come un brano elettropop e hip hop, contenente elementi e influenze di flamenco, reggaeton e trap.\nVideo musicale.\nIl video musicale, reso disponibile in concomitanza con l'uscita del brano, \u00e8 stato diretto dallo stesso interprete con Tanja Mu\u00efn'o. La clip ha trionfato in tre categorie su cinque candidature agli MTV Video Music Awards 2021, di cui una come Video dell'anno.\nTracce.\nTesti e musiche di Montero Hill, David Biral, Denzel Baptiste, Omer Fedi e Roy Lenzo.\nSuccesso commerciale.\nSecondo l'International Federation of the Phonographic Industry \"Montero (Call Me by Your Name)\" \u00e8 risultato il 9\u00ba brano pi\u00f9 venduto a livello globale nel corso del 2021 con un totale di 1,60 miliardi di stream equivalenti accumulati.\nIn madrepatria il singolo ha fatto il suo esordio al vertice della \"Billboard\" Hot 100, segnando la seconda numero uno del rapper e divenendo il suo primo debutto in cima alla classifica. Nel corso della settimana ha totalizzato 46,9 milioni di stream, portando Lil Nas X al primo posto della Streaming Songs per la seconda volta; nella Digital Songs ha invece debuttato alla numero 2 dopo aver ricevuto download digitali. Infine ha raggiunto 1,1 milioni di ascoltatori via radio. Nella sua seconda settimana \u00e8 sceso di una posizione, registrando un incremento negli ascolti radiofonici (189% a 3,2 milioni) e un calo nelle vendite (31% a ) e negli stream (19% a 38,1 milioni). Ha mantenuto la numero 2 anche durante la sua terza settimana, salendo in contemporanea alla vetta della Digital Songs con copie.\nNella Official Singles Chart britannica \"Montero (Call Me by Your Name)\" ha esordito in vetta alla classifica con 6,8 milioni di stream totalizzati, di cui 2,5 provenienti dalle riproduzioni del video, regalando al rapper la sua seconda numero uno. Ha poi mantenuto la stessa posizione durante la sua seconda settimana, segnando un incremento nelle vendite del 36,6% e portandole cos\u00ec ad un totale di unit\u00e0. Medesimo risultato eguagliato anche nella classifica irlandese, con un debutto in prima posizione.\nNella classifica australiana, dopo aver debuttato al 16\u00ba posto, la canzone \u00e8 divenuta la seconda numero uno di Lil Nas X, arrivando in vetta nella pubblicazione datata al 26 aprile 2021."}
{"id": "8870371", "revid": "110157", "url": "https://it.wikipedia.org/wiki?curid=8870371", "title": "Stadio di S\u00e3o Lu\u00eds", "text": "Lo Stadio di S\u00e3o Lu\u00eds (pt. \"Est\u00e1dio de S\u00e3o Lu\u00eds\") \u00e8 uno stadio di calcio situato a Faro, in Portogallo.\nLo stadio fu inaugurato a maggio del 1923 e ha una capienza di posti. Ospita le partite interne del ."}
{"id": "8870373", "revid": "96758", "url": "https://it.wikipedia.org/wiki?curid=8870373", "title": "Est\u00e1dio de S\u00e3o Lu\u00eds", "text": ""}
{"id": "8870381", "revid": "709565", "url": "https://it.wikipedia.org/wiki?curid=8870381", "title": "Ambasciata d'Italia a Kampala", "text": "L'ambasciata d'Italia a Kampala \u00e8 la missione diplomatica della Repubblica Italiana nella Repubblica dell'Uganda. \u00c8 competente anche per Burundi e Ruanda.\nL'ambasciata \u00e8 situata a Kampala, nel centrale quartiere di Nakasero. La Cancelleria e la sezione Consolare sono situate nello stesso edificio a tre piani.\nAltre sedi diplomatiche dipendenti.\nEsiste inoltre una rete consolare italiana, dipendente dalla Cancelleria consolare dell'ambasciata:"}
{"id": "8870383", "revid": "285333", "url": "https://it.wikipedia.org/wiki?curid=8870383", "title": "Episodi di WandaVision", "text": ""}
{"id": "8870388", "revid": "2036644", "url": "https://it.wikipedia.org/wiki?curid=8870388", "title": "Beijing Sport University F.C.", "text": ""}
{"id": "8870397", "revid": "547034", "url": "https://it.wikipedia.org/wiki?curid=8870397", "title": "Mathematics (produttore discografico)", "text": "Ha collaborato con il Wu-Tang Clan e i progetti correlati con il collettivo. \u00c8 stato anche il creatore del logo del Wu-Tang Clan. A volte \u00e8 anche accreditato come Allah Mathematics.\nBiografia.\nRonald Maurice Bean \u00e8 cresciuto nel quartiere del Queens a New York. Ha conosciuto l'hip hop grazie al fratello che portava a casa registrazioni dei pionieri del genere come Grandmaster Flash &amp; The Furious Five, Treacherous Three e Cold Crush Brothers. Ha iniziato la sua carriera nel 1987 come disc jockey ai block party con il nome di Supreme Cut Master. Nel 1988 \u00e8 diventato DJ a tempo pieno per il rapper Victor C, facendo innumerevoli spettacoli nei club e nei college di New York.\nNel 1990 Mathematics inizi\u00f2 a lavorare con GZA, che presto sarebbe diventato uno dei membri fondatori del Wu-Tang Clan, ma che all'epoca stava cercando il successo con l'etichetta Cold Chillin'. Questa partnership \u00e8 valsa a Mathematics un posto nel suo primo tour ufficiale, The Cold Chillin Blizzard Tour (con artisti famosi come Biz Markie, Big Daddy Kane, Kool G. Rap &amp; DJ Polo e Marley Marl).\nGZA ha lasciato la Cold Chillin dopo che il suo primo album, \"Words from the Genius\", senza aver raggiunto l'obiettivo di vendite previsto. Lui e Mathematics hanno quindi cercato la collaborazione dei cugini di GZA, RZA e Ol' Dirty Bastard: i tre divennero i membri fondatori del Wu-Tang Clan, allora noto come All In Together Now. Il gruppo si sciolse presto, tuttavia, e il trio decise di creare il gruppo Wu-Tang. Mathematics sfrutt\u00f2 la sua esperienza come artista di graffiti per progettare un logo per la formazione, cos\u00ec come vari altri loghi e disegni che gli artisti del Wu-Tang Clan avrebbero usato.\nLa prima vera partecipazione di Mathematics alla produzione arriv\u00f2 durante una sessione in cui aiut\u00f2 RZA, il suo mentore, nel costruire un ritmo dal nulla; il brano alla fine si trasform\u00f2 in \"Ice Cream\" nell'album \"Only Built 4 Cuban Linx...\" di Raekwon (1995). Dal 1996 Mathematics ha iniziato a produrre dischi oltre a partecipare a tour e viaggi su strada con il gruppo gospel di suo padre, The Soul Seekers.\nLa sua prima traccia, \"Fast Life\" con Ghostface Killah e la star del football americano Andre Rison, \u00e8 stata inserita nella compilation \"NFL Jams\". Sebbene questa traccia non sia diventata celebre, ha portato a molte altre collaborazioni tra Mathematics e Ghostface; Mathematics inizi\u00f2 anche a produrre per molti altri membri e affiliati dei Wu-Tang: GZA (\"Beneath the Surface\"), Method Man (\"\"), Inspectah Deck (\"Uncontrolled Substance\"). Alla fine, ha prodotto per il Clan come gruppo, con \"Do You Really (Thang, Thang)\", \"Careful (Click, Click)\".\nNel 2003, Mathematics \u00e8 passato al lavoro in televisione, poich\u00e9 ha prodotto la sigla e le musiche originali per la serie \"Wanda at Large\", interpretato da Wanda Sykes, trasmesso dalla Fox. Durante questo periodo e tra vari tour, Mathematics ha iniziato a lavorare al suo primo progetto da solista, \"Love, Hell or Right\". Completamente mixato, arrangiato e prodotto da lui stesso, \"Love Hell or Right\" \u00e8 stato pubblicato nell'autunno 2003 per la sua etichetta Quewisha Records in collaborazione con High Times Records, e ha venduto trentamila copie.\nOltre a vedere la collaborazione dei rapper del Queens, Eyes-Low e Buddah Bless, \"Love Hell or Right\" ha avuto \"featuring\" di tutti i membri del Wu-Tang Clan tranne GZA e Ol 'Dirty Bastard (all'epoca detenuto). Mathematics firm\u00f2 presto per la popolare etichetta hip hop indipendente Nature Sounds (sede del collega Wu-Tang Masta Killa e di MF DOOM) e pubblic\u00f2 il suo secondo album \"The Problem\" nel 2005. In questo album apparve l'intero Wu-Tang Clan, inclusa un'apparizione postuma di Ol 'Dirty Bastard. Oltre a lavorare ai suoi album da solista, Mathematics ha continuato a contribuire a molti brani dei Wu-Tang, tra cui i primi album di Masta Killa e Streetlife. Nel gennaio 2012 pubblicher\u00e0 un sequel di \"The Problem\" intitolato \"The Answer\", interamente prodotto da lui con membri dei Wu-Tang come Raekwon, GZA, Method Man, Cappadonna, Masta Killa, Ol 'Dirty Bastard, Ghostface Killah. Altri artisti includono Redman, Ali Vegas, Eyeslow e Bad Luck.\nNell'ottobre 2017, \u00e8 stato pubblicato il nuovo album del Wu-Tang Clan, \"The Saga Continues\", che \u00e8 stato interamente prodotto da Mathematics."}
{"id": "8870399", "revid": "120046718", "url": "https://it.wikipedia.org/wiki?curid=8870399", "title": "The Kansas Boxed Set", "text": "The Kansas Boxed Set \u00e8 la terza compilation della band Kansas. \u00c8 stato pubblicato nel 1994, ed \u00e8 stata la prima panoramica in cofanetto della band della loro carriera, sottolineando solo l'era del rock progressivo che \u00e8 stata tra parentesi dagli album Kansas nel 1974 e Audio-Visions nel 1980. Include anche l'inedito \"Wheels\" . La pubblicazione \u00e8 stata approvata da tutti i membri della band originale, a differenza di The Best of Kansas nel 1984."}
{"id": "8870401", "revid": "119182450", "url": "https://it.wikipedia.org/wiki?curid=8870401", "title": "Mathematics (produttore)", "text": ""}
{"id": "8870403", "revid": "1450446", "url": "https://it.wikipedia.org/wiki?curid=8870403", "title": "The Burnt Orange Heresy", "text": ""}
{"id": "8870405", "revid": "295403", "url": "https://it.wikipedia.org/wiki?curid=8870405", "title": "Montr\u00e9al Olympique 1972", "text": "Questa pagina raccoglie i dati riguardanti il Montr\u00e9al Olympique nelle competizioni ufficiali della stagione 1972.\nStagione.\nPer il campionato 1972 i Montr\u00e9al Olympique furono affidati al tecnico inglese Graham Adams. Nonostante una maggiore stabilit\u00e0 tecnica rispetto alla stagione precedente, la squadra manc\u00f2 nuovamente l'accesso ai play-off, piazzandosi al terzo posto della propria Division.\nCapocannoniere della squadra fu l'inglese Mike Dillon, arrivato in prestito dal Tottenham.\nOrganigramma societario.\nArea direttiva\nArea tecnica\nRisultati.\nOgni squadra disputava quattordici incontri, affrontando una volta in casa e una in trasferta tutte le avversarie."}
{"id": "8870406", "revid": "119182545", "url": "https://it.wikipedia.org/wiki?curid=8870406", "title": "Allah Mathematics", "text": ""}
{"id": "8870414", "revid": "599013", "url": "https://it.wikipedia.org/wiki?curid=8870414", "title": "Davide Lot", "text": "Biografia.\nEsord\u00ec in A2 con la Postalmobili Pordenone nel ruolo di guardia. In seguito gioc\u00f2 tre stagioni nella Pallacanestro Trapani contribuendo con le sue qualit\u00e0 di agonista a conquistare due promozioni consecutive, dalla B1 alla A1, della squadra granata.\nDopo il ritiro gli venne diagnosticata la malattia di Parkinson, che l'avrebbe poi stroncato il 10 marzo 2021 all'et\u00e0 di 59 anni.\nEbbe due figli maschi, Dario e Mauro.\nAlla sua morte fu reso pubblico un piccolo aneddoto (raccontato da Arturo Mascio del Basket Venafro) sulla sua passione per il basket:\n\"Aprile 2002, mi squilla il cellulare. \u00c8 Nicola.\n\u00abArt\u00f9, ho un paziente affetto da Parkinson giovanile, una brutta bestia da affrontare, che mi dice che da giovane \u00e8 stato un buon giocatore di basket e mi chiede di portarlo in una palestra a vedere un allenamento e magari fare due tiri. Sta inguaiato assai, ma vorrei dargli questa gioia. Posso portartelo stasera in palestra?\u00bb\nOre 20.30: sto per iniziare l\u2019allenamento della C2 di allora e vedo aprire la porta del palazzetto. Sorretto a spalla da 2 persone della Neuromed vedo entrare un signore attempato e mal messo, piegato su s\u00e9 stesso, con scarpe AllStar d\u2019annata senza lacci che penzolavano appesi al suo collo, calze lunghe vintage, pantaloncini ovviamente cortissimi e canotta sotto una felpa del glorioso Trapani Basket. Dalla porta d\u2019ingresso alla prima panchina utile a bordocampo i tre ci mettono cinque minuti, con quello in pantaloncini, al centro, che arrancava a dir poco. Mi avvicino a loro, i due mi informano che il dottor Nicola Modugno sarebbe arrivato di l\u00ec a poco e mi lasciano lui, senza dirmi nulla. Con un po\u2019 di imbarazzo mi presento, gli chiedo nome e che cosa volesse fare.\nMi farfuglia nome e cognome che non capisco, e mi fa segno di dargli qualche minuto per essere pronto. Pronto a cosa?!\nNon si reggeva letteralmente in piedi, mi sembrava avesse pi\u00f9 bisogno di un letto e di una flebo, e intanto stava cercando di infilare i lacci nelle scarpe ma il suo tremolio continuo ed incessante rendeva la cosa alquanto ardua. Per non mortificarlo gli faccio cenno che \u00e8 tutto ok e intanto inizio il mio allenamento con la squadra, che ovviamente sapeva meno di me e si stava interrogando su chi potesse essere quel povero Cristo fuori dal campo.\nInizio il riscaldamento con un classico 4 angoli, esercizio che prevede 4 file di giocatori di cui 2 con palla in mano per fare dai e vai con le altre 2. Ad un certo punto vedo lui che piano piano si stava mettendo nella fila dei ricevitori sempre mezzo piegato su se stesso e tremolante dalla testa ai piedi. Immagino la scena con passaggio a lui, che mai avrebbe preso la palla, e denti che volano. Faccio segno a mio fratello Nicandro di abbinarsi con lui e di passargli la palla nel modo pi\u00f9 lento possibile. Nicandro esegue con palla morbidissima\u2026e qui inizia un\u2019altra storia, magica, fantastica, quasi non credibile per chi quella sera non ebbe la fortuna e l\u2019onore di esserci.\nAppena la palla arriva nelle sue mani il suo corpo ha un sussulto, il tremolio si ferma, la schiena torna dritta facendoci vedere un atleta di 1.90m abbondanti, che ripassa la palla al nostro capitano in una maniera perfetta, una sassata vera e propria, come il manuale recita. Nicandro va a canestro, lui prende correttamente il rimbalzo e inizia a palleggiare e correre (!) verso l\u2019altro lato del campo, passa la palla ad un altro giocatore, riceve il passaggio di ritorno, prende la palla e va a canestro saltando (!) verso il ferro e depositando la palla dolcemente nella retina.\nIl dubbio mi assale: Nicola ha deciso di farmi un bello scherzetto, non pu\u00f2 essere che quello che \u00e8 entrato 20 minuti fa portato quasi a spalla da due uomini sia lo stesso che ora sta volando in campo, che piano piano inizia a fare canestro da ogni posizione, che sfida ridendo quelli pi\u00f9 forti della squadra e li batte senza alcun problema. NON PUO\u2019 ESSERE!\nL\u2019allenamento continua, io osservo lui che per\u00f2, quando si ferma a bere, ritorna tremolante e claudicante. Per poi riprendere vigore e sicurezza appena torna in gioco, soprattutto con la palla in mano. Entra finalmente il Doc. Vedo che cerca il suo paziente tra le persone sedute a bordocampo e poi non trovandolo mi chiede dove fosse Davide e finalmente scopro il suo nome. Io gli indico quel demonio che dall\u2019altra parte del campo stava distruggendo il mio quintetto pi\u00f9 forte, sempre col sorriso sulle labbra e con la lingua perennemente di fuori, con un\u2019espressione che non dimenticher\u00f2 mai e che ancora oggi, a distanza di quasi 20 anni, mi d\u00e0 la pelle d\u2019oca per tutto il corpo. Modugno \u00e8 incredulo, si commuove e mi fa: \u00abLo sapevo, lo sapevo, sta attivando i suoi schemi motori di base, sta usando la sua memoria cestistica e cos\u00ec la sua maledetta malattia viene per un attimo messa in panchina e lui torna quasi sano. Appena torna a fare cose non legate al basket come bere ecco che il Parkinson ricompare e il suo corpo regredisce. Incredibile!\u00bb.\nFinisce l\u2019allenamento, Davide era un sorriso che camminava e contagiava tutti, pure il pallone stava ridendo e noi tutti eravamo di colpo entrati nel magico mondo di Davide Lot. Quella notte feci fatica ad addormentarmi, smanettai sul web e trovai tutta la fantastica carriera di quel ragazzo adorabile che per circa un anno riemp\u00ec la mia vita, e di tutti quelli che ebbero l\u2019immane fortuna di incrociarlo in palestra o in giro tra Venafro e Pozzilli.\"\nPalmar\u00e8s.\nCompetizioni nazionali.\nPromozioni:"}
{"id": "8870425", "revid": "287204", "url": "https://it.wikipedia.org/wiki?curid=8870425", "title": "Triangolo di Weimar", "text": "Il Triangolo di Weimar \u00e8, in economia, l'unione di Polonia, Germania e Francia. Il gruppo intende promuovere la cooperazione tra i tre paesi in momenti di crisi. Esiste principalmente sotto forma di vertici tra i leader di questi tre paesi e dei loro ministri degli esteri. Il vertice pi\u00f9 recente dei leader si \u00e8 svolto il 7 febbraio 2011. Le riunioni precedenti si sono svolte a Pozna\u0144 (1998), Nancy (1999), Hambach (2001) e Nancy, (2005). I vertici dei ministri degli Esteri sono stati pi\u00f9 regolari, almeno fino al 2016.\nIl vertice pi\u00f9 recente dei leader \u00e8 stato ospitato dal presidente polacco Bronis\u0142aw Komorowski e hanno partecipato il presidente Nicolas Sarkozy (Francia) e la cancelliera Angela Merkel (Germania). Sono state discusse questioni relative al rinnovo delle riunioni regolari del triangolo di Weimar, alla situazione egiziana e al miglioramento delle relazioni con la Russia (tra gli altri argomenti). Sia la Germania che la Francia hanno esortato la Polonia ad aderire al patto per la competitivit\u00e0.\nStoria.\nIl Triangolo di Weimar \u00e8 stato istituito nella citt\u00e0 tedesca di Weimar nel 1991, con lo scopo di aiutare l'uscita della Polonia dal governo comunista. Alla riunione erano presenti i ministri degli Esteri di ogni stato: Roland Dumas della Francia, Hans-Dietrich Genscher della Germania e Krzysztof Skubiszewski della Polonia. Genscher ha scelto Weimar per l'incontro inaugurale perch\u00e9 si trovava nell'ex Germania dell'Est.\nNella riunione del 1992 del Triangolo di Weimar in Francia, la Polonia ottenne l'accordo di Germania e Francia che avrebbe dovuto avere uno status di associazione speciale presso l'Unione europea occidentale, il braccio europeo della NATO.\nIl 5 luglio 2011, Polonia, Francia e Germania hanno firmato un accordo a Bruxelles per mettere insieme un'unit\u00e0 di soldati, chiamata Weimar Battlegroup, pronta a schierarsi nelle zone di crisi a partire dal 2013. La newsletter economica dell'UE riporta che la Polonia comander\u00e0 il gruppo, fornendo le truppe da combattimento di base e un battaglione meccanizzato, la Germania fornir\u00e0 supporto logistico e la Francia fornir\u00e0 supporto medico. Il centro di comando operativo avr\u00e0 sede a Mont Valerien, situato in un sobborgo di Parigi.\nPoco dopo il referendum sullo status della Crimea tenutosi il 16 marzo 2014, i presidenti delle commissioni per gli affari esteri del parlamento del triangolo di Weimar (\u00c9lisabeth Guigou della Francia, Norbert R\u00f6ttgen della Germania e Grzegorz Schetyna della Polonia) hanno visitato Kiev per esprimere la fermezza dei loro paesi sostegno all'integrit\u00e0 territoriale e all'integrazione europea dell'Ucraina. Questa \u00e8 stata la prima volta che i parlamentari del Triangolo di Weimar hanno fatto un viaggio congiunto in un paese terzo.\nNell'aprile 2016, il ministro degli esteri polacco Witold Waszczykowski ha dichiarato al quotidiano Gazeta Wyborcza che il triangolo di Weimar aveva perso la sua rilevanza per il suo paese.\nIl 28 agosto 2016, i rappresentanti dei tre paesi hanno promesso di \"rinvigorire\" il triangolo di Weimar. Il ministro degli esteri tedesco Frank-Walter Steinmeier ha detto che il gruppo si riunir\u00e0 prima della fine del 2016 e il ministro degli esteri francese Jean-Marc Ayrault ha detto che la Francia ospiter\u00e0 un vertice nel novembre 2016. La motivazione dichiarata per questo rinvigorimento \u00e8 stata la decisione del Regno Unito di lasciare l'Unione Europea, cos\u00ec come la crisi europea dei migranti in corso."}
{"id": "8870435", "revid": "709565", "url": "https://it.wikipedia.org/wiki?curid=8870435", "title": "Infamous (produttore discografico)", "text": "A volte \u00e8 accreditato come DJ Infamous.\nInfamous ha vinto un Grammy Award ed \u00e8 stato 3 volte campione del mondo di DJing a Miami. \u00c8 stato un membro fondatore della The-Allies DJ Crew (DJ Craze, DVLP e A-Trak) ed \u00e8 molto conosciuto per il suo lavoro con il rapper americano Lil Wayne oltre che per importanti artisti come Drake, Jay-Z, Meek Mill, Fat Joe, Nas, The Game, Lupe Fiasco e Travie McCoy. Sebbene la sua attuale discografia sia composta prevalentemente da opere da rapper, Infamous \u00e8 un polistrumentista ed in passato fu il chitarrista e autore di canzoni per la band rock Antenna (precedentemente sotto contratto con la Columbia Records), prima di incontrare Lil Wayne.\nDiscografia parziale.\nColonne sonore.\n2011 - \"Magic City Memoirs\"\n2014 - \"Heat Nation\""}
{"id": "8870444", "revid": "119183120", "url": "https://it.wikipedia.org/wiki?curid=8870444", "title": "DJ Infamous", "text": ""}
{"id": "8870451", "revid": "287204", "url": "https://it.wikipedia.org/wiki?curid=8870451", "title": "Margherita Marescotti", "text": "Biografia.\nFiglia di un tale Simone Pugliani, non ci sono informazioni in merito alla data e al luogo di nascita di Margherita. Fu moglie di Cristofano Marescotti, figlio di Giorgio Marescotti, illustre tipografo attivo tra il 1563 e il 1601 a Firenze. Dal matrimonio con Cristofano, avvenuto poco prima della morte di Giorgio nell'aprile del 1602, nacque la loro unica figlia Caterina. Cristofano invest\u00ec l'intera dote matrimoniale di Margherita nella tipografia ereditata dal padre Giorgio.\nIn seguito alla morte di Cristofano, avvenuta nel settembre del 1611, a contendersi la tipografia furono in molti, tra cui Margherita, con lo scopo di poter maritare la figlia Caterina. Il 22 maggio 1613 Caterina spos\u00f2 lo stampatore Domenico Magliani.\nMargherita assunse il controllo della tipografia dal 1611 al 1617. Dal 1613 entr\u00f2 nella gestione dell'azienda anche la figlia Caterina. Non si hanno informazioni in merito alla data di ingresso in tipografia di un tale Zanobi, collaboratore dei Marescotti. I tre gestirono l'azienda fino alla met\u00e0 del 1614, quando Margherita decise di lasciare la tipografia per aprire una nuova stamperia, nella stessa strada, ma in solitaria.\nLa richiesta di privilegio sulle opere da parte di Margherita incontr\u00f2 molte difficolt\u00e0. Modesto di Filippo di Bernardo Giunta evidenzi\u00f2 i problemi della Marescotti in una lettera (risalente a prima del 15 settembre 1611, data della replica di Vinta) a Belisario Vinta. Il 21 settembre 1611 a Margherita venne conferito il privilegio sulle opere per due anni, prorogato poi di altri due fino al 1615. Nel settembre del 1616 Margherita richiese nuovamente il privilegio. Era ormai in gravi difficolt\u00e0 economiche, gravate dal rientro a casa della figlia Caterina e dei suoi due figli, dopo che il marito di quest'ultima, Magliani, venne mandato in esilio per l'omicidio di un suo collaboratore.\nStamp\u00f2 prevalentemente editti fino al 1617 quando, sia a causa della grave situazione economica, sia a causa del fatto che la quasi totalit\u00e0 del materiale ufficiale fiorentino destinato ad andare in stampa venne circoscritto e affidato alla stamperia di Zanobi, non fu pi\u00f9 in grado di proseguire l'attivit\u00e0. A lei subentr\u00f2 Zanobi, il quale adott\u00f2 anche il motto dei Marescotti, \"vult et potes\".\nAttivit\u00e0 tipografica.\nCominci\u00f2 a stampare solo dopo la morte del marito. Stamp\u00f2 prevalentemente editti, bandi e bollettini. Tra le pubblicazioni che potrebbero essere riconducibili anche a Margherita (il marito era ancora vivo), vi \u00e8 il \"Bando sopra la valuta df (!) gigliati\" (variante del titolo \"Bando sopra la valuta de gigliati\") pubblicato a Firenze \"appresso i Marescotti\" nel 1608. Marco Santoro nel suo \"Imprenditrici o facenti funzioni?\" indica la Marescotti come probabile responsabile di un'edizione del 1613, di cui non si hanno ulteriori informazioni. Stamp\u00f2 fino al 1617, quando alla guida della stamperia subentr\u00f2 Zanobi."}
{"id": "8870455", "revid": "124658572", "url": "https://it.wikipedia.org/wiki?curid=8870455", "title": "Jalen Suggs", "text": "Considerato una recluta a 5 stelle e il sesto miglior giocatore della sua classe da ESPN, Suggs \u00e8 stato il giocatore con il miglior ranking di sempre ad aver giocato per Gonzaga, fino all'arrivo di Chet Holmgren, compagno di squadra di Suggs al liceo.\nInizi e high school.\nNato a Saint Paul, Minnesota, inizia a giocare a basket da piccolissimo. Il padre, Larry, lo accompagnava a diversi camp, e gi\u00e0 all'et\u00e0 di sette anni Suggs deve volare da solo fino a Dallas per un torneo. All'et\u00e0 di 13 anni \u00e8 gi\u00e0 titolare nel varsity team della Minnehaha Academy di Minneapolis, e chiude la stagione con 17,5 punti, 4,4 palle rubate and 4 assist di media a partita. \nDa freshman chiude la stagione con 21,5 punti, 8 rimbalzi e 5 assist di media, trascinando la squadra alla vittoria del titolo statale, e venendo incluso nel MaxPreps Freshman All-American First team. Nonostante un calo di produzione nella stagione da sophomore, Suggs porta nuovamente la squadra alla vittoria del titolo, viene incluso nell'Associated Press All-State First Team e nel MaxPreps Sophomore All-America Second Team. L'anno successivo, quello da junior, le medie tornano a salire, e la squadra si riconferma per la terza volta consecutiva campione statale. Suggs viene questa volta incluso nel AP All-State First Team e nel MaxPreps Junior All-America Third Team. Da senior tiene le medie di 23,3 punti 7,5 rimbalzi, 5 assist e 3,9 palle rubate a partita, non riuscendo per\u00f2 a vincere per la quarta volta consecutiva il titolo statale per l'interruzione della stagione, causata dalla pandemia di COVID-19. Suggs lascia la scuola come leader di sempre in punti segnati (2.945), venendo incluso per la prima volta nel Max Preps All-America First Team e venendo nominato Minnesota Mr. Basketball e giocatore dell'anno della stato dall'Associated Press. Viene poi convocato per il McDonald's All-American Game, per il Jordan Brand Classic e per il Nike Hoop Summit, non disputatisi a causa della pandemia.\nOltre ad essere impegnato nel basket, gioca a football americano nel ruolo di quarterback. Vince il titolo statale nel 2018 da junior, mentre da senior la squadra deve arrendersi in finale. In questa stagione Suggs viene nominato Minnesota Mr. Football, diventando il primo giocatore di sempre del Minnesota a vincere i premi statali di Mr. Basketball e di Mr. Football nello stesso anno, e Max Preps Athlete of the Year per i suoi successi nel basket e nel football.\nCollege.\nConsiderato una recluta da cinque stelle, e il sesto miglior giocatore della sua classe secondo ESPN, Suggs riceve offerte dalla pi\u00f9 prestigiose universit\u00e0 della nazione, incluse Florida, Florida State, Minnesota e Iowa State, scegliendo per\u00f2 l'offerta di Gonzaga. Suggs diventa dunque il giocatore con il ranking migliore di sempre ad unirsi alla squadra dello stato di Washington. Suggs ha poi rivelato di aver considerato a lungo la possibilit\u00e0 di giocare in una squadra professionista oltreoceano per un anno. Suggs era anche una recluta da 4 stelle nel football americano, sempre secondo ESPN, ma decise di non proseguire la sua carriera, nonostante le offerte di alcuni dei pi\u00f9 importanti college della nazione, quali Ohio State e Georgia\nDebutta il 25 novembre 2020 nella vittoria contro Kansas, mettendo a segno 24 punti. Chiude la stagione regolare con le medie di 14,3 punti, 5,5 rimbalzi e 4,5 assist con il 51,2% dal campo a partita. Gonzaga, imbattuta durante tutta la stagione regolare, vince il West Coast Conference Tournament, in cui Suggs viene nominato Most Outstanding Player della competizione. Viene successivamente incluso nel secondo quintetto All-America dall'Associated Press.\nGonzaga, qualificatasi come prima testa di serie nella West Region del tabellone della March Madness, avanza senza problemi fino alle Final Four, dopo aver battuto Norfolk State, Oklahoma, Creighton e USC. Qui Suggs si rende protagonista, nei tempi supplementari, del \"buzzer beater\" da 10 metri che elimina UCLA e qualifica Gonzaga alla finale nazionale. Con la possibilit\u00e0 di diventare l'ottava squadra a vincere il torneo da imbattuta, per\u00f2, Gonzaga viene sconfitta nettamente da Baylor con il punteggio di 86 a 70. Suggs, il migliore dei suoi, chiude con 22 punti e 3 assist con il 53% dal campo. Per le sue prestazioni, viene inserito nel miglior quintetto della manifestazione.\nIl 19 aprile si rende eleggibile per il Draft NBA 2021.\nNBA.\nOrlando Magic (2021-).\nSuggs viene selezionato con la quinta scelta assoluta dagli Orlando Magic.\nNazionale.\nSuggs ha vinto la medaglia d'oro con la nazionale statunitense ai Mondiali under-19 di Grecia 2019, conclusi con le medie di 9,6 punti, 2,7 rimbalzi e 2 assist a partita.\nVita privata.\nSuggs \u00e8 cugino di secondo grado di Terrell Suggs, giocatore NFL due volte vincitore del Super Bowl, e cugino di Eddie Jones, tre volte All-Star nella NBA."}
{"id": "8870494", "revid": "277947", "url": "https://it.wikipedia.org/wiki?curid=8870494", "title": "Nicholas Clausen", "text": "Biografia.\nNicholas Clausen, di origine scandinava, fu attivo a Londra intorno al primo quarto del XVIII secolo.\nLavor\u00f2 nel periodo considerato pi\u00f9 fertile nella storia dell'argenteria inglese, difatti negli stessi anni operarono a Londra: Paul de Lamerie, orafo inglese, francese di origine, nato nei Paesi Bassi, naturalizzato inglese, maestro argentiere a Londra dal 1716; Augustin Courtauld; Robert Abercromby; Clausen si distinse soprattutto per i mobili d'argento.\nTra questi, si pu\u00f2 menzionare un trono molto ornato e simile nel modello alle poltrone di mogano contemporanee, che egli realizz\u00f2 per la zarina Anna di Russia nel 1731 e che \u00e8 conservato nel Museo dell'Ermitage a San Pietroburgo.\nTutti i suoi lavori furono influenzati dall'arte della scuola ugonotta."}
{"id": "8870497", "revid": "119183706", "url": "https://it.wikipedia.org/wiki?curid=8870497", "title": "Bink", "text": "\u00c8 conosciuto per le produzioni degli artisti della Roc-A-Fella Records. Il suo lavoro pi\u00f9 importante \u00e8 stato l'album di Jay-Z \"The Blueprint\", acclamato dalla critica, per il quale ha prodotto tre tracce, incluse la prima e l'ultima dell'album. "}
{"id": "8870498", "revid": "119183628", "url": "https://it.wikipedia.org/wiki?curid=8870498", "title": "Bink!", "text": ""}
{"id": "8870503", "revid": "119183665", "url": "https://it.wikipedia.org/wiki?curid=8870503", "title": "Bink Dawg", "text": ""}
{"id": "8870507", "revid": "110157", "url": "https://it.wikipedia.org/wiki?curid=8870507", "title": "Mondi di cristallo Swarovski", "text": "Mondi di cristallo Swarovski (dal tedesco \"Swarovski Kristallwelten\") \u00e8 un museo e attrazione turistica situata a Wattens, in Austria.\nStoria.\nMondi di cristallo Swarovski venne progettato dall'artista Andr\u00e9 Heller e aperto nel 1995 per festeggiare il centenario della nascita dell'azienda Swarovski. Mondi di cristallo venne ulteriormente ampliato nel 1998, nel 2003 e nel 2007. Nel 2009, la maggior parte dei visitatori proveniva dalla Germania (26%), seguiti da persone dell'Austria (13%), dell'Italia (11%), dell'India (8%) e della Cina (5%). Grazie ai suoi visitatori nel 2011, Mondi di cristallo fu l'ottava attrazione pi\u00f9 visitata in Austria durante quell'anno. Dal mese di ottobre del 2014 fino al 30 aprile 2015, il museo fu oggetto di un piano di ristrutturazione e ampliamento in occasione del centoventesimo anniversario della nascita dell'azienda Swarovski e del ventesimo anniversario del parco. L'area dei mondi, che era un tempo larga 3,5 ettari, venne estesa fino a 7,5 ettari e furono aggiunte una nuvola composta da cristalli, un'area gioco e un ristorante. I lavori giunsero a costare circa 34 milioni di euro.\nDescrizione.\nLa principale attrazione di Mondi di cristallo \u00e8 il gruppo di diciassette sale espositive a cui si accede da un ingresso decorato da una grande testa da cui sgorgano dei flutti d'acqua (il \"gigante\"). Le sale sono ispirate alle \"wunderkammer\" del XVI secolo, e sono state realizzate o ispirate a celebri artisti, designer e architetti fra cui Brian Eno, Tord Boontje, Niki de Saint Phalle, Jim Whiting, Keith Haring, Andy Warhol, Salvador Dal\u00ed e Yayoi Kusama. Mondi di cristallo dispone anche di vari servizi e aree intrattenimento fra cui un parco, un negozio e un ristorante."}
{"id": "8870512", "revid": "827882", "url": "https://it.wikipedia.org/wiki?curid=8870512", "title": "Swarovski Kristallwelten", "text": ""}
{"id": "8870515", "revid": "287204", "url": "https://it.wikipedia.org/wiki?curid=8870515", "title": "Douglas McIlroy", "text": " Dal 2019 \u00e8 professore a contratto di informatica al Dartmouth College. McIlroy \u00e8 meglio conosciuto per aver originariamente proposto pipeline Unix e sviluppato diversi strumenti Unix, come spell, diff, sort, join, graph, speak e tr. \u00c8 stato anche uno dei ricercatori pionieri dei macro processori e dell'estensibilit\u00e0 del linguaggio di programmazione. Ha partecipato alla progettazione di molteplici linguaggi di programmazione influenti, in particolare PL / I, SNOBOL, ALTRAN, TMG e C++.\nIl suo lavoro fondamentale sulla componentizzazione del software e sul riutilizzo del codice lo rende un pioniere dell'ingegneria del software basata sui componenti e dell'ingegneria della linea di prodotti software.\nBiografia.\nMcIlroy ha conseguito la laurea in fisica ingegneristica presso la Cornell University e un dottorato di ricerca in matematica applicata al MIT nel 1959 per la sua tesi sulla soluzione delle equazioni differenziali dei gusci conici (advisor Eric Reissner). Ha insegnato al MIT dal 1954 al 1958. \nMcIlroy \u00e8 entrato a far parte dei Bell Laboratories nel 1958; dal 1965 al 1986 \u00e8 stato a capo del dipartimento di ricerca sulle tecniche di elaborazione (il luogo di nascita del sistema operativo Unix), e successivamente \u00e8 stato illustre membro dello staff tecnico. \nDal 1967 al 1968, McIlroy \u00e8 stato anche docente in visita presso l'Universit\u00e0 di Oxford. \nNel 1997, McIlroy si ritir\u00f2 dai Bell Labs e prese una posizione come professore a contratto presso il dipartimento di informatica del Dartmouth College.\nIn precedenza ha servito l'Association for Computing Machinery come docente nazionale, presidente del Turing Award, membro del comitato di pianificazione delle pubblicazioni ed editore associato per le comunicazioni dell'ACM, il giornale dell'ACM e le transazioni ACM sui linguaggi e sui sistemi di programmazione. Ha anche fatto parte del comitato esecutivo del CSNET.\nRicerca e contributi.\nProcessori macro.\nMcIlroy \u00e8 considerato un pioniere dei macro processori. Nel 1959, insieme a Douglas E. Eastwood dei Bell Labs, introdusse macro condizionali e ricorsive nel popolare assemblatore SAP, creando ci\u00f2 che \u00e8 noto come Macro SAP. Il suo articolo del 1960 \u00e8 stato fondamentale anche nell'area dell'estensione di qualsiasi linguaggio di programmazione (compresi quelli di alto livello) attraverso i macro processori. Questi contributi hanno dato inizio alla tradizione del macro-linguaggio ai Bell Labs (\"tutto da L6 e AMBIT a C\"). Le idee di elaborazione macro di McIlroy sono state anche l'ispirazione principale per il macro processore TRAC.\n\u00c8 anche coautore del macro processore M6 in FORTRAN IV, che \u00e8 stato utilizzato in ALTRAN e successivamente \u00e8 stato portato e incluso nelle prime versioni di Unix.\nContributi a Unix.\nPer tutti gli anni '60 e '70 McIlroy contribu\u00ec con programmi per Multics (come RUNOFF) e sistemi operativi Unix (come diff, echo, tr, join e look), le cui versioni sono diffuse fino ad oggi grazie all'adozione dello standard POSIX e sistemi operativi simili a Unix. Ha introdotto l'idea delle pipeline Unix. Ha anche implementato il compilatore-compilatore TMG in PDP-7 e PDP-11 assembly, che \u00e8 diventato il primo linguaggio di programmazione di alto livello in esecuzione su Unix, stimolando lo sviluppo e influenzando il linguaggio di programmazione B di Ken Thompson e il generatore di parser Yacc di Stephen Johnson.\nProgettazione in linguaggio informatico.\nMcIlroy ha influenzato la progettazione e l'implementazione del linguaggio di programmazione SNOBOL. Le sue macro di manipolazione delle stringhe sono state ampiamente utilizzate nell'implementazione iniziale di SNOBOL del 1962 e hanno avuto un ruolo preminente nel lavoro successivo, portando infine al suo linguaggio di implementazione indipendente dalla macchina SIL. Il tipo di tabella (array associativo) \u00e8 stato aggiunto a SNOBOL4 su insistenza di McIlroy nel 1969.\nNegli anni '60, ha partecipato alla progettazione del linguaggio di programmazione PL / I. Era un membro del comitato IBM-SHARE che ha progettato il linguaggio e, insieme a Robert Morris, ha scritto il compilatore Early PL / I (EPL) in TMG per il progetto Multics.\nIntorno al 1965, McIlroy, insieme a W. Stanley Brown, implement\u00f2 la versione originale del linguaggio di programmazione ALTRAN per i computer IBM 7094.\nMcIlroy ha anche avuto un'influenza significativa sulla progettazione del linguaggio di programmazione C++ (ad esempio, ha proposto l'operatore di output del flusso \u00ab).\nAlgoritmi.\nNegli anni '90, McIlroy ha lavorato per migliorare le tecniche di smistamento, in particolare \u00e8 stato coautore di un qsort ottimizzato con Jon Bentley. \nNel 1969, ha contribuito con un algoritmo efficiente per generare tutti gli spanning tree in un grafo (scoperto per la prima volta da George J. Minty nel 1965).\nPremi e riconoscimenti.\nNel 1995 \u00e8 stato eletto Fellow dell'American Association for the Advancement of Science. Nel 2004, ha vinto sia l'USENIX Lifetime Achievement Award (\"The Flame\") e il suo premio Software Tools User Group (STUG). Nel 2006 \u00e8 stato eletto membro della National Academy of Engineering.\nOpinioni sull'informatica.\nA McIlroy viene attribuita la citazione \"Il vero eroe della programmazione \u00e8 colui che scrive codice negativo\", dove il significato del codice negativo \u00e8 considerato simile al famoso sviluppatore Apple, Bill Atkinson, aneddoto del team (es. , quando un cambiamento nella sorgente di un programma fa diminuire il numero di righe di codice (codice \"negativo\"), mentre la sua qualit\u00e0, leggibilit\u00e0 o velocit\u00e0 complessiva migliora)."}
{"id": "8870516", "revid": "400694", "url": "https://it.wikipedia.org/wiki?curid=8870516", "title": "Law &amp; Order - Organized Crime", "text": ""}
{"id": "8870518", "revid": "767487", "url": "https://it.wikipedia.org/wiki?curid=8870518", "title": "28 Hotel Rooms", "text": "28 Hotel Rooms \u00e8 un film del 2012 diretto da Matt Ross.\nTrama.\nLui \u00e8 gi\u00e0 impegnato in un'altra relazione e lei \u00e8 una donna sposata. Durante un viaggio di lavoro lontano dalle loro citt\u00e0, si ritrovano a letto insieme attratti l'uno dall'altra."}
{"id": "8870535", "revid": "371529", "url": "https://it.wikipedia.org/wiki?curid=8870535", "title": "Night Beat (Sam Cooke)", "text": "Night Beat \u00e8 un album discografico del cantante Soul e Rhythm and Blues statunitense Sam Cooke, pubblicato dalla casa discografica RCA Victor Records nell'agosto del 1963.\nIl titolo dell'album ebbe origine da alcune sedute notturne in studio fatte da Cooke e da un gruppo di musicisti turnisti nel febbraio 1963. \u00c8 considerato uno degli album migliori di Sam Cooke.\nDescrizione.\nRegistrazione.\nCooke e la sua band di accompagnamento in studio formata dal pianista Ray Johnson, dall'organista Billy Preston (all'epoca solo sedicenne), dal chitarrista Barney Kessell, dai batteristi Ed Hall e Hal Blaine, dai bassisti Cliff Hils e Clif White, e dal chitarrista ritmico Ren\u00e9 Hall, incisero \"Night Beat\" in tre giorni nel corso di lunghe sessioni notturne presso gli RCA Victor Studios di Hollywood nel febbraio 1963. Le tracce \"I Lost Everything\", \"Get Yourself Another Fool\" e \"Trouble Blues\" furono registrate il 22 febbraio, successivamente il gruppo torn\u00f2 in studio il giorno dopo, senza Kessell, per incidere \"Nobody Knows the Trouble I've Seen\", \"Mean Old World\", \"Little Red Rooster\" e \"Laughin' and Clownin\"'. L'ultima seduta di registrazione per \"Night Beat\" si svolse il 25 febbraio, quando lo stesso gruppo di musicisti, senza Hall e Kessell, misero su nastro \"Lost and Lookin\", \"Please Don't Drive Me Away\", \"You Gotta Move\", \"Fool's Paradise\" e \"Shake Rattle and Roll\".\nAccoglienza.\nSecondo John Bush di Allmusic, \"addobbato con archi e cori vocali per il massimo potenziale commerciale, il materiale solista di Sam Cooke spesso mascherava la parte pi\u00f9 importante del suo genio, la sua voce gloriosa, quindi la strana prova di un piccolo gruppo guadagna una raccomandazione speciale nella sua discografia\". Egli ipotizz\u00f2 che se Cooke non fosse morto prematuramente, \"ci sarebbero state molte altre sessioni come questa, ma \"Night Beat\" \u00e8 un tesoro ancora pi\u00f9 ricco proprio per la sua rarit\u00e0\". Al Kooper di \"Goldmine\" scrisse: \"Questo \u00e8 un intimo Sam Cooke con i suoi musicisti preferiti che si divertono davvero in studio, senza ovviamente alcuna particolare intenzione a speronare le classifiche pop o R&amp;B; ... Ogni canzone \u00e8 come un altro dipinto lunatico sempre nella giusta cornice di buon gusto\".\nNel 2007 \"The Guardian\" incluse il disco nella sua lista \"1000 Albums to Hear Before You Die\", scrivendo: \"[Cooke] ha portato un'intensit\u00e0 spirituale a ogni dolce pezzo mainstream che ha inciso, ma la sua bella voce non \u00e8 mai stata pi\u00f9 affascinante che in questo silenzioso e grazioso album finale\"."}
{"id": "8870541", "revid": "702184", "url": "https://it.wikipedia.org/wiki?curid=8870541", "title": "Pietro Pellizzari", "text": "Biografia.\nFratello minore del medico Giorgio Pellizzari (1814-1894), dopo aver studiato tra Siena, Pisa e Firenze, si laure\u00f2 nel 1852 e nel 1859 inizi\u00f2 l'insegnamento della clinica delle malattie veneree nell'Istituto degli stud\u00ee superiori e di perfezionamento di Firenze ed esercit\u00f2 la professione medica presso l'Ospedale di Santa Maria Nuova. Nel 1866 fond\u00f2 insieme al collega Augusto Michelacci il \"Giornale Italiano delle Malattie Veneree e delle Malattie della Pelle\". Nel 1888, a seguito della morte di Michelacci, ottenne la cattedra di dermatologia, incarico che tenne fino alla morte."}
{"id": "8870544", "revid": "1745361", "url": "https://it.wikipedia.org/wiki?curid=8870544", "title": "Pila al litio", "text": ""}
{"id": "8870546", "revid": "212348", "url": "https://it.wikipedia.org/wiki?curid=8870546", "title": "Why He Told", "text": "Why He Told \u00e8 un singolo del rapper statunitense King Von, pubblicato il 24 luglio 2020 da Only the Family Entertainment e EMPIRE Distribution come sesto estratto dal suo primo album in studio Welcome to O'Block.\nDescrizione.\nNel brano, Von racconta di come un suo amico lo abbia tradito facendo da spia all'FBI.\nVideo musicale.\nIl video musicale \u00e8 stato pubblicato in concomitanza con l'uscita del singolo e mostra Von che canta guardando il discorso tra gli agenti federali e il suo amico."}
{"id": "8870551", "revid": "287204", "url": "https://it.wikipedia.org/wiki?curid=8870551", "title": "Ars et Labor", "text": "Ars et Labor \u00e8 stato un periodico mensile illustrato edito da Casa Ricordi, nato nel gennaio 1906 incorporando la precedente rivista \"Musica e Musicisti\" e pubblicato fino al 1912. Trattava temi che si concentravano molto sulla musica e sui musicisti, dando largo spazio all'arte e agli spettacoli teatrali. \nStoria.\n\"Ars et Labor\", diretta da Giulio Ricordi, fu una delle riviste artistiche pi\u00f9 interessanti del primo Novecento, con richiami anche al liberty sia per i contenuti, sia per l'eleganza della veste tipografica, il raffinato mensile rispecchiava gli interessi lirici e teatrali dell\u2019omonima Casa e si rivolgeva ad un pubblico specializzato. Spaziando ampiamente in tutti i settori del mondo culturale e dello spettacolo dell'epoca, proponeva rubriche di musica, di teatro, di danza, includendo anche notizie e splendidi servizi fotografici sulle esposizioni artistiche, sulla storia del costume e della moda, nonch\u00e9 sulla geografia del territorio nazionale, mentre validissimi illustratori, gli stessi artisti che per la famosa Casa editrice disegnarono i \"mitici manifesti\", arricchivano i testi. Le copertine a colori, che si devono ad artisti quali Dudovich, Metlicovitz, Malerba, Laskoff, Dal Monte, Anichini e Terzi, possono infine considerarsi tutte dei capolavori.\nDa ricordare l'apporto che la moglie di Dudovich, Elisa Bucchi, diede alla rubrica del periodico che si dedicava alla moda, convincendo suo marito a curarla. \nUna rubrica dedicata all'esposizione internazionale apparve regolarmente per tutta la durata della manifestazione sulla rivista e l\u2019editore stesso allest\u00ec un proprio stand di rappresentanza negli spazi del Salone delle Arti Grafiche. Un curioso ricordo della visita delle maestranze dell\u2019azienda all\u2019esposizione \u00e8 riportato sul numero del 15 settembre 1906. La morte di Giulio Ricordi avvenuta nel giugno 1912, fren\u00f2 bruscamente la storia editoriale ed artistica del periodico che, nel dicembre dello stesso anno cess\u00f2, fondendosi con il \"Secolo XX\", anche esso esistente gi\u00e0 dal 1902. "}
{"id": "8870554", "revid": "702184", "url": "https://it.wikipedia.org/wiki?curid=8870554", "title": "Celso Pellizzari", "text": "Biografia.\nFiglio del medico Giorgio Pellizzari (1814-1894) e di Adelaide Marzichi Lenzi (m. 1910), suo zio paterno era il medico Pietro Pellizzari (1823-1892). Si laure\u00f2 in medicina a Firenze nel 1876. Si trasfer\u00ec poi a Vienna dove si specializz\u00f2 in dermatologia con Ferdinando Ritter von Hebra, Moriz Kaposi, Karl Ludwig Sigmund, Ritter von Ilanor, Isidor Neumann e Edler von Heilwart. Nel 1883 ebbe la cattedra di dermosifilografia a Siena, nel 1884 a Pisa, nel 1892 a Firenze, dove rimase fino alla morte. Fu il primo a descrivere il quadro clinico della microsporia. Dopo iniziali studi concernenti patologie come sifilide (lue encefalica, sifilide della placenta, sieroterapia), rinoscleroma e lebbra, in seguito si occup\u00f2 principalmente di fototerapia, raggi X e radioterapia.\nNel 1905 fond\u00f2 l'Istituto elettrofotoradioterapico annesso alla clinica dermosifilopatica in via della Pergola che porta oggi il suo nome, uno dei primi centri fototerapici a livello mondiale.\nArchivio.\nLa Biblioteca Biomedica dell'Universit\u00e0 degli studi di Firenze conserva il fondo Celso Pellizzari, una piccola raccolta di carte utile a ricostruire le attivit\u00e0 dell'illustre medico."}
{"id": "8870556", "revid": "124283509", "url": "https://it.wikipedia.org/wiki?curid=8870556", "title": "A lyga 2021", "text": "La A lyga 2021 \u00e8 stata la 32\u00aa edizione della massima divisione del campionato lituano di calcio, iniziata il 5 marzo 2021 e terminata il 28 novembre 2021. Lo , squadra campione in carica, si \u00e8 riconfermata conquistando il titolo per la nona volta nella sua storia.\nStagione.\nNovit\u00e0.\nNessuna squadra \u00e8 retrocessa dalla A lyga 2020. Dalla 1 Lyga 2020 sono state promosse , , e , quest'ultima promossa al posto del , che non ha ottenuto la licenza per partecipare alla massima serie.\nFormula.\nIl campionato \u00e8 composto di 10 squadre e ogni squadra affronta le altre squadre quattro volte, due volte in casa e due in trasferta, per un totale di 36 giornate. Le ultime due squadre classificate retrocedono in 1 Lyga. La squadra prima classificata \u00e8 campione di Lituania ed \u00e8 ammessa al primo turno di qualificazione della UEFA Champions League 2022-2023. Le squadre classificate al secondo e terzo posto sono ammesse al primo turno di qualificazione della UEFA Europa Conference League 2022-2023, assieme alla vincitrice della Coppa di Lituania.\nClassifica finale.\nLegenda:\nNote:"}
{"id": "8870561", "revid": "110157", "url": "https://it.wikipedia.org/wiki?curid=8870561", "title": "4\u00aa edizione della Mlily Cup", "text": "La 4\u00aa edizione della MLily Cup si sarebbe dovuta disputare nel 2019, essendo una competizione biennale, ma a causa della pandemia si \u00e8 disputata anche nel corso del 2020 e del 2021, completando le semifinali a gennaio 2021.\nIl nome completo della competizione in inglese \u00e8 \u00abThe 4th MLILY 0 Pressure Mattress Cup World Go Open Tournament\u00bb.\nLa finale, al meglio dei cinque incontri, \u00e8 stata disputata tra due giocatori cinesi, Xie Ke 8d e Mi Yuting 9d, ed \u00e8 stata vinta da Mi per 3-2 (tutte le vittorie sono state ottenute dal giocatore bianco); si \u00e8 trattata della seconda vittoria per Mi, dopo quella dell'edizione 2013.\nSvolgimento.\nIl torneo \u00e8 a eliminazione diretta, partite singole fino ai quarti di finale, semifinali al meglio dei tre incontri, finale al meglio dei cinque incontri."}
{"id": "8870586", "revid": "15756", "url": "https://it.wikipedia.org/wiki?curid=8870586", "title": "Storia dell'Azerbaigian dal 1991", "text": "L'Azerbaigian dichiar\u00f2 la sovranit\u00e0 il 23 settembre 1989 e l'indipendenza dall'Unione Sovietica il 30 agosto 1991; in questo modo nacque la Repubblica dell'Azerbaigian. \nNei primi anni dell'indipendenza l'Azerbaigian fu coinvolto nella prima guerra del Nagorno Karabakh (1992-1994), conclusa con la perdita del controllo azero sulla regione del Nagorno Karabakh. Nel 2020, la seconda guerra nel Nagorno Karabakh (nota anche come \"Guerra nell'Artsakh\") ha riportato invece la regione sotto il controllo azero.\nLa situazione dei primi anni di indipendenza port\u00f2 alla rapida successione delle presidenze di Ayaz M\u00fctallibov e Ab\u00fclfaz El\u00e7ibay. Nel 1993 fu eletto presidente Heyd\u0259r \u018fliyev che, nonostante la sconfitta in Nagorno Karabakh, rimase presidente fino alla morte nel 2003. Da quella data \u00e8 stato presidente suo figlio, \u0130lham \u018fliyev.\nNel periodo di indipendenza, l'economia dell'Azerbaigian si \u00e8 basata sull'esportazione dei combustibili fossili, che ha prodotto una rapida crescita del prodotto interno lordo del paese. Un primo accordo per l'oleodotto Baku-Tbilisi-Ceyhan, entrato in funzione nel 2006, fu firmato da Azerbaigian, Georgia e Turchia il 18 novembre 1999, durante una riunione dell'Organizzazione per la sicurezza e la cooperazione in Europa (OSCE) a Istanbul, in Turchia. Nel 2021 \u00e8 in corso la costruzione del Corridoio Sud del Gas che, anche attraverso il Gasdotto Trans-Adriatico (TAP) in Italia, dovrebbe consentire al gas del giacimento azero di Shah Deniz l'accesso al mercato dell'Europa meridionale.\nIn questi anni, in Azerbaigian sono stati trasformati e modernizzati i modelli di istruzione, di formazione e di offerta del personale, le tecnologie dell'informazione e della comunicazione delle imprese, l'educazione dei bambini bisognosi di cure, l'istruzione prescolare e la formazione professionale, nonch\u00e9 i programmi di studio all'estero e altri settori.\nGennaio Nero.\nNella notte tra il 19 e il 20 gennaio 1990, su ordine diretto del Segretario Generale Michail Gorba\u010d\u00ebv del Comitato Centrale del Partito Comunista dell'Unione Sovietica, senza dichiarare lo stato di emergenza, truppe sovietiche furono portate a Baku e in varie parti dell'Azerbaigian.\nDurante questo intervento, 146 persone vennero uccise, 744 vennero ferite e 841 vennero arrestate illegalmente. 80 veicoli, 200 case e appartamenti, propriet\u00e0 statali e beni personali, vennero distrutti. Tra i morti vi furono donne, bambini e anziani, personale di ambulanza e polizia. La Costituzione dell'URSS, la Costituzione della RSS Azera e i diritti sovrani della Repubblica dell'Azerbaigian vennero violati. Questa azione mirava a sopprimere la lotta per la democrazia e la libert\u00e0 nazionale del popolo azero.\nNonostante le atrocit\u00e0 dell'esercito sovietico e lo stato di emergenza a Baku, il popolo azero tenne comunque una marcia di lutto; circa due milioni di persone parteciparono il 22 gennaio in piazza Azadliq ai funerali dei martiri.\nL'Indipendenza (1991).\nIl 24 agosto 1991, il Partito Comunista Sovietico fu sciolto e i paesi sovietici iniziarono a dichiarare la loro indipendenza. Il 18 ottobre 1991, durante una sessione dell'Alto Consiglio della Repubblica dell'Azerbaigian, fu adottato un \"Atto costituzionale sull'indipendenza dello Stato dell'Azerbaigian\". Questo rese l'Azerbaigian il sesto paese a lasciare l'URSS dopo Lituania, Lettonia, Estonia, Georgia e Armenia. L'atto di indipendenza fu confermato da un referendum nazionale il 29 dicembre 1991, quando l'Unione Sovietica aveva ufficialmente cessato di esistere.\nIl 5 febbraio 1991, la Repubblica dell'Azerbaigian decise di riadottare la \"bandiera tricolore della Repubblica Democratica dell'Azerbaigian\" come bandiera di stato dell'Azerbaigian.\nL'Inno dell'Azerbaigian fu registrato e filmato nel 1989 dal famoso compositore Aydin Azimov per un grande coro e orchestra sinfonica. Il 27 maggio 1992, l'Assemblea Nazionale dell'Azerbaigian adott\u00f2 la legge sull'inno nazionale della Repubblica dell'Azerbaigian.\nPresidenza di Ayaz M\u00fctallibov (1991\u20131992).\nNel maggio 1990 il Consiglio supremo della RSS Azera elesse M\u00fctallibov ultimo presidente della Repubblica socialista sovietica. Nel settembre del 1991 M\u00fctallibov sciolse il Partito Comunista azero e propone di cambiare la costituzione in modo da poter eleggere direttamente un presidente a livello nazionale; in seguito il Consiglio Supremo adott\u00f2 la dichiarazione d\u2019indipendenza dell\u2019Azerbaigian. L\u2019Azerbaigian divenne ufficialmente uno stato indipendente e M\u00fctallibov ne fu il primo presidente.\nNel 1992 scoppi\u00f2 la guerra del Nagorno Karabakh. Nella cittadina di Khojaly si consum\u00f2 un terribile massacro che mise a dura prova la stabilit\u00e0 del governo di M\u00fctallibov. \nAccusato di non essere stato in grado di proteggere gli abitanti di Khojaly e di aver gestito male la difesa del paese, sotto pressione del Fronte Popolare dell'Azerbaigian M\u00fctallibov fu costretto a presentare le proprie dimissioni all'Assemblea Nazionale. Le forze armate del Fronte Popolare dell'Azerbaigian, guidate da Ab\u00fclfaz El\u00e7ibay, presero il controllo del Parlamento e degli uffici della radio e della televisione di stato. M\u00fctallibov fu costretto a fuggire a Mosca.\nGuerra del Nagorno Karabakh (1988\u20131994).\nGi\u00e0 nel gennaio 1988 il governo armeno, contando sul sostegno degli organi di governn dell'URSS, aveva iniziato una deportazione di massa degli azeri che vivevano nella RSS Armena e in particolare a Yerevan. \nNel 1988, gli azeri iniziarono ad essere espulsi dagli insediamenti popolati da armeni nel Nagorno Karabakh. Nel settembre di quell'anno, tutti gli azeri furono espulsi da Khankendi, il pi\u00f9 grande insediamento del Nagorno Karabakh, e gli armeni furono espulsi da Shusha. Il 1\u00ba dicembre, il Soviet Supremo della RSS Armena adott\u00f2 illegalmente una risoluzione \"sull'annessione della regione autonoma del Nagorno Karabakh alla RSS Armena\". \nNel 1990, l'Armenia lanci\u00f2 apertamente un'aggressione contro l'Azerbaigian. Il 24 marzo 1990, gli armeni occuparono il villaggio di Baganis Ayrim nella regione del Gazax. Il 2 settembre 1991 i separatisti armeni dichiararono l'istituzione della \"Repubblica del Nagorno-Karabakh\" nella regione del Nagorno Karabakh della Repubblica dell'Azerbaigian. \nIl 23 settembre i Presidenti di Armenia e Azerbaigian si incontrarono nella citt\u00e0 russa di \u017deleznovodsk con la mediazione dei Presidenti di Russia e Kazakistan. Durante l'incontro, i presidenti concordarono una soluzione pacifica al conflitto. Nonostante l'accordo, per\u00f2, le unit\u00e0 militari armene lanciarono attacchi contro la popolazione azera nei distretti di Xocav\u0259nd e Hadrowt'. La maggior parte dei villaggi azeri in queste regioni fu occupata e la popolazione azera fu costretta a lasciare le proprie terre. Il 20 novembre, un elicottero che trasportava rappresentanti dei governi di Azerbaigian, Russia e Kazakistan in Karabakh per colloqui di pace fu abbattuto su Karakand.\nNella Repubblica del Nagorno Karabakh pi\u00f9 di 1 milione di persone furono sfollate durante la guerra civile del 1992-1994.\nNei primi giorni della guerra, l'Azerbaigian e l'Armenia si attaccarono a vicenda. Il 26 gennaio 1992, l'esercito azero, appena costituito, condusse l'Operazione Dashalti vicino a Shusha e fu sconfitto. A febbraio, gli armeni, insieme alle truppe russe, attaccarono e occuparono diversi villaggi del Karabakh e il 26 febbraio catturarono Khojaly e commisero massacri contro i civili. Il 9 maggio gli armeni occuparono Shusha e il 18 maggio la citt\u00e0 di Lachin. Il 7 giugno Ab\u00fclfaz El\u00e7ibay fu eletto presidente dell'Azerbaigian, e subito dopo, il 12 giugno, l'esercito azero attacc\u00f2 al fronte. Come risultato dell'attacco, gli azeri catturarno la regione di Shaumyan e il 4 luglio Aghdara. Il 1\u00ba settembre l'esercito azero liber\u00f2 il villaggio di Sirkhavand, quando met\u00e0 del territorio del Nagorno Karabakh era gi\u00e0 sotto il controllo dell'esercito azero. Successivamente, per\u00f2, la Russia inizi\u00f2 ad aumentare i suoi aiuti agli armeni e il 24 ottobre il Congresso degli Stati Uniti viet\u00f2 gli aiuti di Stato all'Azerbaigian.\nDopo sei anni di intensi combattimenti, entrambe le parti erano pronte per un cessate il fuoco. Diplomatici armeni e azeri si incontrarono nella prima parte del 1994 per definire i dettagli del cessate il fuoco. Il 5 maggio, con la Russia come mediatrice, tutte le parti accettarono di cessare le ostilit\u00e0. L'accordo fu firmato dai rispettivi ministri della difesa delle tre principali parti belligeranti (Armenia, Azerbaigian e Repubblica di Artsakh).\nPresidenza di Ab\u00fclfaz El\u00e7ibay (1992\u20131993).\nL'elezione di El\u00e7ibay a presidente fu una conseguenza della forte crisi causata dalla guerra del Nagorno Karabakh. Il 17 giugno 1992 si tennero le elezioni presidenziali con 7 candidati e l'elezione fu vinta da El\u00e7ibay. \nIl nuovo presidente fece una forte pressione per garantire il completo ritiro delle forze armate russe dall'Azerbaigian, che divenne cos\u00ec il primo paese ex-sovietico, dopo le nazioni del Baltico, liberato dalla presenza militare russa. El\u00e7ibay port\u00f2 anche alla creazione di una marina nazionale. Nel giugno del 1992 El\u00e7ibay ordin\u00f2 all'esercito azero una controffensiva nel Nagorno Karabakh con cui l'Azerbaigian entro la fine dell'anno si riappropri\u00f2 di circa il 50% della regione fin a circa 7 chilometri da Susha. Tuttavia, l'offensiva sub\u00ec un brusco cambiamento di rotta a causa della disorganizzazione e della mancanza di coordinamento delle operazioni, ma, soprattutto, per il tradimento del Ministro della Difesa, Rahim Qaziyev. \nNonostante la sua dedizione alla causa azera, El\u00e7ibay dimostr\u00f2 di non essere all'altezza della sua carica e nell'aprile del 1993 fu costretto a dimettersi, dopo la perdita del distretto di Kalbajar e dopo aver addirittura minacciato l'Armenia con un attacco nucleare. Con l'avvicinarsi dei rivoltosi a Baku, El\u00e7ibay fu costretto a fuggire nel suo villaggio nativo di Keleki in Nakhichevan.\nDurante la successiva presidenza di \u018fliyev, El\u00e7ibay torn\u00f2 a Baku nel 1997 e si un\u00ec alle forze di opposizione come leader del Partito del Fronte Popolare dell'Azerbaigian. Nel 1999 fu processato per aver accusato \u018fliyev di sostenere il Part\u00eeya Karker\u00e9n Kurd\u00eestan.\nPresidenza di Heyd\u0259r \u018fliyev (1993\u20132003).\nIl 3 ottobre 1993, a seguito del voto nazionale, Heyd\u0259r \u018fliyev fu eletto presidente della Repubblica dell'Azerbaigian. \nPrendendo la presidenza durante un periodo difficile della guerra nel Nagorno Karabakh, \u018fliyev inizi\u00f2 il lavoro rafforzando l'esercito. Us\u00f2 manovre diplomatiche per impedire rivolte interne e porre fine al disordine domestico con il sostegno del popolo. \nNella Costituzione nazionale, redatta nel 1995 sotto la guida di \u018fliyev e adottata con un voto pubblico, garantire i diritti umani e le libert\u00e0 fu dichiarato il pi\u00f9 alto scopo dello Stato.\nLa Commissione di Stato per le riforme agrarie fu costituita con il decreto di \u018fliyev del 2 marzo 1995. Sempre su iniziativa di \u018fliyev, l'Azerbaigian fu nel 1998 il primo paese dell'area ad abolire la pena di morte. \nDurante la presidenza di Heyd\u0259r \u018fliyev, la politica estera dell'Azerbaigian fu ricostruita e trasformata in una politica equilibrata. Le relazioni bilaterali tra l'Azerbaigian e altri paesi iniziarono ad approfondirsi. Furono stretti accordi sullo sviluppo congiunto, sulla condivisione della produzione per i campi petroliferi azeri e Chirag e per la porzione di acque profonde del campo di Gunashli nel settore azerbaigiano del Mar Caspio; il cosiddetto Contratto del Secolo fu firmato a Baku il 20 settembre 1994 dal governo dell'Azerbaigian e da un consorzio di 11 compagnie petrolifere di 6 paesi (USA, Regno Unito, Russia, Norvegia, Turchia, Arabia Saudita) alla presenza di Heyd\u0259r \u018fliyev. Il petrolio prodotto fino al 1999 fu speso per rimborsare il capitale investito, ma gi\u00e0 da quell'anno l'Azerbaigian inizi\u00f2 a trarre vantaggio dal contratto petrolifero.\nPresidenza di \u0130lham \u018fliyev (dal 2003).\nDopo la morte di Heyd\u0259r \u018fliyev, suo figlio \u0130lham \u018fliyev vinse le elezioni presidenziali del 15 ottobre 2003 e divenne presidente dell'Azerbaigian il 31 ottobre 2003. \u018fliyev inizi\u00f2 un secondo mandato nel 2008 dopo aver ottenuto una vittoria schiacciante in un'elezione boicottata dai principali partiti di opposizione. Con un referendum tenutosi l'anno successivo, rafforz\u00f2 ulteriormente il proprio potere rimuovendo una legge che vietava al presidente di candidarsi pi\u00f9 di due volte. Ottenne quindi un terzo mandato nel 2013, nonostante accuse di frode da parte degli osservatori delle elezioni e dell'opposizione.\nL'attivit\u00e0 di \u0130lham \u018fliyev ha proseguito la politica estera del padre, compreso il contrasto alle posizioni aggressive armene e alle violazioni dell'integrit\u00e0 territoriale dell'Azerbaigian. \u018fliyev ha inoltre ottenuto rispetto e prestigio nel mondo come un politico moderno e agile, rinforzando il ruolo e il prestigio dell'Azerbaigian a livello internazionale e locale. Grazie a riforme interne intelligenti e alla politica estera mirata attuata da \u0130lham \u018fliyev, l'Azerbaigian \u00e8 diventato un leader nel Caucaso meridionale. \nIl 19 ottobre 2006, \u0130lham \u018fliyev ha dato il via a un programma statale per l'istruzione dei giovani azeri all'estero.\nLa vittoria dell'Azerbaigian nella seconda guerra nel Nagorno Karabakh ha trasformato la statura politica del presidente \u0130lham \u018fliyev aumentando la sua popolarit\u00e0 a livelli che non aveva mai sperimentato durante i suoi 17 anni di governo autoritario. Il ritorno di parti del Nagorno Karabakh al controllo dell'Azerbaigian, insieme a tutti e sette i distretti occupati intorno alla regione separatista, ha cambiato il modo in cui molti nel paese vedono la leadership di \u018fliyev.\nSeconda guerra del Nagorno Karabakh (2020).\nLa guerra tra Armenia e Azerbaijan per il territorio conteso del Nagorno Karabakh si era riaccesa nel settembre 2020. Il 27 settembre 2020, le autorit\u00e0 azere hanno limitato l'accesso a Internet poco dopo l'inizio degli scontri, dicendo che era \"per prevenire le principali provocazioni armene\". Il 24 ottobre 2020, al fine di sostenere i militari e i cittadini, su raccomandazione della Banca centrale della Repubblica dell'Azerbaigian, le banche membri dell'Associazione delle banche dell'Azerbaigian hanno adottato all'unanimit\u00e0 la decisione di cancellare i debiti dei cittadini e dei militari che avevano subito danni.\nLe forze armate azere originariamente liberarono un certo numero di villaggi e ponti strategici, e il 22 ottobre liberarono completamente il confine meridionale del Karabakh con l'Iran; il 23 ottobre iniziarono a muoversi verso il Corridoio di La\u00e7in. Jabrayil fu liberato il 4 ottobre, Fizuli il 17 ottobre, Zangilan il 20 ottobre, Gubadli il 25 ottobre e Shusha l'8 novembre. La vittoria dell'Azerbaigian pose fine in 44 giorni ai 30 anni di occupazione. \nIl 9 novembre 2020, dopo la cattura di Shusha, tra il Presidente dell'Azerbaigian, Ilham \u018fliyev, il Primo Ministro dell'Armenia, Nikol Pashinyan, e il Presidente della Russia, Vladimir Putin \u00e8 stato firmato un accordo di cessate il fuoco, che ha posto fine a tutte le ostilit\u00e0 nella zona del Nagorno Karabakh dal 10 novembre 2020 alle 00:00 ora di Mosca."}
{"id": "8870587", "revid": "6923", "url": "https://it.wikipedia.org/wiki?curid=8870587", "title": "Ka\u015byapa", "text": "Ka\u015byapa (sanscrito: \u0915\u0936\u094d\u092f\u092a) \u00e8 un venerato saggio vedico dell'Induismo; \u00e8 chiamato anche Praj\u0101pati. \nKa\u015byapa \u00e8 un nome antico comune, che negli antichi testi ind\u00f9 e buddisti si riferisce a molte personalit\u00e0 diverse.\nBiografia.\nKa\u015byapa \u00e8 uno dei sette antichi saggi (\u1e5a\u1e63i) citati nel \u1e5agveda ed \u00e8 presente in numerosi altri testi sanscriti e mitologie indiane. Il dio Brahm\u0101 \u00e8 considerato suo nonno. Ka\u015byapa viene ritenuto progenitore degli esseri umani in quanto padre di Visasvat nonno di Manu. \nAlcuni degli inni vedici sono attribuiti a lui e nei testi vedici \u00e8 anche un essere mitico associato al sole.\nLe mogli e i figli.\nNel \"Mah\u0101bh\u0101rata\" e nei Pur\u0101\u1e47a, Ka\u015byapa \u00e8 un rishi che ha sposato un certo numero di figlie di Daksha, attraverso le quali sono discesi tutti gli esseri del mondo. Daksha Brahma era uno dei manasaputra di Brahmadeva. Su ordine di Brahmadeva, ottenne sessanta figlie per la procreazione e ne diede tredici come spose a Ka\u015byapa. Tutti gli esseri viventi sono figli di queste mogli di Ka\u015byapa, che includono creature marine e piante.\nI diversi testi forniscono indicazioni diverse sulle spose di Ka\u015byapa. Secondo il \"Ramayana\" ha sposato otto figlie: Aditi, Dithi, Danu, Kalaka, Tamra, Krodhavasha, Manu e Anala. Il \"Mah\u0101bh\u0101rata\" afferma che Ka\u015byapa ha sposato tredici figlie e d\u00e0 i loro nomi come Aditi, Diti, Danu, Kala, Danayu, Simhika, Krodha, Pradha, Vishva, Vinata, Kapila, Muni e Kadru. Il \"Vi\u1e63\u1e47u Pur\u0101\u1e47a\" concorda con il numero tredici, ma l'elenco fornito \u00e8 leggermente diverso: Adit\u012b, Diti, Danu, Arishta, Surasa, Surabhi, Vinata, Tamra, Krodhavasha, Ira, Khasa, Kadru e Muni. Mentre il numero tredici \u00e8 costante, i nomi variano in diversi Purana. Altri nomi delle mogli di Ka\u015byapa in vari Purana includono Anayusha o Danayusha, Sarama e Tvisha. \nAnche la descrizione dei suoi discendenti attraverso le sue mogli varia, ma generalmente sono i seguenti: \nAltre erano madri di vari esseri. Ka\u015byapa spos\u00f2 anche due figlie di Vaishvanara, Puloma e Kalika, e da loro gener\u00f2 sessantamila Danava conosciuti come Pauloma e Kalakanja o Kmakeya.\nTesti ind\u00f9.\nKa\u015byapa \u00e8 menzionato in numerosi testi ind\u00f9 come i Purana e i poemi epici. Queste storie sono ampiamente incoerenti e molte sono considerate allegoriche. \nKa\u015byapa \u00e8 chiamato anche Kapila. I Purana lo considerano come uno dei Saptharshi e Prajapati. Come molti altri saggi, tutti questi Ka\u015byapa potrebbero non essere una sola persona. Era il figlio di Kardama Prajapathi e Devahuti ed \u00e8 considerato un avatar di Vishnu. Ma secondo altre versioni sulla sua nascita, \u00e8 il figlio di Saptharshi Marichi. A lui viene attribuita una parte del Rig Veda. Ha composto il \"Kashyap Samhita\", uno dei primi libri sull'Ayurveda, ed era un chirurgo esperto. Il Mahabharata fornisce un riferimento a un testo chiamato \"Nigandu\", un primo dizionario di parole difficili in sanscrito, scritto da Ka\u015byapa. Questo era il libro di base su cui Yaska scrisse Nirukta, un Vedanga. \n\u00c8 prominente nel Bhagavata Purana, predicando la bhakti a sua madre Devahuti. Il Bhagavatam e la Bhagavad Gita presentano in parte una versione teistica della sua filosofia Samkhya. Tuttavia Ka\u015byapa protest\u00f2 contro il sacrificio di animali a Yajna. Nei Purana si dice che Ka\u015byapa insegn\u00f2 al suo discepolo Asuri la filosofia nota come Samkhya yoga. Asuri potrebbe essere stato il propagatore e famoso filosofo della filosofia Sankya, ma nessun documento scritto su di lui \u00e8 stato recuperato finora. \nNel Ramayana \u00e8 sposato con le otto figlie di Daksha, mentre nel Mahabharata e nel Vishnu Purana \u00e8 descritto come sposato con tredici figlie. Alcuni dei nomi delle tredici figlie sposate da Ka\u015byapa nel testo ind\u00f9 Vishnu Purana sono diversi dall'elenco trovato nel Mahabharata.\nAlcuni testi lo descrivono come figlio di Marichi e discendente della dinastia solare, altri come discendente di Uttamapada che spos\u00f2 le figlie di Daksha, e altri ancora come discendente di Hiranya Kashyapa. Questi testi possono corrispondere a personaggi diversi, tutti chiamati Ka\u015byapa . In alcuni Purana, si dice che Ka\u015byapa abbia prosciugato la valle del Kashmir per renderla abitabile.\nAttribuzioni.\nKa\u015byapa \u00e8 venerato anche nella tradizione ind\u00f9 e numerose leggende e testi composti nell'era medievale gli vengono attribuiti con reverenza in varie tradizioni ind\u00f9. Alcuni trattati a lui intitolati o attribuiti a lui includono:\n1. \"Kashyapa Samhita\", chiamato anche \"Vriddajivakiya Tantra\" o \"Jivakiya Tantra\", un classico libro di riferimento sulla pediatria ayurvedica, ginecologia e ostetricia. Il trattato \u00e8 scritto come un dialogo tra il saggio medico Ka\u015byapa e il suo studente di nome Vriddhajivaka, e per lo pi\u00f9 relativo alla cura dei neonati e alle malattie dei bambini. \n2. \"Kashyapa Jnanakandah\", o 'libro della saggezza di Ka\u015byapa': un testo del IX secolo del Vaisnavismo. \n3. \"Ka\u015byapa dharmasutra\": probabilmente un testo antico, ora andato perduto. L'esistenza del testo \u00e8 dedotta da citazioni e citazioni di studiosi indiani medievali. \n4. \"Ka\u015byapa sangita\", probabilmente un altro testo antico, ora andato perduto. Un trattato sulla musica, \u00e8 citato dallo studioso Shaivism e Advaita Abhinavagupta, in cui cita la spiegazione del saggio Kasyapa sul viniyoga di ogni rasa e bhava. Un altro studioso di musica ind\u00f9 di nome Hrdanyangama menziona i contributi di Ka\u015byapa alla teoria dell'alankara (decorazioni di note musicali). \n5. \"Kasyapasilpa\", chiamato anche \"Amsumad agama\", \"Kasypiya\" o \"Silpasastra di Ka\u015byapa\", \u00e8 un trattato sanscrito di architettura, iconografia e arti decorative, probabilmente completato nell'XI secolo."}
{"id": "8870588", "revid": "228587", "url": "https://it.wikipedia.org/wiki?curid=8870588", "title": "Distretto di Altaj (Mongolia)", "text": ""}
{"id": "8870592", "revid": "1543377", "url": "https://it.wikipedia.org/wiki?curid=8870592", "title": "Jil Sander (azienda)", "text": "Jil Sander S.p.A., con sede a Milano, \u00e8 un'azienda di moda fondata dalla stilista tedesca Jil Sander ad Amburgo nel 1968. Jil Sander ha venduto l'azienda nel 1999 al gruppo Prada ritirandosi nel 2004. L'azienda con il marchio Jil Sander \u00e8 dal 2021 di propriet\u00e0 del gruppo di lusso italiano OTB.\nStoria.\nNel 1967, Jil Sander, all'epoca di 24 anni, apr\u00ec una boutique di moda ad Amburgo sotto il nome di Jil Sander. Ha fondato Jil Sander GmbH nel 1968 e ha venduto le sue collezioni insieme alla moda di Sonia Rykiel, Thierry Mugler e altri dal 1974. L'idea originale di Sanders era quella di produrre abiti semplici a grandi margini in India, secondo lo slogan \"Buon design per pochi soldi\". Dopo aver fallito con questa idea, ha cambiato il suo concetto in abbigliamento di altissima qualit\u00e0 ma in piccole quantit\u00e0. Tuttavia, una presentazione della sua moda purista a Parigi nel 1975 incontr\u00f2 poco entusiasmo in un'epoca di moda opulenta e colorata. Fu solo nel 1976 che attu\u00f2 la svolta internazionale con il cosiddetto aspetto della cipolla, che consisteva in molte parti individuali che potevano essere combinate tra loro. I riconoscimenti all'inizio degli anni '80, specialmente tra le donne lavoratrici.\nNel 1979, Sander, in collaborazione con il produttore di cosmetici Lancaster (dal 1996 Coty), ha ampliato la gamma di prodotti per includere la serie di fragranze e cura Jil Sander Woman Pure. La licenza di profumo e la relativa pubblicit\u00e0 hanno permesso l'espansione dell'azienda. Il primo profumo maschile, Jil Sander Man Pure, \u00e8 arrivato nel 1981. Jil Sander Cosmetics ha raggiunto un fatturato di 15 milioni di marchi tedeschi nel 1981. Nei primi anni '80, il profumo di Jil Sander si \u00e8 classificato quarto nelle vendite in Germania, dietro Est\u00e9e Lauder Companies, Lanc\u00e9me e Chanel. Da allora, sono state lanciate numerose fragranze per uomo e donna - tra cui classici come Jil Sander Sun (1989), Jil Sander n. 4 (1990) e Sander for Men (1998) - alcune delle quali sono state anche interrotte.\nEspansione internazionale.\nNegli anni '80 \u2013 un'epoca in cui la moda in borghese e i colori tenui non erano presenti sulle passerelle internazionali \u2013 Sander present\u00f2 le sue collezioni alle sfilate milanesi per raggiungere meglio il pubblico internazionale. Nel 1989, la GmbH \u00e8 stata convertita in una societ\u00e0 per azioni ed \u00e8 stata quotata in Borsa a Francoforte. All'inizio degli anni '90, le vendite dell'azienda sono cresciute costantemente. La presenza di Jil Sander con numerosi negozi \u00e8 stata notevolmente ampliata, specialmente in Asia. A Tokyo, Hong Kong e Taipei sono stati creati flagship store, ai quali Sander ha partecipato personalmente al design in collaborazione con architetti rinomati come Michael Gabellini. Nel 1993, un flagship store \u00e8 stato aggiunto su Avenue Montaigne a Parigi. Gli anni '90 sono considerati il periodo di massimo splendore del marchio Jil Sander.\nNel 1992, il designer Roberto Menichetti viene assunto come assistente di Sander per la collezione donna. La collaborazione di Jil Sander con Puma dal 1996 in poi risale ai suoi e ai disegni di Sanders: la sneaker di design King \u00e8 stata presentata per la prima volta nel 1996, il modello Easy Rider \u00e8 seguito nel 1997. Sander aveva precedentemente progettato la propria scarpa sportiva per le donne e nel 1996 \u00e8 diventa la prima stilista di lusso a entrare in una collaborazione con un produttore di abbigliamento sportivo. La collezione uomo di Jil Sander \u00e8 stata lanciata nel 1997. Anche Menichetti contribu\u00ec con questi disegni. Il lancio della moda maschile Jil Sander - nel solito stile semplice - era stato ripetutamente rinviato da Sander negli anni precedenti. La moda maschile ha presto contribuito per circa il 20% alle vendite del Gruppo.\nAl Gruppo Prada.\nNel 1999, il gruppo italiano Prada ha acquistato il 75% delle azioni ordinarie e il 15% delle azioni privilegiate di Jil Sander AG per circa 275 milioni di marchi. Sander aveva cercato una joint venture per aumentare la quota di accessori. Nel 2000, si \u00e8 sorprendentemente dimessa dalla societ\u00e0 guidata dal CEO di Prada Patrizio Bertelli, ma ha assunto nuovamente la responsabilit\u00e0 progettuale dell'azienda nel maggio 2003. Bertelli aveva nominato l'ex stilista di Gucci, Milan Vukmirovic, in sostituzione di Sander, di cui ora ha rielaborato i disegni. Dal 2001 l'azienda comincia ad avere i conti in rosso. I disegni di Sanders per le due stagioni successive furono elogiati dalla stampa e accolti con entusiasmo dagli acquirenti. Il suo ritorno in azienda \u00e8 stato accompagnato da un aumento del 4% delle vendite. Tuttavia, la societ\u00e0 ha continuato a coprire un deficit di 17 milioni di euro. Nel novembre 2004, Sander ha lasciato la societ\u00e0 da lei fondata. Sander e Bertelli non erano riusciti a trovare una linea comune sulla direzione strategica dell'azienda.\nNella primavera del 2005, la societ\u00e0 Prada ha nuovamente registrato una perdita di 29,6 milioni di euro per l'esercizio 2004, nonostante un programma di riduzione dei costi che includeva tagli al personale allo showroom di Amburgo e il trasferimento di tutta la produzione in Italia.\nA investitori inglesi.\nNel febbraio 2006, Prada ha venduto Jil Sander ad una societ\u00e0 britannica di private equity Change Capital Partners (CCP) per circa 120 milioni di euro. Il Telegraph pubblic\u00f2 la notizia che la societ\u00e0 della stlista tedesca aveva problemi finanziari e il CEO di Prada, Patrizio Bertelli, dichiar\u00f2: \"Noi siamo impegnati nello sviluppo dei brand Prada e Miu Miu brands, sono certo che Change Capital Partners sar\u00e0 in grado di finanziare lo sviluppo del business Jil Sander\". Change Capital ha assunto non solo il marchio Jil Sander, ma anche il team di gestione e designer Raf Simons, che aveva celebrato il suo debutto nel design a Jil Sander a met\u00e0 del 2005 con la collezione maschile per la primavera 2006 ed \u00e8 stato successivamente elogiato dalla stampa con le collezioni femminili per le sue interpretazioni del patrimonio Sander Alla fine del 2006, la societ\u00e0 \u00e8 stata tolta dalla Borsa.\nAi giapponesi di Onward Holdings.\nNell'ottobre 2008, Change Capital Partners ha venduto le sue azioni di Jil Sander alla societ\u00e0 giapponese Onward Holdings Co. e alla sua ccontrollata europea Gibo Co. per 167 milioni di euro. Nel febbraio 2012, Sander \u00e8 tornata nell'azienda da lei fondata come direttore ccreativo. Onward Holdings aveva precedentemente terminato la sua collaborazione con il belga Raf Simons come direttore creativo di Jil Sander di comune accordo. Sander ha presentato la prima collezione dopo il suo ritorno alle sfilate maschili a Milano alla fine di giugno 2012. I critici hanno elogiato \"il taglio di arte [\u2026], colori, forme e materiali\" nei loro disegni di moda maschile e generalmente hanno riconosciuto che Sander \"gioca ancora nella prima lega di designer internazionali\". La prima collezione femminile di Sanders dal suo ritorno \u00e8 stata presentata a Milano alla fine di settembre 2012 e ha ricevuto recensioni positive.\nNell'autunno del 2013, la stilista ha nuovamente voltato le spalle alla societ\u00e0 con il suo nome. Ha detto di aver fatto il passo per motivi familiari. Nell'aprile 2014, Onward Holdings ha nominato l'italiano Rodolfo Paglialunga, ex stilista femminile di Prada e capo designer di Vionnet dal 2009 al 2011, come nuovo direttore creativo di Jil Sander. Paglialunga ha lasciato l'azienda nella primavera del 2017. Nell'aprile 2017, Jil Sander ha nominato la coppia di designer Lucie e Luke Meier come direttori creativi del marchio. La societ\u00e0 operava all'interno del Gruppo Onward Holdings come Jil Sander SpA, con sede a Milano e Jil Sander K.K. con sede a Tokyo.\nAlla OTB di Renzo Rosso.\nL'imprenditore della moda italiano Renzo Rosso ha acquistato le azioni nel 2021 per il suo gruppo di lusso OTB, che possiede tra l'altro anche l'etichetta di moda Diesel."}
{"id": "8870599", "revid": "76963", "url": "https://it.wikipedia.org/wiki?curid=8870599", "title": "Peter Pichler", "text": "\u00c8 un artista che ha padroneggiato il sintetizzatore originale, il Trautonium e il suo ulteriore sviluppo pi\u00f9 complesso, il Mixturtrautonium, in modo che si esibisca dal vivo e componga per esso. \u00c8 stato definito \u00abil pi\u00f9 grande virtuoso del Trautonium\u00bb dalla S\u00fcddeutsche Zeitung nel luglio 2013, sul programma Vox Populi dell'Opera di Stato Bavarese.\nBiografia.\nAll'et\u00e0 di quattordici anni, Pichler ha trovato l'opportunit\u00e0 di esprimere il suo atteggiamento musicalmente con la sua band punk CONDOM. Subito dopo \u00e8 seguita la proibizione del primo singolo e il successivo arresto per \"testo autorevole-offensivo\". Pichler ha studiato chitarra classica e liuto rinascimentale al Mozarteum di Salisburgo, al Conservatorio Leopold Mozart di Augusta e al Universit\u00e0 di musica di Karlsruhe. \n\u00c8 il vincitore del Bavarian Advancement Award e della borsa di studio per la musica della citt\u00e0 di Monaco di Baviera. Compone per film, televisione e teatro (e.g. M\u00fcnchner Kammerspiele) ed \u00e8 coinvolto come musicista, direttore musicale e arrangiatore in produzioni di Peter Licht, Funny van Dannen e Hans S\u00f6llner; anche come compositore, drammaturgo musicale e musicista in varie produzioni teatrali.\nNegli anni '90 ha girato l'Europa con l'etichetta indipendente Trikont con la sua band pop d'avanguardia NO GOODS. \nTrautonium.\nPichler incontra Oskar Sala, il maestro del Trautonium, nel 1996. Durante le varie visite al suo studio a Berlino, il suo desiderio di portare questo straordinario strumento pi\u00f9 lontano nel futuro viene rafforzato. \nNell'aprile 2019, Pichler ha portato il Trautonium fuori dall'Europa in un tour di concerti attraverso l'Australia per la prima volta nei suoi 90 anni di storia. \nIl 4 marzo 2021 si esibisce con il Trautonium al Festival di Sanremo insieme al gruppo musicale Extraliscio."}
{"id": "8870610", "revid": "92723", "url": "https://it.wikipedia.org/wiki?curid=8870610", "title": "Chiesa dei Minimi", "text": "La\u00a0chiesa di Minimi \u00e8 un\u00a0luogo di culto\u00a0cattolico\u00a0di La Riche, anticamente denominata Plessis-lez-Tours, nota per essere il luogo di sepoltura di San Francesco da Paola e del re del Regno di Napoli Federico d'Aragona.\nDurante tutto l'anno, il Convento Reale dei Minimi accoglie molti pellegrini dalla Francia e dall'Italia.\nOgni anno, all'inizio di aprile, una messa presso la tomba di San Francesco da Paola celebra la morte del santo.\nStoria.\nLuogo di sepoltura del fondatore dell'Ordine dei Minimi, San Francesco da Paola, chiamato in Francia da Luigi XI, che sperava che le preghiere del monaco lo salvassero dalla morte. Carlo VIII pag\u00f2 i lavori di costruzione del convento. L'edificio era costituito da una chiesa con il suo chiostro, un refettorio sormontato da quattordici celle per i monaci, un oratorio comunicante con la chiesa, un edificio per il capitolo e la sua sacrestia, cucine e cantine, due prigioni per i monaci, una cappella e il dormitorio di San Francesco, isolato dagli altri monaci.\nLa chiesa fu ampliata nel XVI secolo. Il convento raggiunse il suo apice nel XVII secolo. La chiesa e gli edifici annessi furono ampliati e ricevettero una nuova decorazione. Fu probabilmente in questo periodo che fu costruito l'edificio della servit\u00f9, l'unico rimasto.\nDurante la rivoluzione, il convento fu venduto come propriet\u00e0 nazionale. La chiesa fu distrutta e il materiale venduto. L'edificio religioso, in rovina, fu demolito prima della fine dell'Ottocento.\nNel 1877 fu costruita una cappella neogotica su progetto di Charles e Gustave Gu\u00e9rin, sul luogo della tomba dove fu deposto il corpo del santo prima di essere bruciato dagli ugonotti nel 1662. La cappella non fu mai terminata e furono costruiti solo il coro e l'abside.\nNonostante l'incendio del dormitorio nel 2008, l'Ordine dei Minimi di Roma ha acquisito l'intero convento nel 2010 e lo possiede ancora oggi. Purtroppo questo edificio con la sua architettura unica, classificato come monumento storico, \u00e8 inaccessibile e molto degradato."}
{"id": "8870612", "revid": "648716", "url": "https://it.wikipedia.org/wiki?curid=8870612", "title": "You Send Me", "text": "You Send Me \u00e8 un brano musicale del cantante statunitense Sam Cooke, pubblicato su singolo (lato B \"Summertime\") nel 1957 su etichetta Keen Records. Prodotto da Bumps Blackwell e arrangiato da Ren\u00e9 Hall, il pezzo fu il singolo di debutto di Cooke, e riscosse un grosso successo commerciale negli Stati Uniti, raggiungendo la vetta delle classifiche \"Billboard\" Rhythm &amp; Blues Records e \"Billboard\" Hot 100.\nLa canzone \u00e8 stata inserita nella lista delle \"500 incisioni rock and roll pi\u00f9 importanti\" dalla Rock &amp; Roll Hall of Fame. Nell'aprile 2010, il brano si \u00e8 posizionato 115\u00ba nella \"lista delle 500 migliori canzoni di sempre\" secondo la rivista \"Rolling Stone\".\nDescrizione.\nCooke scrisse \"You Send Me\" nel 1955 circa, ma diede il credito compositivo al fratello minore L.C. (che utilizzava il cognome originale della famiglia, \"Cook\") perch\u00e9 non voleva che il suo editore musicale ricavasse profitto dalla canzone. Egli aveva anche sperato che L.C. incidesse lui stesso la canzone come cantante. La prima incisione ufficiale della traccia si tenne a New Orleans nel dicembre 1956 nel corso della medesima sessione in studio che aveva prodotto \"Lovable\", la prima uscita al di fuori del genere gospel per Cooke (che volle pubblicare il singolo a nome Dale Cook). La versione maggiormente conosciuta di \"You Send Me\" fu invece incisa a Los Angeles nel giugno 1957.\nCover.\n\"You Send Me\" \u00e8 stata reinterpretata da svariati artisti nel corso degli anni, inclusi: Jesse Belvin (1957), Nat King Cole, Teresa Brewer, Michael Bolton, The Drifters, The Everly Brothers, The Four Seasons, Bobby Vee (1960), Jos\u00e9 Feliciano, Aretha Franklin, Steven Houghton, Nicolette Larson, Steve Miller Band, Van Morrison, Otis Redding, Sam &amp; Dave, Percy Sledge, Roy Ayers, Paul &amp; Paula (1963), The Supremes, The Manhattans (1985), Rachelle Ferrell, Fairground Attraction, Marcia Hines, Whitney Houston, Gregory Porter (2016), Dixie Chicks, Ponderosa Twins Plus One, Lynda Carter (2009) e Judie Tzuke (2003)\nIn Gran Bretagna, Rod Stewart pubblic\u00f2 la sua versione di \"You Send Me\" come parte di un medley con \"Bring It On Home to Me\"."}
{"id": "8870615", "revid": "439868", "url": "https://it.wikipedia.org/wiki?curid=8870615", "title": "Arens", "text": ""}
{"id": "8870618", "revid": "1516087", "url": "https://it.wikipedia.org/wiki?curid=8870618", "title": "Ferrari SF21", "text": "La Ferrari SF21 \u00e8 la sessantasettesima monoposto di Formula 1 realizzata dalla Ferrari, per partecipare al campionato mondiale di Formula 1 2021. La vettura \u00e8 stata presentata il 10 marzo 2021 ed \u00e8 la stretta evoluzione della precedente SF1000, essendo basata sullo stesso telaio e condividendone molti componenti non modificabili da regolamento.\nLivrea.\nLa livrea ricalca lo stile adottato dalle vetture della Scuderia nel biennio precedente, caratterizzato dal colore rosso opaco. Differentemente dagli anni passati per\u00f2, il retrotreno, compresa l'ala posteriore, sfuma sull'amaranto, il colore della 125 S, prima vettura prodotta dalla Scuderia, gi\u00e0 utilizzato per la livrea celebrativa dei 1000 Gran Premi usata dalla SF1000 in occasione del Gran Premio della Toscana 2020. La grafica dei numeri di gara riprende quella usata sulle vetture del Cavallino nel secondo dopoguerra, dettaglio anch'esso gi\u00e0 visto al Mugello l'anno precedente, mentre come novit\u00e0 c'\u00e8 il logo del \"title sponsor\" Mission Winnow che, sul cofano motore, \u00e8 colorato in verde. Tra gli altri sponsor, debutta il nuovo fornitore di orologi Richard Mille, che subentra al concorrente Hublot, e i cui loghi sono posizionati sugli attacchi dell'Halo al telaio; il nuovo pilota Carlos Sainz Jr. porta inoltre in dote lo sponsor personale Estrella Galicia 0,0, posizionato sull\"headrest\".\nDal Gran Premio di Francia al Gran Premio d'Italia e ancora nel Gran Premio di Turchia, i loghi Mission Winnow vengono tolti dalla vettura poich\u00e9 recepiti dalle legislazioni locali come una forma di pubblicit\u00e0 indiretta al tabacco; sempre dall'appuntamento del Paul Ricard si aggiunge il nuovo sponsor Amazon Web Services con loghi posizionati sul muso, all'interno delle paratie verticali dell'ala anteriore e sul cofano motore.\nCaratteristiche.\nLa SF21 non differisce molto dalla precedente SF1000, essendo i regolamenti del 2021 molto restrittivi in termini di evoluzione dell'auto, ma, come imposto dal regolamento, \u00e8 dotata di un nuovo fondo che \u00e8 ridotto nella parte posteriore oltre che di un diffusore e delle prese dei freni posteriori con appendici aerodinamiche anch'esse ridotte nelle dimensioni.\nDal punto di vista aerodinamico la SF21 porta una novit\u00e0 ai piloni di sostegno dell'ala anteriore, pi\u00f9 stretti, seppure la struttura del muso rimane invariata, mentre sulla parte alta dello stesso sono presenti due nuove appendici aerodinamiche. I radiatori sono stati rivisti permettendo una forma delle pance che scende verso il fondo e delle prese d'aria leggermente pi\u00f9 piccole. L\"airscope\" ha una forma pi\u00f9 tonda, non pi\u00f9 triangolare, ma, come per la SF1000, rimane affiancato da due appendici aerodinamiche. Dal momento che per la stagione 2021 gli aggiornamenti sono limitati a due gettoni da poter investire in una componente della vettura, la Ferrari ha scelto di concentrarsi sulla modifica della struttura del cambio, il quale ha permesso una maggiore rastrematura della parte posteriore della monoposto. La vettura \u00e8 dotata del nuovo motore 065/6, che ha subito modifiche al sistema ERS che, grazie alla nuova turbina, leggermente pi\u00f9 piccola della precedente, \u00e8 migliorato in termini di efficienza, ovvero di recupero dell'energia, mentre anche l\"intercooler\" \u00e8 stato riposizionato.\nSul motore a combustione interna si \u00e8 lavorato per cercare di aumentarne il grado di efficienza termica, anche grazie al contributo del fornitore Shell.\nCarriera agonistica.\nTest.\nNei test pre-stagionali tenutisi in Bahrain a marzo la SF21 mostra diversi miglioramenti rispetto all'annata precedente: la velocit\u00e0 in rettilineo \u00e8 aumentata grazie agli sviluppi a livello di motore e il bilanciamento della monoposto sembra migliorato. Tuttavia nel passo gara la monoposto fatica a ottenere buoni risultati, complice anche un alto degrado degli pneumatici. In tutte le tre giornate di test vengono impiegati entrambi i piloti ferraristi: la migliore prestazione \u00e8 quella di Sainz Jr., piazzatosi terzo nell'ultima giornata.\nStagione.\nLa SF21 si presenta al campionato con basse aspettative, complice il deludente sesto posto ottenuto dalla SF1000 nella stagione precedente, il peggiore risultato da quaranta anni; gli obiettivi per la nuova monoposto sono quelli di dimezzare lo svantaggio dalla concorrenza e puntare alla terza piazza tra i costruttori quale obiettivo pi\u00f9 realistico. L'avvio di campionato rispecchia le aspettative della Scuderia che, pur rimanendo ancora lontana da e , riesce a competere con la per il terzo posto in classifica costruttori.\nAl debutto in Bahrain le monoposto di Leclerc e Sainz Jr. evidenziano un buon passo, pagando tuttavia un minuto dalla vettura vincitrice. In Emilia-Romagna la Scuderia coglie un quarto e un quinto posto, a causa di una bandiera rossa che annulla il vantaggio accumulato da Leclerc, secondo prima della sospensione. A Monaco ancora Leclerc riporta il Cavallino in \"pole position\" dopo un anno e mezzo; proprio nella sessione di qualifica, tuttavia, il ferrarista danneggia seriamente la sua monoposto, non riuscendo a prendere parte alla propria gara di casa Il fine settimana del Principato \u00e8 comunque positivo per Maranello poich\u00e9 Sainz riesce a conquistare il primo podio stagionale con il secondo posto alle spalle del vincitore Max Verstappen.\nIn questa fase iniziale del campionato la SF21 si conferma molto veloce sul giro secco ma carente sul passo gara \u2014 in particolare nel non riuscire a sfruttare al meglio la monogomma Pirelli a mescola morbida \u2014: in Azerbaigian Leclerc conquista la seconda partenza al palo consecutiva, salvo cedere terreno il giorno dopo e chiudere di nuovo a ridosso del podio. I piazzamenti a punti dei due ferraristi permettono comunque alla Scuderia, al termine dell'appuntamento di Baku, di occupare per la prima volta il terzo posto tra i costruttori.\nNel successivo Gran Premio di Francia, tuttavia, c'\u00e8 un brusco passo indietro nelle prestazioni della SF21 che riporta la Ferrari agli scarsi livelli del 2020, con entrambe le vetture fuori dalla zona punti. Per gli appuntamenti di Stiria e Austria, entrambi corsi al Red Bull Ring, il team italiano prova quindi ad attuare una strategia diversa, privilegiando il passo gara rispetto alla qualifica: in entrambi i Gran Premi, a fronte di un risultato deludente al sabato, i due piloti riescono a rimontare alla domenica, terminando a punti. In Gran Bretagna la Scuderia si dimostra di nuovo in grado di giocarsela alla pari con la McLaren e anzi, riesce con Leclerc a condurre la gara fino a pochi giri dal termine, quando il monegasco deve accontentarsi della piazza d'onore a fronte della rimonta di Lewis Hamilton; nella circostanza il ferrarista torna sul podio dal Gran Premio di Gran Bretagna 2020.\nNel prosieguo di stagione, in Ungheria e Russia \u00e8 invece Sainz a salire sugli scudi, ottenendo due terzi posti: all'Hungaroring lo spagnolo, quarto al traguardo, giova della squalifica dell' di Sebastian Vettel nelle verifiche post-gara, mentre a So\u010di, in un Gran Premio scombussolato dalle condizioni climatiche, riesce comunque a far fruttare la sua migliore qualifica stagionale con il secondo posto in griglia."}
{"id": "8870621", "revid": "31886", "url": "https://it.wikipedia.org/wiki?curid=8870621", "title": "Zitkala-Sa", "text": "Biografia.\nScrisse diverse opere che raccontano le sue lotte per l'identit\u00e0 culturale e l'attrazione tra la cultura maggioritaria con cui era stata educata e la cultura Dakota (Yankton sioux) con cui era nata e cresciuta. I suoi libri furono tra le prime opere a portare le storie tradizionali dei nativi americani a un vasto pubblico di lettori di lingua inglese ed \u00e8 stata una delle pi\u00f9 importanti attiviste per i diritti nativi dei americani del XX secolo.\nLavorando con il musicista americano William F. Hanson, scrisse i testi delle canzoni per \"The Sun Dance\" (1913), prima opera degli indiani d'America.\n\u00c8 stata cofondatrice del National Council of American Indians nel 1926, associazione istituita per rivendicare i diritti dei nativi alla cittadinanza statunitense e ad altri diritti civili a cui erano stati a lungo negati; ne fu presidente del consiglio fino alla sua morte nel 1938."}
{"id": "8870632", "revid": "287204", "url": "https://it.wikipedia.org/wiki?curid=8870632", "title": "Normopatia", "text": "La normopatia, in psicodinamica, designa la tendenza a conformarsi eccessivamente alle norme sociali di comportamento senza osare esprimere la propria soggettivit\u00e0. Questa personalit\u00e0 \u00e8 stata descritta dagli psicoanalisti Joyce McDougall e Christopher Bollas. Bollas lo descrive come \"l'attenuazione e infine la scomparsa della soggettivit\u00e0, a favore di un s\u00e9 concepito come un oggetto materiale tra gli altri prodotti umani\". Lo psicoanalista Christophe Dejours mette in relazione la nozione di normopatia con quella di \"banalit\u00e0 del male\" sviluppata dalla filosofa Hannah Arendt a proposito di Adolf Eichmann, l'organizzatore della deportazione degli ebrei durante la seconda guerra mondiale.\nGuinsberg definisce il normopata come \u201ccolui che accetta passivamente come principio tutto ci\u00f2 che la sua cultura gli indica come buono, giusto e corretto, non osando mettere in discussione nulla e spesso nemmeno pensare qualcosa di diverso salvo giudicare criticamente chi lo fa e anche condannarlo o accettare che lo condannino (qualcosa di molto simile a ci\u00f2 che \u00e8 politicamente e socialmente noto come la maggioranza silenziosa)\".\nLa normopatia \u00e8 la nuova forma di desoggettivazione: naturalizzata, normalizzata, finalizzata ad accettare i processi sociali come \"naturali\". Il suo linguaggio, il suo pensiero, il suo comportamento regolato in vista del risultato e dell'efficacia, hanno perso ogni potere di risposta. "}
{"id": "8870633", "revid": "1649409", "url": "https://it.wikipedia.org/wiki?curid=8870633", "title": "Ordine di Pirogov", "text": "L'ordine di Pirogov () \u00e8 un'onorificenza della Federazione Russa istituita con il Decreto del Presidente della Federazione Russa del 19 giugno 2020 n. 404 \"Sull'istituzione dell'Ordine di Pirogov e della medaglia di Luca di Crimea\".\nL'onorificenza porta il nome del chirurgo, scienziato e accademico russo Nikolaj Ivanovi\u010d Pirogov (1810-1881), considerato il fondatore della chirurgia militare da campo, nonch\u00e9 della chirurgia come disciplina scientifica. L'ordine viene assegnato ai cittadini russi per premiare la dedizione nel fornire assistenza medica in situazioni di emergenza, epidemie, operazioni militari e altre circostanze che comportano un rischio per la vita; servizi resi nel campo dell'attivit\u00e0 medica pratica e l'organizzazione altamente efficace del lavoro di diagnosi, prevenzione e trattamento di malattie particolarmente pericolose; contributi al rafforzamento della salute pubblica, alla prevenzione dell'insorgenza e dello sviluppo di malattie infettive e non infettive; nonch\u00e9 in altri casi specificati nello statuto. Nei casi definiti dallo statuto dell'ordine, l'onorificenza pu\u00f2 essere assegnata a cittadini stranieri per premiare la fornitura di cure mediche in casi clinici difficili, il trattamento di malattie particolarmente pericolose, la partecipazione attiva alle attivit\u00e0 scientifiche delle organizzazioni mediche russe e altri meriti. Il motto dell'Ordine di Pirogov \u00e8 \"Misericordia, dovere, altruismo\".\nNel sistema di onorificenze dell'Unione Sovietica non vi erano decorazioni intitolate a Pirogov, tuttavia, la proposta di istituire l'Ordine di Pirogov fu avanzata per la prima volta durante la seconda guerra mondiale e fu discussa tra i pi\u00f9 alti livelli nel dopoguerra. Schizzi di progetti dell'Ordine di Pirogov furono conservati da vari artisti e architetti sovietici, ma non fu implementato un solo progetto. L'istituzione dell'Ordine di Pirogov nella Russia moderna avvenne nel contesto della pandemia di COVID-19: i primi assegnatari dell'onorificenza furono operatori sanitari e volontari che si distinsero nella lotta alla diffusione dell'infezione da coronavirus SARS-CoV-2.\nContesto storico.\nNikolaj Ivanovi\u010d Pirogov nacque il 13 novembre 1810 a Mosca. Nel 1828 si laure\u00f2 presso il Dipartimento di Scienze Mediche della Facolt\u00e0 di Medicina dell'Universit\u00e0 Imperiale di Mosca. Tra il 1828 e il 1832 si specializz\u00f2 in chirurgia presso l'Istituto Professionale aperto presso l'Universit\u00e0 Imperiale Dorpat per formare i futuri professori delle universit\u00e0 russe. Nel 1833 Pirogov ottenne il grado di dottore in medicina e nel 1836 fu eletto professore di chirurgia teorica e pratica presso l'Universit\u00e0 Imperiale di Derpt e dieci anni dopo divenne membro corrispondente dell'Accademia delle scienze di San Pietroburgo.\nPirogov \u00e8 considerato il fondatore della chirurgia militare sul campo, nonch\u00e9 uno dei fondatori della chirurgia come disciplina medica scientifica. Fu Pirogov il primo al mondo a usare l'anestesia in una situazione bellica; questo avvenne durante la battaglia di Salta, uno degli scontri pi\u00f9 sanguinosi della guerra caucasica, nel 1847. Durante la guerra di Crimea, Pirogov era il capo chirurgo di Sebastopoli, che rimase sotto assedio per 11 mesi; negli anni successivi, come consulente, fu anche sui fronti della guerra franco-prussiana del 1870-1871 e della guerra russo-turca del 1877-1878. Nel 1854, mentre operava tra i feriti nella difesa di Sebastopoli, Pirogov, per la prima volta nella storia della medicina russa, utilizz\u00f2 una garza gessata in condizioni di campo militare. Nelle sue opere, egli sottoline\u00f2 l'importanza della medicina preventiva, dell'unit\u00e0 di trattamento e dell'evacuazione dei feriti, nonch\u00e9 del loro smistamento. Pirogov mor\u00ec il 23 novembre [5 dicembre] 1881. Gli sono intitolate diverse istituzioni mediche, in particolare, l'Universit\u00e0 Medica di Ricerca Nazionale Russa a Mosca.\nAntefatti e istituzione dell'ordine.\nProgetto sovietico dell'Ordine di Pirogov.\nCome notato dallo storico della faleristica Valery Alexandrovich Durov, l'idea di istituire un ordine intitolato a Pirogov come ricompensa per gli ufficiali medici sorse durante la seconda guerra mondiale. Vennero anche discusse questioni come la rinascita della Croce di San Giorgio per i soldati, dell'istituzione dell'Ordine di Denis Davydov per premiare i partigiani e persino la possibilit\u00e0 di introdurre l'Ordine della Stella di Ferro come contrappeso alla Croce di Ferro tedesca; nessuno dei progetti di cui sopra fu mai attuato.\nIl dottore in scienze storiche S. S. Ilizarov, in un suo articolo richiam\u00f2 l'attenzione sul fatto che, a seguito di uno studio dei documenti custoditi nel Dipartimento di Scienze del Comitato Centrale del Partito Comunista dell'Unione Sovietica relativi al periodo 1942-1953, era venuto a conoscenza della preparazione di un progetto per l'istituzione di premi statali per premiare scienziati per risultati ottenuti nel campo della scienza e successi nell'insegnamento: fu proposto di stabilire ordini intitolati a Michail Vasil'evi\u010d Lomonosov, Dmitrij Ivanovi\u010d Mendeleev, Nikolaj Ivanovi\u010d Pirogov e Ivan Petrovi\u010d Pavlov. \"La prima impressione sulla conoscenza della storia del fallito tentativo di introdurre il sistema di ordini \u00e8 stata scioccante per gli scienziati, perch\u00e9 un altro tocco luminoso \u00e8 emerso dal velo di un passato che sarebbe meglio dimenticare che ricordare\", scrive il ricercatore.\nIlizarov richiama l'attenzione sui documenti del dipartimento di propaganda e agitazione del Comitato centrale del PCUS sui progetti degli ordini di Lomonosov, Mendeleev, Pirogov e Pavlov, in particolare, sul promemoria indirizzato al segretario della Centrale Comitato del PCUS Andrej Aleksandrovi\u010d \u017ddanov. Egli osserva che questi materiali contengono informazioni sufficienti per comprendere le principali circostanze del tentativo di stabilire nuove onorificenze: \"Quindi, secondo gli autori della nota del Dipartimento di Propaganda e Agitazione del Comitato Centrale del Partito Comunista (bolscevichi) del 2 luglio 1946, essi eseguirono le precedenti istruzioni date dal Segretariato del Comitato Centrale del Partito Comunista, e la questione delle onorificenze era stata precedentemente discussa in seno al Comitato centrale. Non siamo a conoscenza della data dell'incontro. Ovviamente avvenne nel 1944 (non pi\u00f9 tardi dell'aprile 1945), poich\u00e9 fu durante tale riunione che fu dato l'ordine di preparare i bozzetti degli ordini\", scrive. Ilizarov sottolinea anche che la maggior parte degli schizzi degli ordini sono datati al 1945. In un altro documento, una nota segreta di Siergiej Wasiljewicz Kaftanow, presidente del Comitato sindacale per l'istruzione superiore sotto il Consiglio dei commissari del popolo dell'URSS, datata 7 maggio 1945 e indirizzata a Georgij Maksimilianovi\u010d Malenkov, Secondo Segretario del Partito Comunista dell'Unione Sovietica, si parla di porre al governo la questione di istituire \"medaglie intitolate a eminenti scienziati russi\". \"Se Kaftanov non ha fatto una prenotazione, allora si pu\u00f2 presumere che l'idea fosse stata originariamente avanzata per stabilire solo delle medaglie\", riassume Ilizarov.\nGli schizzi dell'Ordine di Pirogov, realizzati da uno studente laureato dell'Accademia di architettura, M. Pershin, da architetti e artisti come A. K. Barutnev e Y. O. Rubanchik, dall'architetto A.N. Lanceray, dall'artista A.E. Lopukhin sono sopravvissuti. Ilizarov definisce i progetti di Lanceray come i pi\u00f9 espressivi e, a modo loro, monumentali; i progetti di Barutnev e Rubanchik, cos\u00ec come quelli di Pershin, secondo lo studioso, si distinguono per una certa originalit\u00e0, mentre gli schizzi di Lopukhin sono \"eclettici nell'architettura e sensuali nei colori\".\nL'Ordine sovietico di Pirogov, secondo la bozza di statuto, avrebbe dovuto premiare gli scienziati \"per i risultati eccezionali nel campo delle scienze mediche e il successo nella formazione di personale altamente qualificato\". L'onorificenza avrebbe dovuto avere due gradi: l'Ordine Pirogov di I classe aveva lo scopo di premiare accademici, membri a pieno titolo di accademie di scienze e dottori in scienze \"per la creazione di una propria direzione scientifica, che abbia avuto un'influenza fruttuosa sullo sviluppo della scienza, per scoperte e invenzioni scientifiche eccezionali che abbiano costituito una tappa significativa nello sviluppo della teoria medica e della medicina e altri risultati; l'Ordine di Pirogov di II Classe avrebbe dovuto essere assegnato sia a scienziati idonei a ricevere l'ordine di I classe, sia a membri corrispondenti di accademie di scienze, professori non in possesso del dottorato, candidati scienziati, professori associati, professori di scienze dipendenti di istituti di ricerca e insegnanti di istituti di istruzione superiore per meriti quali \"eccezionale ricerca sperimentale e teorica, che abbia rappresentato un importante contributo allo sviluppo della scienza e grandi scoperte scientifiche e invenzioni\". Il premio maggiore in relazione all'Ordine di Pirogov doveva essere l'Ordine di Mendeleev mentre quello inferiore avrebbe dovuto essere l'Ordine di Pavlov.\nParlando dei motivi per cui il progetto dell'Ordine Pirogov, come i progetti di altre onorificenze simili non venne mai attuato, Ilizarov osserva che su questo tema \"si possono solo costruire spiegazioni plausibili\". Il ricercatore esprime l'opinione che l'istituzione di nuove onorificenze fosse prevista per celebrare la vittoria dell'Unione Sovietica nella seconda guerra mondiale e il 220\u00ba anniversario dell'Accademia delle scienze dell'URSS, ma che non fu possibile realizzare i progetti in tempo. \"Ben presto ombre minacciose aleggiarono sulle teste dell'intellighenzia sovietica, che si infittirono sempre di pi\u00f9, e il 28 aprile 1947 il fascicolo sugli ordini fu inviato all'archivio, dove \u00e8 rimasto segretamente riposto per quasi mezzo secolo\", riassume lo storico. In parte in disaccordo con l'opinione di Ilizarov, sono il membro dell'Accademia delle scienze russa Alexander Danilovich Nozdrachyov e il dottore in scienze mediche E.L. Polyakov, che sottolinearono che il tentativo di stabilire premi con i nomi di scienziati russi era associato non solo alla celebrazione dell'anniversario dell'Accademia delle scienze dell'URSS, ma anche a una logica continuazione del processo di restaurazione e promozione delle tradizioni nazionali russe cancellate dalla rivoluzione. \"Non \u00e8 ancora chiaro il motivo per cui non sia mai stata implementata un'idea cos\u00ec scrupolosamente documentata, supportata da schizzi eseguiti con cura, per stabilire ordini che prendono il nome da scienziati eccezionali\", sottolineano i due.\nL'Ordine di Pirogov nel sistema di onorificenze della Russia.\nFino al 2020, in Russia, come in Unione Sovietica, non vi erano ordini specializzati per premiare meriti medici, n\u00e9 onorificenze che portavano il nome di Nikolaj Ivanovi\u010d Pirogov: negli anni sovietici, agli operatori sanitari venivano assegnati i titoli onorifici di \"Dottore onorato della RSFS\" e di \"Medico del popolo dell'URSS\". I titoli simili di \"Dottore onorato della Federazione Russa\" e di \"Operatore sanitario onorato della Federazione Russa\" furono introdotti nella Federazione Russa. Come premio pubblico, l'Ordine di Pirogov fu istituito il 17 aprile 2004 dall'Accademia Europea di Scienze Naturali; l'agenzia di informazione RIA Novosti defin\u00ec questo ordine \"uno dei premi pi\u00f9 onorevoli in ambito medico\". Nel 2014, la Societ\u00e0 russa di storia della medicina ebbe l'iniziativa di istituire la Medaglia Pirogov come premio dipartimentale del Ministero della Salute della Federazione Russa. Gli autori dell'iniziativa ritenevano che tale premio possa essere assegnato a medici, scienziati, insegnanti e rappresentanti del personale infermieristico \"per i risultati eccezionali nelle attivit\u00e0 professionali, scientifiche, pedagogiche e mediche\".\nNel dicembre del 2019, a Wuhan (provincia di Hubei, Cina) venne registrato un focolaio di infezione causato dal nuovo coronavirus SARS-CoV-2. Il 30 gennaio 2020 l'Organizzazione mondiale della sanit\u00e0 dichiar\u00f2 l'epidemia un'emergenza sanitaria pubblica di portata internazionale e l'11 marzo successivo dichiar\u00f2 lo stato di pandemia. In Russia, l'infezione da COVID-19 fu rilevata in tutti i soggetti federali entro met\u00e0 di aprile del 2020. Il 26 maggio 2020 il presidente russo Vladimir Putin dichiar\u00f2 che il picco dell'epidemia in Russia era passato. Nel giugno successivo, la vice primo ministro della Federazione Russa Tat'jana Alekseevna Golikova annunci\u00f2 che il picco dell'incidenza di COVID-19 in Russia era stato raggiunto l'11 maggio: in quel giorno, il numero di nuove persone infette rilevate era pari a 11\u00a0656. Il numero di morti per COVID-19 in Russia, secondo i dati ufficiali, entro la fine dell'estate 2020 super\u00f2 le 17\u00a0000 persone; tuttavia le statistiche ufficiali sul numero di infetti e morti in Russia vennero ripetutamente criticate, anche dai media stranieri.\nSullo sfondo della diffusione del COVID-19 in Russia, venne deciso di istituire nuove onorificenze statali destinate a premiare gli operatori sanitari che si sono distinti in un'epidemia. Putin afferm\u00f2 che \"risultati senza precedenti in nome del popolo, della Patria, senza dubbio, sono degni di uno speciale incoraggiamento da parte dello Stato\". Con decreto del Presidente della Federazione Russa del 19 giugno 2020 n. 404, vennero approvati lo statuto e la descrizione dell'Ordine di Pirogov. Come notato da RBK, l'Ordine di Pirogov \u00e8 il primo ordine istituito in Russia dal 2012: il 3 maggio di quell'anno il presidente russo Dmitrij Anatol'evi\u010d Medvedev ripristin\u00f2 l'Ordine di Santa Caterina la Grande Martire. Contemporaneamente all'Ordine di Pirogov, lo stesso decreto presidenziale istitu\u00ec la medaglia di Luca di Crimea.\nAssegnazione.\nSecondo lo statuto dell'ordine, approvato con decreto del Presidente della Federazione Russa del 19 giugno 2020 n. 404 \"Sulla creazione dell'Ordine Pirogov e della medaglia di Luca di Crimea\", esso viene assegnato ai cittadini della Federazione per premiare:\nLo statuto dell'ordine stabilisce anche che questo premio possa essere assegnato a cittadini stranieri \"per la fornitura di cure mediche in casi clinici difficili, il trattamento di malattie particolarmente pericolose, la partecipazione attiva alle attivit\u00e0 scientifiche delle organizzazioni mediche russe e altri meriti\".\nUn cittadino russo, di regola, pu\u00f2 ricevere l'Ordine di Pirogov, a condizione che egli abbia gi\u00e0 ricevuto un'altra onorificenza statale della Federazione Russa. Inoltre, lo statuto consente di assegnare l'ordine postumo.\nIl distintivo \u00e8 indossato sul lato sinistro del petto e, in presenza di altri ordini della Federazione Russa, viene posto dopo il distintivo l'Ordine al merito navale. Per le occasioni speciali e l'eventuale uso quotidiano, \u00e8 previsto l'uso di una copia in miniatura del distintivo da porre dopo la copia in miniatura del distintivo dell'Ordine al merito navale. Quando viene indossato sull'uniforme, la barretta \u00e8 posta dopo quella dell'Ordine al merito navale.\nInsegne.\nIl distintivo dell'Ordine Pirogov \u00e8 in argento e ha la forma di una croce greca smaltata di rosso. Ai bordi della croce \u00e8 presente uno stretto bordo convesso di colore dorato.\nSulla croce \u00e8 sovrapposto un medaglione tondo in argento con bordo convesso, ricoperto di smalto bianco, ad una distanza di 2 millimetri dal bordo esterno \u00e8 presente un bordo convesso interno, tra i bordi lungo la circonferenza del medaglione sono presenti zirconi. Nel campo del medaglione vi \u00e8 un ritratto a busto di Nikolaj Ivanovi\u010d Pirogov, mezzo girato a destra. Sopra il ritratto \u00e8 presente un'iscrizione dorata in lettere a rilievo: \"\u041d\u0418\u041a\u041e\u041b\u0410\u0419 \u041f\u0418\u0420\u041e\u0413\u041e\u0412\" (in italiano: NIKOLAJ PIROGOV). La croce \u00e8 posta su una piattaforma rotonda ricoperta di smalto bianco. Tra i bracci della croce vi sono dei triangoli. Sulla parte superiore della croce \u00e8 posta una corona d'ulivo all'interno della quale si trova una coppa ippocratica, una coppa intrecciata con un serpente, di colore dorato.\nSul retro del distintivo vi \u00e8 la scritta \"\u041c\u0418\u041b\u041e\u0421\u0415\u0420\u0414\u0418\u0415, \u0414\u041e\u041b\u0413, \u0421\u0410\u041c\u041e\u041e\u0422\u0412\u0415\u0420\u0416\u0415\u041d\u041d\u041e\u0421\u0422\u042c\" (in italiano: MISERICORDIA, DOVERE, ALTRUISMO), che \u00e8 il motto dell'ordine, composto da lettere maiuscole in rilievo. Il numero di seri dell'ordine si trova sotto il motto.\nIl distintivo dell'Ordine di Pirogov, con l'aiuto di un occhiello e di un anello, \u00e8 collegato a un blocco pentagonale ricoperto da un nastro moir\u00e9 bianco di seta con tre strisce rosse longitudinali al centro del nastro. La larghezza del nastro \u00e8 di 24 millimetri, la larghezza della striscia centrale \u00e8 di 3 millimetri, la larghezza delle strisce a sinistra e a destra di essa \u00e8 di 2 millimetri e la distanza tra le strisce \u00e8 di 1 millimetro.\nSulla giacca viene indossata una copia in miniatura del distintivo dell'Ordine. La distanza tra le estremit\u00e0 della croce \u00e8 di 15,4 millimetri, l'altezza del distintivo \u00e8 di 19,2 millimetri, la lunghezza del lato superiore \u00e8 di 10 millimetri, la lunghezza di ciascun lato \u00e8 di 10 millimetri, la lunghezza di ciascun lato che forma l'angolo inferiore \u00e8 di 10 millimetri.\nQuando si indossa il nastro dell'Ordine di Pirogov sulle uniformi, viene utilizzato un nastrino con un'altezza di 8 millimetri e una larghezza di 24 millimetri. Sul nastro dell'Ordine di Pirogov, a forma di rosetta, \u00e8 allegata un'immagine in miniatura del distintivo dell'ordine in metallo smaltato. La distanza tra le estremit\u00e0 della croce \u00e8 di 13 millimetri e il diametro della rosetta \u00e8 di 15 millimetri.\nInsigniti.\nLe prime assegnazioni dell'Ordine di Pirogov avvennero il 21 giugno 2020: in questo giorno in Russia viene celebrata la Giornata del lavoratore medico. Con Decreto del Presidente della Federazione Russa n. 407 l'ordine fu assegnato a 1175 persone \"per un grande contributo alla lotta contro l'infezione da coronavirus (COVID-19), dedizione e alta professionalit\u00e0 dimostrata nello svolgimento delle funzioni mediche\". Con Decreto del Presidente della Federazione Russa n. 408 l'ordine fu assegnato a 630 persone \"per un grande contributo alla lotta contro l'infezione da coronavirus (COVID-19) e il lavoro disinteressato dimostrato nello svolgimento del dovere professionale\".\nI media hanno richiamato l'attenzione sull'assegnazione postuma dell'ordine ad una residente di Karsun (oblast' di Ul'janovsk), Svetlana Anuryeva. Ella era una ragazza che studi\u00f2 al Collegio medico di Karsun e che era volontaria dal febbraio 2019. Durante l'epidemia di infezione da coronavirus, consegn\u00f2 cibo ai pensionati, soddisfacendo autonomamente, secondo il portale \"volontari-medici\", 30 richieste al mese. Nel maggio del 2020, Anuryeva fu ricoverata in ospedale e i medici le diagnosticarono un cancro al quarto grado. Il 12 maggio la volontaria fu dimessa dall'ospedale e riprese ad aiutare i bisognosi ma il 22 dello stesso mese venne nuovamente ricoverata e il 31 maggio mor\u00ec. I partecipanti all'iniziativa \"Siamo insieme\" in un incontro con il presidente richiamarono l'attenzione sulla necessit\u00e0 di prendere atto dei meriti di Anuryeva. Il 29 giugno 2020 con Decreto del Presidente della Federazione Russa n. 431 fu insignita postuma dell'Ordine di Pirogov con la motivazione \"per la dedizione dimostrata nella lotta contro l'infezione da coronavirus (COVID-19)\".\nCon Decreto del Presidente della Federazione Russa n. 675, l'Ordine di Pirogov venne assegnato a Veron\u00edka \u00cdgorevna Skvorts\u00f3va, gi\u00e0 capo dell'Agenzia federale di medicina e biologia e ministro della salute dal 2012 al 2020 \"per un grande contributo allo sviluppo dell'assistenza sanitaria, all'organizzazione del lavoro per prevenire e la diffusione dell'infezione da coronavirus (COVID-19) e i molti anni di lavoro coscienzioso\"."}
{"id": "8870635", "revid": "439868", "url": "https://it.wikipedia.org/wiki?curid=8870635", "title": "Armbruster", "text": ""}
{"id": "8870636", "revid": "287204", "url": "https://it.wikipedia.org/wiki?curid=8870636", "title": "Cattedrale di San Rocco (Caloocan)", "text": "La chiesa di San Rocco (in filippino: \"Katedral ni San Roque\") \u00e8 un luogo di culto cattolico di Caloocan, nelle Filippine, e cattedrale della diocesi di Kalookan.\nStoria.\nIl primo edificio era una piccola cappella costruita nel 1765. La chiesa fu eretta in parrocchia l'8 aprile 1815. La costruzione di una chiesa pi\u00f9 grande inizi\u00f2 nel 1819 e fu terminata nel 1847.\nIl 10 febbraio 1899, la chiesa fu parzialmente distrutta dalle forze statunitensi durante la guerra filippino-americana. Dopo la guerra, la chiesa venne ricostruita nel 1914.\nLa chiesa si deterior\u00f2 nel corso degli anni e nel 1977 si progett\u00f2 un nuovo luogo di culto, ma questo piano non si concretizz\u00f2 e pertanto si ristruttur\u00f2 l'edificio attuale.\nPapa Giovanni Paolo II, con la sua lettera apostolica \"Quoniam Quaelibet\" del 28 giugno 2003, eresse la nuova diocesi di Kalookan ed elev\u00f2 la chiesa a cattedrale.\nIl 12 dicembre 2015 la chiesa \u00e8 stata consacrata ed una reliquia dell'osso di San Rocco \u00e8 stata portata alla pubblica venerazione in una veglia in preparazione alla dedicazione della cattedrale. La reliquia era un dono di papa Francesco per il 200\u00ba anniversario della parrocchia ed \u00e8 stata depositata sulla mensa dell'altare durante il rito di dedicazione. Il 13 agosto 2017, un'altra reliquia ossea di San Rocco \u00e8 stata donata alla cattedrale dalla Cappella delle Sacre Reliquie a Cebu."}
{"id": "8870641", "revid": "439868", "url": "https://it.wikipedia.org/wiki?curid=8870641", "title": "Armenante", "text": ""}
{"id": "8870643", "revid": "287204", "url": "https://it.wikipedia.org/wiki?curid=8870643", "title": "Coppa Ronchetti 1991-1992", "text": "L'edizione 1991-1992 della Coppa europea Liliana Ronchetti \u00e8 stata la ventunesima della seconda competizione europea per club di pallacanestro femminile organizzata dalla FIBA Europe. Si \u00e8 svolta dal 2 ottobre 1991 al 18 marzo 1992.\nVi hanno partecipato quarantadue squadre. Il titolo \u00e8 stato conquistato dall'Associazione Sportiva Vicenza, nella finale disputata su due gare sull'Enichem Priolo."}
{"id": "8870648", "revid": "119185727", "url": "https://it.wikipedia.org/wiki?curid=8870648", "title": "Young Stoner Life", "text": ""}
{"id": "8870665", "revid": "486946", "url": "https://it.wikipedia.org/wiki?curid=8870665", "title": "Vicolo del Canto Rivolto", "text": ""}
{"id": "8870668", "revid": "709565", "url": "https://it.wikipedia.org/wiki?curid=8870668", "title": "Bagrus meridionalis", "text": "Bagrus meridionalis, comunemente chiamato kampango o kampoyo, \u00e8 una specie di pesce gatto del genere \"Bagrus\" a rischio di estinzione, endemica del Lago Malawi, del Lago Malombe e nel tratto iniziale del fiume Shire, in Africa. Preferisce aree vicino a rocce in acque meno profonde di 50 m, ma si trova anche pi\u00f9 in profondit\u00e0 e su un fondo sabbioso o fangoso.\nAspetti morfologici.\nIl kampango \u00e8 tra i pesci pi\u00f9 grandi del bacino del lago Malawi, raggiungendo una lunghezza massima di circa 1 m o anche 1,5 m. La lunghezza media \u00e8 di circa 42\u00a0cm e le femmine sono in genere pi\u00f9 grandi dei maschi. Gli adulti sono complessivamente nerastri, mentre i giovani sono grigi con macchie scure. Durante il giorno i kampango si nascondono nelle caverne, ma intorno al tramonto o all'alba cacciano e mangiano le loro prede, principalmente ciclidi.\nBiologia e riproduzione.\nIl maschio scava un nido poco profondo nel fondale sabbioso, spesso vicino alle rocce, dove la femmina depone diverse migliaia di uova. Dopo la schiusa, i piccoli si nutrono principalmente delle uova trofiche (non fecondate) che la madre depone, ma prendono anche invertebrati che il padre porta loro in bocca. Le uova e i piccoli sono custoditi con molta attenzione dai genitori. I giovani kampango lasciano la protezione dei loro genitori solo quando sono lunghi circa 12\u00a0cm, ma prima di questo la maggior parte sono gi\u00e0 stati tipicamente uccisi dai ciclidi che si nutrono di uova e avannotti, come \"Mylochromis melanonotus\" e \"Pseudotropheus crabro\". Altre volte \"Pseudotropheus crabro\" ha una relazione mutualistica con il kampango, poich\u00e9 lo pulisce nutrendosi di parassiti e tessuti morti. Un altro pesce gatto, \"Bathyclarias nyasensis\", \u00e8 un parassita della covata del kampango. \u00c8 stato osservato che i genitori del kampango si prendono cura di intere covate di \"B. nyasensis\" giovani come se fossero le loro. Poich\u00e9 queste covate contengono quasi esclusivamente piccoli \"B. nyasensis\", si sospetta che le loro uova si schiudano prima di quelle del kampango e che queste ultime vengano mangiate dai neonati esemplari di \"B. nyasensis\".\nA differenza dei predatori e dei parassiti, alcuni ciclidi, in particolare \"Copadichromis pleurostigmoides\", \"Ctenopharynx pictus\" e \"Rhamphochromis\", rilasceranno i loro piccoli vicino alle nidificazione dei kampango. I genitori kampango e ciclidi proteggono in sinergia il gruppo misto, determinando un netto aumento del tasso di sopravvivenza dei piccoli di kampango.\nRapporti con l'uomo.\nI kampango sono molto apprezzati come in ambito culinario e vengono catturati usando le reti e pi\u00f9 comunemente catturati con le lenze, principalmente in acque lacustri profonde intorno a Cape Maclear, Salima, Mbenje Island e Nkhata Bay. Il kampango fresco viene a volte sfilettato e fritto, ma pi\u00f9 spesso viene usato per preparare l\"ugali\" (piatto tipico dell'Africa orientale, conosciuto in Malawi come \"nsima\"): in tal caso il pesce gatto viene cotto alla brace e servito con pomodori e cipolle.\nTradizionalmente considerato come uno dei pesci pi\u00f9 diffusi e comuni del suo genere tassonomico, la popolazione di kampango \u00e8 diminuita drasticamente a causa della pesca eccessiva ed \u00e8 ora considerato in pericolo critico dalla IUCN. Tra il 2006 e il 2016 il numero di esemplari \u00e8 diminuito di oltre il 90%, secondo stime effettuate sulla base del calo osservato nei tassi di cattura mediante pesca nel Lago Malawi meridionale."}
{"id": "8870673", "revid": "439868", "url": "https://it.wikipedia.org/wiki?curid=8870673", "title": "Armesto", "text": ""}
{"id": "8870675", "revid": "84184", "url": "https://it.wikipedia.org/wiki?curid=8870675", "title": "Komar", "text": ""}
{"id": "8870677", "revid": "31269", "url": "https://it.wikipedia.org/wiki?curid=8870677", "title": "Episodi di Agli ordini pap\u00e0 (prima stagione)", "text": "La prima stagione della serie televisiva Agli ordini pap\u00e0 \u00e8 stata trasmessa in anteprima negli Stati Uniti d'America dalla CBS tra il 17 settembre 1989 e il 21 maggio 1990."}
{"id": "8870678", "revid": "287204", "url": "https://it.wikipedia.org/wiki?curid=8870678", "title": "Alessandro Busi", "text": "Biografia.\nFiglio dell'organista e compositore Giuseppe Busi (Bologna 1808 \u2013 1871), insegn\u00f2 armonia al Conservatorio di Bologna dal 1865 e, dopo la morte del padre nel 1871, anche contrappunto e composizione. Nel 1884 divenne professore di canto. Dal 1864 fu inoltre direttore dell'orchestra del Teatro Comunale. Oltre alle opere orchestrali, compose soprattutto musica sacra."}
{"id": "8870683", "revid": "1873126", "url": "https://it.wikipedia.org/wiki?curid=8870683", "title": "Kampango", "text": ""}
{"id": "8870685", "revid": "1873126", "url": "https://it.wikipedia.org/wiki?curid=8870685", "title": "Kampoyo", "text": ""}
{"id": "8870690", "revid": "367445", "url": "https://it.wikipedia.org/wiki?curid=8870690", "title": "Lingue del Vaticano", "text": ""}
{"id": "8870695", "revid": "31269", "url": "https://it.wikipedia.org/wiki?curid=8870695", "title": "Episodi di Agli ordini pap\u00e0 (seconda stagione)", "text": "La seconda stagione della serie televisiva Agli ordini pap\u00e0 \u00e8 stata trasmessa in anteprima negli Stati Uniti d'America dalla CBS tra il 17 settembre 1990 e il 13 maggio 1991."}
{"id": "8870712", "revid": "73843", "url": "https://it.wikipedia.org/wiki?curid=8870712", "title": "The Sun Dance", "text": "The Sun Dance \u00e8 la prima opera lirica sui nativi americani scritta da una di loro, Zitkala-Sa (poi nota come Gertrude Bonnin, dopo il matrimonio, e con il soprannome di \"Red Bird\" in lingua lakota) nel 1913.\nSviluppo.\nZitkala-Sa attinse al suo retaggio yankton sioux sia per la stesura del libretto che per le canzoni dell'opera \"The Sun Dance\". Questa opera venne composta assieme a William F. Hanson, musicista e insegnante alla Brigham Young University.\nA differenza dei tentativi degli \"indigenisti americani\" di creare opere con temi sugli indiani d'America, con libretti scritti e musica composta da non indiani, \"The Sun Dance\" (1913) nacque da una collaborazione nella quale Zitkala-Sa contribu\u00ec con parte della musica, anche se per anni non ricevette alcun credito. Nel corso della sua carriera scolastica aveva studiato anche musica classica Dopo aver insegnato musica e studiato violino al New England Conservatory of Music di Boston, collabor\u00f2 con Hanson, nello Utah per comporre un'opera sugli indiani d'America.\nEsegu\u00ec e trascrisse \"melodie sioux\", alle quali lei e Hanson aggiunsero armonie e testi. Poich\u00e9 le melodie degli indiani d'America erano una tradizione orale, cercare di adattarle all'uso in un'opera era, secondo Warburton, \"come forzare un proverbiale piolo quadrato in un buco rotondo\". Zitkala-Sa e Hanson riuscirono nella transizione con successo. Nell'opera si esibirono cantanti e ballerini nativi, sebbene i ruoli principali fossero interpretati da cantanti europeo-americani con formazione operistica.\nL'importanza della Zitkala-Sa nell'opera degli indiani d'America non pu\u00f2 essere sottovalutata ma gli studiosi non sono d'accordo sulla portata del suo ruolo. Pochissime opere americane su temi degli indiani d'America, utilizzando artisti indigeni, vennero composte da indiani d'America nella sua epoca. Questa donna yankton fu probabilmente la prima compositrice indigena che si possa ritenere abbia raggiunto questo obiettivo. Secondo Catherine Parsons Smith, venne aiutata da William F. Hanson, che insegnava alla Brigham Young University e continu\u00f2 a comporre opere basate su temi dei nativi americani. Ma Hanson \u00e8 generalmente accreditato come compositore dell'opera e Tara Browner descrive Zitkala-Sa come una collaboratrice.\nLa prima dell'opera venne data nello stesso anno a Vernal nello Utah. L'opera fu poi rappresentata nel 1938 a New York dalla compagnia New York Light Opera Guild."}
{"id": "8870713", "revid": "31269", "url": "https://it.wikipedia.org/wiki?curid=8870713", "title": "Episodi di Agli ordini pap\u00e0 (terza stagione)", "text": "La terza stagione della serie televisiva Agli ordini pap\u00e0 \u00e8 stata trasmessa in anteprima negli Stati Uniti d'America dalla CBS tra il 16 settembre 1991 e l'11 maggio 1992."}
{"id": "8870718", "revid": "31269", "url": "https://it.wikipedia.org/wiki?curid=8870718", "title": "Episodi di Agli ordini pap\u00e0 (quarta stagione)", "text": "La quarta stagione della serie televisiva Agli ordini pap\u00e0 \u00e8 stata trasmessa in anteprima negli Stati Uniti d'America dalla CBS tra il 25 settembre 1992 e il 16 aprile 1993."}
{"id": "8870723", "revid": "1745361", "url": "https://it.wikipedia.org/wiki?curid=8870723", "title": "Arna", "text": ""}
{"id": "8870727", "revid": "173469", "url": "https://it.wikipedia.org/wiki?curid=8870727", "title": "Elizabeth Cecil, contessa di Devonshire", "text": ""}
{"id": "8870733", "revid": "1149807", "url": "https://it.wikipedia.org/wiki?curid=8870733", "title": "Episodi di Dai - La grande avventura", "text": ""}
{"id": "8870741", "revid": "439868", "url": "https://it.wikipedia.org/wiki?curid=8870741", "title": "Arnau", "text": ""}
{"id": "8870742", "revid": "1149807", "url": "https://it.wikipedia.org/wiki?curid=8870742", "title": "Episodi de I cavalieri del drago", "text": ""}
{"id": "8870743", "revid": "24989", "url": "https://it.wikipedia.org/wiki?curid=8870743", "title": "Valle di Logar", "text": "La valle di Logar () \u00e8 una valle delle Alpi di Kamnik e della Savinja situata nella regione dell'Savinjska nel comune di Sol\u010dava.\nDescrizione.\nIl nome deriva dalla fattoria Logar che a sua volta deriva da \"prato paludoso\". Nel 1987 ha ricevuto lo status di area protetta che comprende .\nGeografia.\n\u00c8 una tipica valle glaciale a forma di U, divisa in tre parti. La parte inferiore \u00e8 chiamata \"Log\", la parte centrale \"Plest\" o \"Plestje\" prevalentemente bosciva e la parte superiore \"Kot\" o \"Ogradec\". Circa 35 persone vivono nella valle.\nLe vette pi\u00f9 importanti situate nella valle sono:\nClima.\nL'inversione termica tra il giorno e la notte \u00e8 molto comune."}
{"id": "8870746", "revid": "1656773", "url": "https://it.wikipedia.org/wiki?curid=8870746", "title": "Lalle II Camponeschi", "text": "Biografia.\nFiglio di Lalle I Camponeschi e di una dama della famiglia Barile, il cui nome \u00e8 ignoto, la prima notizia che si ha di lui risale al 1366, quando accolse all'Aquila il senatore Nicola di Roio. In quel tempo Lalle II fu coinvolto a pieno nelle lotte tra le fazioni cittadine aquilane, tant'\u00e8 che la regina di Napoli Giovanna I d'Angi\u00f2, per porre fine agli scontri, lo convoc\u00f2 a corte e lo fece arrestare. Il Camponeschi per riottenere la libert\u00e0 fu costretto a cedere alla Corona la contea di Montorio, che aveva ereditato dal padre, e a stipulare il 30 settembre 1371 un accordo di pace con la regina, che cercava cos\u00ec di riassumere il proprio controllo sulla citt\u00e0 aquilana. Torn\u00f2 nuovamente in carcere sei anni dopo, nel 1377, con l'accusa di aver molestato il conte Ruggero da Celano; riusc\u00ec tuttavia a convincere la regina della sua giusta causa, la quale condann\u00f2 quindi Ruggero e concesse a Lalle II il feudo di Miglianico, su cui vantava delle pretese.\nNonostante si fosse cercato di ristabilire un clima pacifico all'Aquila, in citt\u00e0 regnava ancora una certa instabilit\u00e0 politica, della quale la famiglia Camponeschi approfitt\u00f2 per cercare di ristabilire il proprio predominio. Lalle II, assicuratosi il sostegno della popolazione locale, cattur\u00f2 e fece giustiziare Ceccantonio Pretatti \u2013 non senza la complicit\u00e0 del conte di Tagliacozzo Rinaldo Orsini \u2013 e scacci\u00f2 dalla citt\u00e0 i rimanenti esponenti della fazione rivale. Dopo aver appoggiato per un breve periodo di tempo Carlo III d'Angi\u00f2-Durazzo, si schier\u00f2 con il rivale al trono Luigi I d'Angi\u00f2-Valois, suscitando le ire del nuovo sovrano, che il 4 luglio 1382 assedi\u00f2 di conseguenza la citt\u00e0 aquilana. Tuttavia, l'imminente arrivo in Italia di Luigi I (che verr\u00e0 poi accolto all'Aquila da Lalle II e Rinaldo Orsini), costrinse il sovrano a sciogliere l'assedio. Ciononostante, l'alleanza con Rinaldo Orsini non giov\u00f2 affatto a Lalle II, il quale il 21 giugno 1383 venne avvelenato all'Aquila, per motivi che restano ancora oggi in gran parte sconosciuti.\nDiscendenza.\nLalle II Camponeschi si spos\u00f2 con Elisabetta Acquaviva, figlia di Corrado, conte di San Valentino, dalla quale ebbe otto figli:"}
{"id": "8870747", "revid": "76963", "url": "https://it.wikipedia.org/wiki?curid=8870747", "title": "William F. Hanson", "text": "Biografia.\nNato nello stato americano dello Utah, figlio di Peter Hanson e di sua moglie Sarah Helen Glines, si spos\u00f2 il 19 agosto 1910, nel tempio della Chiesa di Ges\u00f9 Cristo dei Santi degli Ultimi Giorni a Salt Lake City. Con lei ebbe due figli, Gene e Howard, e una figlia, Elma Falkner.\nFrequent\u00f2 la Brigham Young University di Provo, dove consegu\u00ec sia una laurea che un master in musicologia. Divenne un compositore e fu professore di musicologia. Ottenne la sua pi\u00f9 grande notoriet\u00e0 quando, in collaborazione con la musicista e attivista indiana Zitk\u00e1la-\u0160a, compose l'opera The Sun Dance nel 1913, prima opera indiana. Hanson in seguito si immerse ulteriormente nelle tradizioni musicali dei vari popoli nativi americani degli Stati Uniti e divenne un esperto ampiamente riconosciuto nel campo.\nMor\u00ec a Provo il 22 giugno 1969, dopo una lunga malattia, all'et\u00e0 di 81 anni."}
{"id": "8870748", "revid": "709565", "url": "https://it.wikipedia.org/wiki?curid=8870748", "title": "Parco nazionale del Gali\u010dica", "text": "Il Parco nazionale del Gali\u010dica (in macedone: \u041d\u0430\u0446\u0438\u043e\u043d\u0430\u043b\u043d\u0438\u043e\u0442 \u043f\u0430\u0440\u043a \u0413\u0430\u043b\u0438\u0447\u0438\u0446\u0430) \u00e8 uno dei tre parchi nazionali della Macedonia del Nord. \u00c8 situato nella parte sudoccidentale del paese, al confine con l'Albania.\nIl parco \u00e8 stato istituito nel novembre del 1958 e ha una superficie complessiva di 243,2\u00a0km\u00b2.\nGeografia.\nIl parco nazionale del Gali\u010dica comprende il massiccio omonimo, parte della sponda orientale del lago di Ocrida e di quella occidentale del lago Prespa, con la piccola isola di Golem Grad. A sud confina con l'Albania e pi\u00f9 precisamente con il Parco nazionale di Prespa.\nCirca due terzi del territorio del parco sono compresi nel Patrimonio naturale e culturale della regione di Ohrid, area riconosciuta Patrimonio dell'umanit\u00e0 dell'UNESCO nel 1979.\nAll'interno del parco si trovano diversi monumenti e siti storici come il monastero di San Naum e alcuni siti palafitticoli sulla sponda del lago di Ocrida."}
{"id": "8870749", "revid": "119381761", "url": "https://it.wikipedia.org/wiki?curid=8870749", "title": "Pallavolo Cecina", "text": "La Pallavolo Cecina \u00e8 stata una societ\u00e0 sportiva dilettantistica fondata nel 1968 nella citt\u00e0 di Cecina (LI).\nLa disciplina conosce un grande boom nella cittadina in provincia di Livorno a partire dal 1971, anno in cui si svolgono nel Palasport di Via Napoli gli Europei Femminili Juniores.\nDal 1976 al 1987 la prima squadra milita nella massima serie nazionale, con una parentesi in A2 nella stagione 1985/1986 dove vince il campionato ed accede cos\u00ec ai play-off scudetto con le squadre di A1.\nArriva ben 3 volte al secondo posto in serie A1 senza mai conquistare il titolo tricolore.\nIn campo Europeo sfiora nelle stagioni 1980-81 e 1982-83 il successo in Coppa CEV (oggi Challenge Cup), piazzandosi al secondo posto.\nLa Pallavolo Cecina da anche i natali ad Antonio Giacobbe che allena Cecina dal 1975 al 1980 per passare alla nazionale italiana dal 1980 al 1985 dove conquister\u00e0 i Giochi del Mediterraneo nel 1983.\nMolte atlete faranno parte in quegli anni della Nazionale maggiore italiana.\nIl Palasport di Cecina \u00e8 negli anni 70/80 sede di numerose partite della Nazionale italiana maggiore.\nBibliografia.\nChallenge Cup (pallavolo femminile)\nSerie A 1976-1977 (pallavolo femminile)\nSerie A1 1977-1978 (pallavolo femminile)\nSerie A1 1978-1979 (pallavolo femminile)\nSerie A1 1979-1980 (pallavolo femminile)\nSerie A1 1980-1981 (pallavolo femminile)\nSerie A1 1982-1983 (pallavolo femminile)"}
{"id": "8870750", "revid": "439868", "url": "https://it.wikipedia.org/wiki?curid=8870750", "title": "Arngrim (disambigua)", "text": ""}
{"id": "8870751", "revid": "1924342", "url": "https://it.wikipedia.org/wiki?curid=8870751", "title": "J\u00f3iP\u00e9 &amp; Kr\u00f3li", "text": "J\u00f3iP\u00e9 &amp; Kr\u00f3li sono un duo musicale islandese formatosi nel 2017. \u00c8 formato dai rapper J\u00f3hannes Damian Patreksson e Kristinn \u00d3li Haraldsson.\nStoria del gruppo.\nFormatosi nel 2017, il duo \u00e8 salito alla ribalta grazie alla hit \"B.O.B.A.\" che \u00e8 risultata al 6\u00ba canzone pi\u00f9 venduta nel corso dell'anno in territorio islandese e la 4\u00aa pi\u00f9 riprodotta su Spotify, la principale piattaforma di streaming a livello nazionale, con stream. Il loro secondo album in studio \"Gerviglingur\", pubblicato attraverso la Kj\u00f3i, parte del gruppo della Sony Iceland, \u00e8 risultato il disco pi\u00f9 venduto nel corso del 2017 con unit\u00e0. Nel corso del 2018 \u00e8 uscito \"Afsaki\u00f0 hl\u00e9\" che anch'esso \u00e8 risultato l'album pi\u00f9 venduto dell'anno grazie a unit\u00e0 distribuite, mentre \"Gerviglingur\" ha aggiunto al suo totale altre unit\u00e0, risultando inoltre il 3\u00ba disco pi\u00f9 venduto e ascoltato nel corso dell'anno. Nel 2019 hanno conquistato la vetta della graduatoria dei singoli nazionale grazie a \"N\u00e6sta\". Nell'ambito del principale riconoscimento musicale islandese, l'\u00cdslensku t\u00f3nlistarver\u00f0launin, hanno trionfato nelle categorie Interprete musicale pop/rock dell'anno, Album dell'anno \u2013 rap/hip hop e Canzone rap/hip hop dell'anno."}
{"id": "8870758", "revid": "1873126", "url": "https://it.wikipedia.org/wiki?curid=8870758", "title": "Bagrus", "text": "Bagrus \u00e8 un genere di pesci gatto appartenente alla famiglia \"Bagridae\". Si tratta di pesci relativamente grandi che vivono in ambienti d'acqua dolce in Africa, ad eccezione del poco conosciuto \"B. tucumanus\" che vive in America Latina, ma che probabilmente \u00e8 un sinonimo di \"Luciopimelodus pati\".\nTassonomia.\nIl nome \"Bagrus\" per la nomenclatura binomiale fu inizialmente proposto da Louis-Augustin Bosc d'Antic nel 1806 per indicare \"Bagrus bajad\" e le specie molto simili ad esso; gi\u00e0 nel 1809, tuttavia, \u00c9tienne Geoffroy Saint-Hilaire aveva classificato \"B. bajad\" in un genere a parte, \"Porcus\", che per\u00f2 fu successivamente disconosciuto dal Codice internazionale di nomenclatura zoologica.\nSpecie.\nAttualmente, 11 specie appartengono al genere \"Bagrus\":\n\u00c8 stato rinvenuto nel 2007, nell'emirato di Abu Dhabi, il fossile di un pesce probabilmente appartenente al genere \"Bagrus\" e vissuto nel tardo Miocene, circa 7 milioni di anni fa: esso \u00e8 stato chiamato \"Bagrus shuwaiensis\" ma tuttora non \u00e8 chiaro se si trattasse di un pesce di un altro genere della famiglia \"Bagridae\", o addirittura appartenente alla famiglia \"Claroteidae\"."}
{"id": "8870773", "revid": "1318658", "url": "https://it.wikipedia.org/wiki?curid=8870773", "title": "Dante Ongari", "text": " A lui \u00e8 intitolato il rifugio sul Car\u00e8 Alto.\nBiografia.\nInfanzia e formazione.\nNato in Val Rendena Teresa Albertini e da Miradio Ongari, maestro delle scuole di Spiazzo, Fisto e Mortaso, delegato della SAT e responsabile del rifugio Car\u00e8 Alto. \nNel 1915, quando Dante aveva nove anni, la famiglia Ongari venne deportata a Katzenau, nei pressi di Linz nell\u2019Alta Austria, il luogo dove per quasi due anni furono costrette molte famiglie di trentini sospettati di irredentismo. Tra questi c'erano anche molti insegnanti e la loro presenza gli permise di continuare a studiare. La permanenza della famiglia Ongari a Katzenau dur\u00f2 oltre un anno, quando la morte dell\u2019imperatore Francesco Giuseppe nel 1916 e l\u2019ascesa al potere del principe Carlo d'Asburgo segnarono per molti internati il ritorno in patria. Ongari fu mandato dal cognato Botteri, sergente del II Reggimento dei Kaiserj\u00e4ger a Enns; torn\u00f2 a casa soltanto alla fine della guerra e complet\u00f2 gli studi ginnasiali da privatista. In seguito frequent\u00f2 il Liceo Scientifico a Trento e Merano e consegu\u00ec il diploma di maturit\u00e0. Raggiunta la maggiore et\u00e0 assolse gli obblighi militari nel Corpo degli Alpini a Verona e a Torino. Dante frequent\u00f2 l'universit\u00e0 di ingegneria a Roma, avendo, tra gli altri docenti, anche Enrico Fermi fisico di grande fama. Dopo i primi due anni di studi si trasfer\u00ec a Torino, citt\u00e0 in cui si laure\u00f2 in ingegneria civile nel 1930. Quattro anni dopo consegu\u00ec l\u2019abilitazione al Politecnico di Milano.\nCarriera lavorativa.\nFra i primi incarichi importanti figura la direzione dei lavori per la costruzione della linea elettrica a Roma. Viaggi\u00f2 poi per l\u2019Europa arrivando fino ai monti Carpazi in Ungheria, dove svolse studi di archeologia e tecniche di costruzione dei monasteri. Tornato in Italia nel 1937, incontr\u00f2 l\u2019ingegnere Bruno Bonfioli, massimo dirigente della Generale Elettrica Cisalpina GEC di Milano, che gli affid\u00f2 la direzione lavori di una nuova diga in Val d\u2019Avio. Durante i lavori Dante prese l'abitudine di scattare delle fotografie della zona dell'Adamello, che oggi fanno parte del patrimonio dell\u2019Archivio Storico della SAT. \nNel 1940 venne incaricato del nuovo progetto della SISM (Societ\u00e0 Idroelettrica Sarca Molveno) nell'Ufficio Lavori di Ponte Arche. \nDurante la seconda guerra mondiale Ongari fu inviato a combattere sul fronte francese presso il Frejus. Vi rimase poco in quanto, grazie alla sua esperienza nel campo dell'energia elettrica, venne congedato dal servizio e incaricato di sorvegliare gli impianti idroelettrici in Trentino e Lombardia. \nAlla fine della guerra ebbe modo di dedicarsi al progetto SISM, che diresse prima da Vezzano e poi da Trento. Contemporaneamente assunse anche la direzione della diga di Santa Giustina in Val di Non e in seguito ricopr\u00ec le stesse funzioni per la diga del Careser e per il serbatoio di Pian Pal\u00f9. Nel 1957 la Societ\u00e0 Edison, lo incaric\u00f2 di dirigere un progetto per la riparazione dell\u2019impianto di pompaggio della centrale di Reisach, presso Pfreimd nell\u2019Alto Palatinato Bavarese in Germania. Dante visse a Regensburg per il periodo necessario al completamento dei lavori. Nel 1958 si dedic\u00f2 con impegno a un\u2019importante opera di sbarramento sul fiume Dez, in Persia (attuale Iran), da sfruttare a scopo idroelettrico. \nAl suo ritorno in patria venne eletto Presidente della Societ\u00e0 Avisio, ex SIT trentina, e divenne anche procuratore generale della neo nata Societ\u00e0 Sarca-Molveno, ex Edison. Nel 1960 Ongari pass\u00f2 alle dirette dipendenze dell\u2019Enel. Si dedic\u00f2 inoltre al progetto di un impianto sull\u2019Appennino toscano di non facile esecuzione. Negli anni '70 viaggi\u00f2 a lungo in Nord America, per visitare i cantieri che utilizzavano nuovi sistemi di traforo.\nGli ultimi anni.\nTornato in Italia, per cinque anni oper\u00f2 all\u2019ENEL, diventando direttore del Compartimento delle Tre Venezie. Mor\u00ec nel 1998, all'et\u00e0 di novantadue anni. Il suo corpo riposa nel cimitero di Spiazzo ai piedi del Car\u00e8 Alto, nel cuore della Val Rendena.\nAlpinista e uomo di cultura.\nAppassionato fin da bambino di storia e di natura, nel tempo libero si avventurava in lunghe escursioni, arrampicate e traversate sul ghiaccio. Impegn\u00f2 parte della sua vita nella costruzione di alcuni rifugi alpini molto conosciuti e si occup\u00f2 di molteplici aspetti legati alla montagna, quali la glaciologia, la limnologia, la speleologia, la geologia. \nNominato, come il padre, delegato S.A.T. per il rifugio Car\u00e8 Alto, fu segretario del gruppo guide di Pinzolo e Madonna di Campiglio e ottenne lui stesso il brevetto di guida alpina. \nCoordin\u00f2, per conto della S.A.T., il restauro del Rifugio Car\u00e8 Alto, oggi a lui dedicato, e si occup\u00f2, su incarico dal CAI di Brescia, del rifugio Garibaldi in Val d'Avio. Continu\u00f2 con il progetto del rifugio Citt\u00e0 di Trento al Mandron, in Val di Genova, e con la ricostruzione del rifugio Denza in Val Stav\u00e8l nel gruppo della Presanella. Progett\u00f2 e fece costruire il nuovo rifugio in Val di Fumo, inaugurato nel 1960, nonch\u00e9 il nuovo rifugio Peller in Val di Non, inaugurato nel 1965. Consigliere centrale prima e Presidente dal 1967 al 1969, nel 1970 riceve la nomina a Presidente Onorario della S.A.T. e nel 1972 viene insignito dell'\u201d Aquila d\u2019oro con brillante\u201d, l\u2019onorificenza istituita in occasione del Centenario di fondazione. Autore di numerose pubblicazioni, dedicate in buona parte alla zona dell\u2019Adamello-Presanella, inizia la sua attivit\u00e0 editoriale a soli 23 anni. \nOltre che della SAT, fu socio della Societ\u00e0 degli Studi Trentini di Scienze Storiche, socio fondatore del Centro Studi Judicaria e del Museo del Risorgimento e della Lotta per la Libert\u00e0 di Trento.\nBibliografia.\nDante Ongari scrisse opere riguardo molteplici argomenti; la sua lunga bibliografia comprende scritti che spaziano dalla storia medioevale alla geografia, dalla tecnica di cantiere alla viabilit\u00e0 stradale, dall\u2019alpinismo puro alla cartografia, all\u2019esplorazione speleologica. Alcune fondamentali sono la guida CAI e TCI della Presanella, la descrizione della guerra sui monti di Rendena e dell\u2019Alto Noce, la viabilit\u00e0 del Trentino Occidentale, ma anche il diario di guerra del tenente Felix Hecht von Eleda, di cui si possono trovare pi\u00f9 edizioni. "}
{"id": "8870774", "revid": "287204", "url": "https://it.wikipedia.org/wiki?curid=8870774", "title": "Galleria del Corno di Cavento", "text": "La galleria del Corno di Cavento \u00e8 un insieme di gallerie costruite durante la prima guerra mondiale come postazione difensiva sul confine austro-italiano, scenario della guerra d'alta quota.\nLa galleria si trova sul Corno di Cavento (3402 m s.l.m.), che \u00e8 una cima delle Alpi Retiche meridionali, nel gruppo dell'Adamello. Si trova tra Val Rendena e Val di Fumo nella Provincia Autonoma di Trento. La caverna \u00e8 una delle pi\u00f9 alte mai costruite a scopi bellici nella Prima guerra mondiale, scavata dall'esercito asburgico nel 1917, passer\u00e0 poi pi\u00f9 volte di mano fra austriaci e italiani nel corso delle vicende di guerra. \nLe operazioni di scavo sulla cima sono iniziate nel 2007 con \"l'Operazione ghiacciai\", un'iniziativa congiunta della Soprintendenza per i Beni Storico \u2013 Artistici e del Servizio Bacini Montani della Provincia Autonoma di Trento e della Societ\u00e0 Alpinisti Tridentini.\nLe vicende belliche legate al controllo della galleria.\nL'inizio della guerra e i primi scavi sulla vetta.\nAllo scoppio della guerra tra il Regno d'Italia e l'Impero Austro-Ungarico (1915) nessuna delle due nazioni ritenne strategicamente importante occupare queste cime (entro i confini politici austriaci), data la difficolt\u00e0 di mantenere un fronte d'alta quota. Le operazioni iniziarono solo nella primavera del 1916 a seguito della grande avanzata predisposta dal Colonnello Carlo Giordana (comandante del Sottosettore della Valtellina) per la conquista della Val Genova da cui si puntava a raggiungere la Val Rendena. Le operazioni portarono anche all'attacco del Corno di Cavento. La postazione sub\u00ec un assalto di 40 giorni (dal 12 aprile 1916) da parte delle truppe di Alpini italiani che a caro prezzo riuscirono a discendere in Val Genova, da cui dovettero poi ritirarsi a causa del pericolo valanghe e per le difficolt\u00e0 di movimento, permettendo agli austriaci di occupare stabilmente la vetta del Corno di Cavento. Il 170\u00ba Battaglione Landsturm di stanza, dopo una lunga marcia, decise di iniziare la costruzione di due cavernette nel ghiaccio sulla cima come ricovero. \nLa costruzione della galleria e la guerra d'alta quota.\nGli austriaci mantennero per quasi un anno il controllo della vetta e l'11 febbraio del 1917 giunse a prendere il controllo delle difese del Corno il tenente Felix Hecht von Eleda (che descrisse la vita nella galleria nel suo diario) con la prima Compagnia Esploratori dei Tiroler Kaiserj\u00e4ger, che gest\u00ec lo scavo del grosso della galleria, usando delle mine come esplosivo. Il 15 giugno 1917 dopo un violento bombardamento venne lanciato l'assalto di 1500 Alpini contro il presidio austriaco, composto da circa 200 soldati. L'assalto fu fatale per le truppe asburgiche e vide la caduta a causa di una granata dello stesso tenente Felix Hecht von Eleda e la cattura di 15 soldati bloccati dal bombardamento nella galleria. Successivamente la postazione venne trasformata dagli italiani in presidio con collegamento teleferico, baracche e sentieri attrezzati. Il Corno di Cavento venne presidiato dalla Terza Compagnia Volontari Alpini comandata dal Cap. Luigi Bresciani, e rinforzata da met\u00e0 della 241\u00ba Compagnia del Battaglione Val Baltea del capitano Emilio Battisti. Esattamente un anno dopo la conquista italiana (15 giugno 1918), le truppe austriache attaccarono a sorpresa la vetta sfruttando una galleria nascosta nel ghiaccio scavata che sbucava poco sotto le linee italiane e portando nuovamente le truppe austro-ungariche a occupare la cima. Questa riconquista dur\u00f2 circa un mese, dopo di che un possente contrattacco italiano di circa 1000 uomini su tutti i versanti della montagna port\u00f2 alla rioccupazione della postazione, che rimase italiana fino alla fine del conflitto.\nLa vita nella galleria.\nLe poche informazioni riguardo la vita nella galleria del Corno di Cavento e le precarie condizioni in cui i soldati dovevano lavorare per la realizzazione della stessa si possono ricavare dal diario del tenente tedesco Felix Hecht von Eleda.\nLe condizioni meteo invernali in quota erano estreme, durante le fredde notti la temperatura raggiungeva anche i -22\u00b0, e l'equipaggiamento, a volte di fortuna, fornito ai soldati non garantiva un'ottima protezione dal freddo.\nDurante le intense nevicate e le bufere in quota la vita dei soldati procedeva lentamente perch\u00e9 erano costretti a rimanere all'interno della galleria per giorni; questo favoriva anche la diffusione dei pidocchi.\nDurante la prima guerra mondiale i soldati che abitano la Galleria del Cavento cambiano e alcuni di questi vengono definiti dal tenente Hecht, uno dei tanti ad abitare il Corno da cui non far\u00e0 mai ritorno, un \"orrendo mucchio di porci\" per le pessime condizioni igieniche in cui si presentava la galleria dopo il loro passaggio, in quanto nessuno si curava di lasciare in ordine i letti di legno con la paglia a fare da materasso.\nI soldati dovevano resistere anche agli insistenti bombardamenti dai passi montani circostanti, avamposti dell'esercito avversario che tentava di riconquistare la vetta.\nGli scavi archeologici e la riscoperta della galleria.\nL'operazione archeologica di riscoperta della galleria \u00e8 stato un evento congiunto di istituzioni provinciali e del mondo del volontariato. Dalla fine del primo conflitto mondiale la galleria fu visitata pi\u00f9 volte e vario materiale bellico ne fu asportato nel corso degli anni, finch\u00e9 la galleria non fu ostruita completamente dalla neve e dal ghiaccio. Solo nel 2003 grazie alla torrida estate, lo spessore del ghiaccio diminu\u00ec e la galleria fu nuovamente accessibile. Nel 2005 il Comitato Storico della Societ\u00e0 Alpinisti Tridentini segnal\u00f2 il sito agli organi istituzionali, cos\u00ec da evitare asporti illegali e vandalismo.\nL'Operazione Ghiacciai del 2007.\nLa prima operazione archeologica, organizzata nel luglio del 2007, port\u00f2 a un sopralluogo della zona e ad uno scavo di un corridoio nel ghiaccio per permettere di passare in piedi, disostruire le uscite in modo da far defluire l'acqua e asportare i materiali di scavo. Per lo scavo in superficie furono utilizzati sistemi meccanici (demolitori), mentre in prossimit\u00e0 di strutture o reperti si \u00e8 preferito optare per un convogliatore di aria calda alimentato a gasolio, cos\u00ec da disciogliere il ghiaccio. Il cantiere dur\u00f2 per 5 settimane, con la permanenza di una squadra del Servizio Bacini Montani. Alla chiusura del cantiere tutte le gallerie furono tamponate per evitare l'accumulo interno della neve durante il successivo inverno.\nL'Operazioni Ghiacciai del 2008.\nUn anno dopo, a luglio del 2008, sono ripresi i lavori di scavo. La galleria \u00e8 stata suddivisa la galleria in 4 settori secondo un metodo archeologico, cos\u00ec da poter meglio collocare i reperti ritrovati. Lo scavo \u00e8 iniziato nella zona dell'uscita ovest, utilizzata per far defluire l'acqua dalla galleria e ha portato alla luce una branda e molti reperti, protetti dalla coltre di ghiaccio che \u00e8 riuscita a conservare anche resti di cibo. L'allargamento del corridoio scavato l'anno precedente ha permesso la scoperta di varie brande a castello e di una grande stufa nella caverna centrale, di cui mancano i tubi di scarico probabilmente prelevati nell'immediato dopoguerra. Tra i reperti rinvenuti nelle zone adiacenti al settore 3 \u00e8 rilevante ricordare la baracca del posto telefonico, i resti di bombe a mano italiane (modello S.I.P.E.) trasformate in lampade ad olio, uno \"Sturmmesser\" (letteralmente \u201ccoltello d\u2019assalto\u201d, pugnale in dotazione ai reparti d\u2019assalto austriaci) e alcune giberne in cuoio austro \u2013 ungariche. Sono stati anche ritrovati materiali cartacei adiacenti a due scrivanie, quali: volantini propagandistici sulla guerra in Siria tra francesi e ottomani, appunti sulla scarsa funzionalit\u00e0 dei fucili mitragliatori francesi (Chauchat) dati in dotazione al regio esercito, giornali, lettere e certificati medici. Tutti i materiali sono confluiti nei magazzini provinciali per essere restaurati e conservati. Oltre a questi reperti interni sono state scoperte anche postazioni difensive, baracche e i resti di una teleferica.\nL'Operazione Ghiacciai 2010.\nNell'agosto del 2010 l'operazione di scavo \u00e8 stata conclusa e la galleria \u00e8 stata completamente liberata dal ghiaccio; in questa fase ci si \u00e8 concentrati specialmente nel settore 1 e sono venute alla luce altre due brande. Sono state effettuate operazioni di restauro delle zone interne e di messa in sicurezza del sito, dati i vari massi pericolanti sull'entrata. \u00c8 stata infine costruita una piccola ferrata sul versante ovest, cos\u00ec da consentire la visita alla galleria."}
{"id": "8870775", "revid": "18323", "url": "https://it.wikipedia.org/wiki?curid=8870775", "title": "Museo della Guerra Bianca Adamellina", "text": " \nIl Museo della Guerra Bianca Adamellina \u00e8 situato a Spiazzo Rendena, in Val Rendena, Trentino. Espone reperti della Prima Guerra Mondiale svoltasi sul vicino gruppo dell'Adamello.\nIl museo colleziona, oltre a materiali inerenti alla Battaglia dell'Adamello, anche reperti della seconda Guerra Mondiale appartenenti ad entrambi i fronti (Italiano e Austroungarico). La collezione, costituita grazie a donazioni di privati, associazioni e enti pubblici, raccoglie: reperti della vita quotidiana dei soldati, cartografia austriaca riguardante l\u2019assalto al Corno di Cavento, materiale fotografico, slitte, lettere e documenti di combattenti e reduci.\nStoria del museo.\nL\u2019idea di costruire una mostra-museo dedicato alla Guerra svoltasi sulle cime dell\u2019Adamello risale al settembre del 1973, quando due alpinisti di Spiazzo Rendena, Sergio Collini e Giovanni Pellizzari, rinvennero sul ghiacciaio di Lares i resti di tre combattenti della Grande Guerra. Con il ritiro dei ghiacciai dovuto ai cambiamenti climatici, infatti, cominciavano ad emergere moltissimi reperti e testimonianze del conflitto svoltosi in alta quota. In seguito al ritrovamento dei tre combattenti -e non avendo potuto, a causa di un'abbondante nevicata, dare loro una degna sepoltura- Sergio Collini e Giovanni Pellizzari iniziarono a concepire l'idea di fare qualcosa perch\u00e9 la memoria delle vicende della guerra non fosse perduta.\nNegli anni seguenti i due alpinisti si impegnarono per rintracciare i combattenti superstiti, sia italiani che austriaci, per raccogliere le loro testimonianze. In valle erano attivi numerosi recuperanti, persone del territorio che, di professione, recuperavano materiali della vita dei soldati in alta quota e riportavano in valle reperti rinvenuti sui ghiacciai dell'Adamello-Car\u00e8 Alto; il fenomeno era iniziato alla conclusione della Prima guerra mondiale quando la popolazione locale, che viveva momenti di grande difficolt\u00e0 economica, cominci\u00f2 a risalire le montagne per recuperare quanto ancora poteva essere utilizzato o venduto. \nGrazie alla raccolta delle molte testimonianze l'Amministrazione comunale diede a disposizione uno spazio espositivo, e il museo inizi\u00f2 cos\u00ec a prendere forma. L'iniziativa suscit\u00f2 grande interesse, e in aggiunta a badiletti italiani da trincea, sci, bombe di vario calibro, cartucce e filo spinato ritrovati, molte persone si resero disponibili a fornire cimeli originali, fotografie e corrispondenze epistolari, che andarono ad arricchire l'esposizione.\nIl museo conserva ad oggi numerosissimi reperti, e un archivio di oltre 3000 fotografie originali dei luoghi in cui \u00e8 stata combattuta la Grande Guerra in Trentino. Al momento \u00e8 in fase di riallestimento, prossimo ad una nuova apertura, ed \"ha tra i suoi scopi quello di conservare, studiare e valorizzare le testimonianze materiali, bibliografiche, archivistiche e fotografiche relative alla Grande Guerra combattuta sul fronte dell'Adamello - Car\u00e8 Alto.\"\nLe esposizioni permanenti.\nL'allestimento del piano terra delle esposizioni \u00e8 stato realizzato con il sostegno della Provincia Autonoma di Trento e del Comitato Storico Trentino della SAT, ed \u00e8 stato curato dall'architetto Sergio Camin. Dal 2021 \u00e8 stato ampliato lo spazio espositivo anche al primo piano della struttura comunale.\nLa Grande Guerra.\nTra le varie cime del gruppo dell'Adamello, l'area del Car\u00e8 Alto aveva durante la Guerra Bianca una grande importanza logistica e strategica: era militarmente attrezzata, servita da cinque teleferiche, una centrale elettrica e diverse centrali telefoniche. Questo vantaggio strategico si svilupp\u00f2 maggiormente dopo la conquista italiana il 29 aprile 1916 del Crozzon di Lares e il 15 giugno 1917 del Corno di Cavento. Sulla cresta est del Car\u00e8 Alto fu installato un cannone Skoda, oggi restaurato nella sua postazione originale; altri resti del presidio militare sono ancora chiaramente visibili nei pressi della vetta. Molti altri reperti vennero raccolti e, anche con opere di archeologia (in particolare per quanto riguarda gli oggetti recuperati nella galleria del Corno di Cavento, in seguito all'indotto scioglimento del ghiaccio), vennero riportati in valle e organizzati per l'esposizione alla sede del museo.\nTra le varie testimonianze cos\u00ec raccolte il museo conserva importanti documenti sulle vicende della Guerra Bianca. Particolarmente significativi sono la cartografia austriaca riguardante l'assalto al Corno di Cavento, il diario di guerra del primo tenente dei Kaiserj\u00e4ger Felix Hecht von Eleda, la cui pubblicazione \u00e8 stata curata da Dante Ongari; del materiale fotografico sulla riconquista della cima da parte dell'Italia, attribuito a Fabrizio Battanta, della corrispondenza epistolare dei soldati; un lanciabombe Minucciani; una forgia da campo; la bussola geodetica usata dagli italiani per lo scavo della galleria di mina del Col di Lana. Tra le esposizioni permanenti si possono poi vedere, nelle vetrine, delle croci lignee scolpite e lavorate dai prigionieri di guerra russi, spesso scambiate da questi con la popolazione locale in cambio di cibo e riparo.\nLa Seconda Guerra Mondiale.\nIl museo comprende, tra le sue esposizioni permanenti, anche alcuni reperti della Seconda Guerra Mondiale rinvenuti sul territorio. Un esempio sono dei resti di uno schianto aereo di forze dell'aeronautica, avvenuto in Val San Valentino, una valle laterale della Val Rendena, probabilmente a causa della scarsa visibilit\u00e0."}
{"id": "8870776", "revid": "599013", "url": "https://it.wikipedia.org/wiki?curid=8870776", "title": "Felix Hecht", "text": " Era sportivo e un amante della montagna, con la passione per la fotografia. Era, inoltre, molto religioso.\nBiografia.\nFelix Wilhelm Hecht von Eleda nacque a Vienna nel 1894 da famiglia nobile: il padre, Wilhelm, era un generale in pensione; la madre, un'Oppenheimer, era una ricca ebrea berlinese, morta quando Felix era ancora in giovane et\u00e0. Ebbe una formazione classica nella citt\u00e0 di Merano, dove il padre aveva comandato il presidio prima della guerra. Deciso a seguire le orme paterne, intraprese la carriera militare. Convinto che la vita fosse un dovere a cui adempiere con dedizione, lasci\u00f2 la cavalleria, tradizionale reparto militare dei nobili, per passare alla fanteria.\nIniziata la Grande Guerra, venne mandato per dieci mesi sul fronte galiziano con il 1\u00ba Tiroler J\u00e4ger-Regiment Kaiserj\u00e4ger. Fu trasferito, nel novembre del 1915, sul fronte italiano, nella 1\u00aa compagnia di esploratori Kaiserj\u00e4ger, composta da circa 300 uomini. Pass\u00f2 pi\u00f9 di un anno sulla linea del Nozzolo e del Cadria, che aveva principalmente un ruolo difensivo. Con il ricovero ospedaliero del capitano Feigl, gi\u00e0 dal 28 novembre 1915 Hecht si ritrov\u00f2 a dover guidare da solo i suoi uomini.\nNel febbraio 1917 venne incaricato di presidiare il Corno di Cavento con la sua compagnia di 200 esploratori Kaiserj\u00e4ger. Rimase sul Cavento per quasi cinque mesi, che document\u00f2 minuziosamente sul suo diario. La sua vita si concluse il 15 giugno 1917 quando, in seguito ad un attacco che ebbe come conseguenza la prima presa italiana del presidio del Corno di Cavento, fu ucciso ed il suo corpo gettato in un crepaccio e mai ritrovato.\nDiario di guerra dal Corno di Cavento.\nDurante il soggiorno alla galleria del Corno di Cavento Felix Hecht von Eleda tenne un diario personale, in seguito pubblicato con note dell'ingegner Dante Ongari per Editrice Rendena. Il Diario di guerra dal Corno di Cavento, ricavato dagli appunti personali dell'autore che proseguono la sua precedente esperienza di guerra nella zona del Cadria e dello Stivo, inizia l\u20198 febbraio 1917 e si interrompe l\u201911 giugno dello stesso anno. Fra le tante memorie di guerra in Trentino, il diario ha un importante valore storico perch\u00e9 ha il pregio di offrire una narrazione emblematica della guerra combattuta ad alta quota, descrivendo in modo essenziale e puntuale, accanto alle enormi difficolt\u00e0 logistiche di una guerra a quelle altitudini, anche le fatiche e gli stenti della vita dei soldati, costretti a combattere nelle condizioni estreme dei ghiacciai dell\u2019Adamello Car\u00e8 Alto. Il diario rappresenta pertanto una delle pi\u00f9 significative e spassionate testimonianze della cosiddetta guerra Bianca.\nFelix Hecht, oltre a descrivere i luoghi della guerra di alta quota, racconta di come per spostarsi sul ghiaccio i soldati dovessero utilizzare sci e ramponi, muovendosi attraverso gallerie di ghiaccio lunghe chilometri (\"sono salito al posto di guardia del Car\u00e8 Alto attraverso la galleria lunga, lunga\"), ed esponendosi ai rischi di valanghe e bufere di neve. Narra di come le trincee fossero scavate nella neve (\"Lavorare \u00e8 ora il nostro combattere\"), delle pessime condizioni di vita dei soldati tra gelo, ghiaccio e vento, condizioni ambientali e climatiche in cui congelamenti, raffreddori e febbri si rivelavano spesso pi\u00f9 letali delle armi nemiche. \"Nel pomeriggio arriva il capitano medico che si spaventa sul serio per il pessimo stato degli alloggiamenti e per le pessime condizioni sanitarie. S\u00ec, s\u00ec ...\". E il giorno successivo annota: \"Il freddo aumenta e quasi un terzo della compagnia soffre di congelamenti e tossisce tremendamente. Guerra!\" In queste condizioni estreme i militari erano costretti a spostarsi in continuazione per costruire trincee, sbarramenti e per combattere.\nFondamentale era, inoltre, cercare di capire quale strategia fosse necessario adottare per attaccare il nemico e cercare di sopravvivere. La loro vita era molto frenetica, e richiedeva molti spostamenti, rapidi cambiamenti di posizione e sacrifici. C\u2019era inoltre il pericolo costante di essere colpiti dalle artiglierie nemiche: \u201cDallo Stavel parte purtroppo la vecchia batteria sostituita da una nuova. Non c\u2019\u00e8 niente di peggio che questo continuo cambio di artiglierie.\u201d\nLe esercitazioni erano continue e riguardavano l\u2019utilizzo delle armi cos\u00ec come degli sci. \u201cIeri mattina esercitazioni di tiro, nel pomeriggio quelle di sci\u201d scrive il tenente al rifugio Car\u00e8 Alto il 3 maggio del 1917.\nL'organizzazione era molto complessa e anche i mezzi di trasporto non mancavano. Di grande importanza erano in tal senso le reti teleferiche, necessarie per il trasporto di materiali, che nella zona raggiunsero lo sviluppo totale di 39 km. Il 15 maggio del 1917 una missione militare spagnola giunta al rifugio Car\u00e9 Alto, la cui visita \u00e8 descritta nel diario, rimase meravigliata dall'imponenza dell\u2019organizzazione, complimentandosi soprattutto per le teleferiche.\nNon mancano nel diario considerazioni fortemente critiche nei confronti degli alti comandi, descritti come lontani, nelle loro pretese, dalle effettive esigenze della vita al fronte, e incapaci di comprendere, al di \u00e0 delle considerazioni strategiche, le necessit\u00e0 dei soldati impegnati in prima linea e le effettive possibilit\u00e0 di manovra su terreni cos\u00ec complessi e estremi. Il grande rispetto per il nemico emerge a pi\u00f9 riprese dalle pagine del diario, a cui fa da contrappunto la critica per una gestione crudele e sconsiderata dei prigionieri di guerra. \"Rabbia bestiale - scrive - mi prende col comandante dei prigionieri di guerra italiani, che egli lascia dormire senza coperte senza darsi cura di procurarle; questi poveri prigionieri che egli chiama \"mascalzoni\" hanno fatto il loro dovere in guerra certo meglio di taluni nostri \"porci\" imboscati nei comandi truppa\". Ma anche descrizioni poetiche e rapite di paesaggi incontaminati e considerazioni rattristate rispetto all'impatto devastante della guerra su luoghi fino ad allora incontaminati.\nOltre ad essere un patriota autentico e un ufficiale con un fortissimo senso del dovere, Felix Hecht era anche un uomo di fede, e nel suo diario sono frequenti le invocazioni a Dio. Fondamentale in quelle situazioni di estremo pericolo era infatti per molti soldati il ricorso alla preghiera, e in questo Hecht non fa eccezione. Sono molte nel diario le richieste di aiuto rivolte a Dio: \u201cO signore, benedici quest\u2019anno l\u2019umanit\u00e0 con la tua mano onnipotente e misericordiosa!\u201d, e la stessa annotazione finale che chiude l'11 giugno 1917, l'ultimo giorno annotato nel diario, \u00e8 la celebre sigla O.A.M.D.G (omnia ad maiorem Dei gloriam).\nIl 15 giugno del 1917, dopo un forte bombardamento, duemila alpini conquistano la postazione del Cavento, presidiata da Felix Hecht e dai suoi 200 Kaiserj\u00e4ger. Il tenente muore in battaglia per mano del capitano degli alpini Fabrizio Battanta, soprannominato \"brigante del Cavento\", che ritrova il quaderno fitto di appunti e corredato di alcuni disegni, ma che risulta inizialmente illeggibile a causa della desueta stenografia in cui \u00e8 scritto. Il manoscritto rimarr\u00e0 nelle mani del reduce fino agli anni Sessanta, per passare prima a un antiquario bolognese e poi a Luciano Viazzi, autore de \"I diavoli dell'Adamello\". L'originale del diario, finalmente tradotto e pubblicato con note dell'ingegner Dante Ongari per Editrice Rendena, \u00e8 esposto nel Museo della Guerra Bianca Adamellina di Spiazzo.\nIl corpo di Felix Hecht, com'era uso a quelle quote, venne sepolto in un crepaccio ed \u00e8 tuttora disperso. "}
{"id": "8870777", "revid": "1543377", "url": "https://it.wikipedia.org/wiki?curid=8870777", "title": "Borsa di Santo Stefano", "text": "La borsa di Santo Stefano (in tedesco: Stephansbursa o Stephansburse) \u00e8 un pezzo delle insegne imperiali del Sacro Romano Impero. \u00c8 un reliquiario a forma di borsa da pellegrino, che presumibilmente contiene la terra di Gerusalemme che \u00e8 intrisa del sangue di santo Stefano.\nStoria.\nAll'incoronazione di Carlo Magno ad Aquisgrana, la \"Stephansbursa\" era l'unico pezzo del tesoro imperiale, che presto si sarebbe arricchito di altri prestigiosi componenti. Dopo l'atto di incoronazione vero e proprio, fu posta in una cavit\u00e0 del trono, su cui poi si sedette l'imperatore. Il coronato fu quindi intronizzato sulla terra proveniente dalla Citt\u00e0 Santa, che era stata santificata dal sangue dei martiri.\nInsieme al vangelo imperiale e alla sciabola di Carlo Magno, \u00e8 una delle tre insegne imperiali tradizionalmente conservate ad Aquisgrana, nel tesoro della cattedrale. Nel 1794, furono portate in salvo a Paderborn per sottrarle alle truppe in avanzata di Napoleone. Nel 1801 arrivarono a Vienna nel tesoro secolare. Dal 1938 al 1946 la \"Stephansbursa\" \u00e8 stata a Norimberga, per poi essere riportata a Vienna dove si trova ancora stabilmente, assieme al resto delle insegne imperiali. Oggi ad Aquisgrana si conserva solo una replica del manufatto.\nDescrizione.\nLa parte anteriore della \"Stephansbursa\" \u00e8 riccamente incastonata con pietre preziose. I lati mostrano quattro medaglioni: una dea della vendetta, un pescatore, un cacciatore di falchi e un ristoratore di uccelli. Si tratta di un'opera carolingia, probabilmente del primo terzo del IX secolo."}
{"id": "8870781", "revid": "2016868", "url": "https://it.wikipedia.org/wiki?curid=8870781", "title": "Nathan Dawe", "text": "Attivo dal 2010, ha ottenuto successo a livello discografico a partire dal 2019 grazie ai singoli \"Flowers\" e \"Lighter\", entrambi certificati platino in UK.\nCarriera.\nNato e cresciuto in un piccolo centro, inizia ad esibirsi come DJ dall'et\u00e0 di 14 anni suonando presso locali e feste varie. Contestualmente inizia a caricare alcuni mix di propria produzione sulla piattaforma SoundCloud, esplorando svariati generi musicali e creandosi un discreto seguito. Nel 2018, dopo anni di gavetta, Dawe firma un contratto discografico con la Atlantic Records e pubblica il suo singolo di debutto \"Cheatin\"', che riesce ad entrare nella classifica britannica e ad essere certificato argento in UK. Nel 2019 pubblica i singoli \"Repeat After Me\" con Melissa Steel e \"Flowers\" con Jaykae: quest'ultimo brano raggiunge la numero 12 della classifica britannica e viene certificato platino in UK. In seguito a questo successo, Official Charts Company lo definisce come \"uno degli artisti britannici esplosi in maniera pi\u00f9 prorompente fra 2019 e 2020\".\nNel 2020 pubblica il singolo \"Lighter\", questa volta in collaborazione con KSI, raggiungendo un notevole successo commerciale: il brano raggiunge la terza posizione nella classifica britannica e gli permette di ottenere la sua seconda certificazione platino. Contestualmente inizia a lavorare ai remix ufficiali per artisti di successo come Little Mix, Jonas Blue, Ella Henderson e AJR. A dicembre 2020 collabora ancora una volta con le Little Mix nel singolo \"No Time for Tears\", che raggiunge la 19\u00aa posizione nella classifica britannica e viene certificata argento in UK. Il brano viene inserito nella versione \"expanded\" dell'album \"Confetti\". \nNel febbraio 2021 l'artista annuncia il suo primo tour nazionale, che si terr\u00e0 a partire dal novembre 2021 compatibilmente con l'evoluzione della pandemia di COVID-19. Il 9 aprile 2021 pubblica il singolo \"Way Too Long\", in collaborazione con Anne-Marie e MoStack.\nVita privata.\nNathan Dawe \u00e8 attivo come tifoso della squadra di calcio Aston Villa Football Club."}
{"id": "8870794", "revid": "24989", "url": "https://it.wikipedia.org/wiki?curid=8870794", "title": "Valle di Krnica", "text": "La valle di Krnica () \u00e8 una valle delle Alpi Giulie situata nella regione dell'Alta Carniola all'interno del parco nazionale del Tricorno nel comune di Kranjska Gora.\nDescrizione.\nLa valle situata ai piedi della catena del monte Tricorno \u00e8 lunga circa 6km, si trova interamente nel parco nazionale del Tricorno. Inizia presso il Lago di Jasna e segue il ruscello Pi\u0161nica fino ad arrivare al monte Razor. L'inizio della valle coincide con la strada che porta al passo della Moistrocca.\nRifugio Krnica.\nLungo la valle troviamo il rifugio Krnica ad un'altezza di circa 1113m circondato dai monti \u0160krlatica, Razor e Prisojnik. \u00c8 un punto di partenza per molti sentieri escursionistici. Il rifugio fu edificato nel 1933 e ristrutturato nel 1987. Aperto tutti i mesi dell'anno dispone di 40 posti a sedere come ristorante e di 34 posti letto."}
{"id": "8870799", "revid": "125383038", "url": "https://it.wikipedia.org/wiki?curid=8870799", "title": "Cassiano (cantautore)", "text": "Biografia.\nPrecursore del genere soul in Brasile, musicalmente influenzato da maestri del genere come Otis Redding e Stevie Wonder ma anche dai samba di Lupicinio Rodrigues, insieme al fratello Camar\u00e3o e all'amico Amaro fond\u00f2 la band Os Diagonais - che incise due album, nel 1969 e nel 1971 - per poi intraprendere una carriera da solista e comporre brani per altri artisti. Tra i pezzi da lui cantati, si devono citare \"A Lua e Eu\", \"Cole\u00e7\u00e3o\" e \"Primavera (Vai Chuva)\", noto anche nella versione eseguita da Tim Maia: inoltre egli scrisse \"Mister Samba\" per Alcione e \"Morena\" per Gilberto Gil.\nCassiano \u00e8 morto il 7 maggio 2021 a 77 anni per aritmia cardiaca presso l'ospedale Carlos Chagas di Rio de Janeiro, dove era ricoverato da una settimana. Colpito in giovent\u00f9 dalla tubercolosi, aveva sviluppato in seguito una malattia polmonare cronica, che sin dall'esordio condizion\u00f2 notevolmente le sue capacit\u00e0 vocali."}
{"id": "8870801", "revid": "125335140", "url": "https://it.wikipedia.org/wiki?curid=8870801", "title": "Marco Mollura", "text": "Carriera.\nHa iniziato a giocare nelle giovanili del Basket Trapani, squadra della sua citt\u00e0.\nDal 2009 \u00e8 aggregato alla prima squadra che disputa dapprima il campionato di A Dilettanti (nelle stagioni 2009/2010 e 2010/2011) e poi quello di DNC.\nNel 2012 passa al CUS Torino con il quale disputa due campionati di DNB.\nNel 2014 si trasferisce alla Zannella Basket Cefal\u00f9 dove disputa due campionati di Serie C, nell'ultimo dei quali si rende protagonista della promozione in Serie B. Disputa quindi la stagione 2016/2017 in Serie B con Cefal\u00f9. Al termine della stagione torna nella sua citt\u00e0, ingaggiato dalla Pallacanestro Trapani del Presidente Basciano. Con i granata diventa subito protagonista in Serie A2, grazie anche al suo temperamento che gli permette di ricoprire con successo pi\u00f9 ruoli. Dal 2021 \u00e8 capitano di Trapani."}
{"id": "8870803", "revid": "1318658", "url": "https://it.wikipedia.org/wiki?curid=8870803", "title": "Chelsea Clark", "text": "\u00c8 conosciuta principalmente per il ruolo di Norah in \"Ginny &amp; Georgia \"e il ruolo di Esme in \".\" \nBiografia.\nChelsea Clark ha frequentato il liceo \"Cardinal Carter Academy for the Arts\" a Toronto, Canada, dove studiava principalmente il violoncello. Dopo, ha frequentato l'Universit\u00e0 di Toronto. Chelsea ha gareggiato a livello internazionale in gare di barca drago.\nCarriera.\nClark \u00e8 apparsa per la prima volta in televisione in un episodio di Rookie Blue nel 2010 e come Stacey in Life with Boys nel 2011. \nHa ottenuto un ruolo da protagonista come Esme Song per quattro stagioni della serie canadese dal 2016 al 2017. Per il suo ruolo di Esme Song, Clark \u00e8 stata nominata come \"Miglior attrice regolare o protagonista in una serie TV da 16 16 anni e pi\u00f9.\" ai Joey Awards 2017. Nello stesso anno, Clark \u00e8 stata nominata e ha vinto come \"Migliore attrice in un cortometraggio\" ai Joey Awards 2017 per la sua interpretazione nel cortometraggio \"Blue Heart Emoji\". \nNel 2019, Clark ha fatto parte dell'ensemble nominato all'ACTRA Award per \"Tokens,\" regia di Winnifred Jong, vincitore del premio canadese per il miglior schermo. \nNel 2021, Clark ha interpretato Norah, un membro del gruppo MANG (Max, Abby, Norah, Ginny) nella serie televisiva Netflix Ginny &amp; Georgia."}
{"id": "8870808", "revid": "199745", "url": "https://it.wikipedia.org/wiki?curid=8870808", "title": "Centaurea Group", "text": ""}
{"id": "8870810", "revid": "1543377", "url": "https://it.wikipedia.org/wiki?curid=8870810", "title": "Cl\u00e9rissy (famiglia)", "text": "Cl\u00e9rissy \u00e8 una famiglia di ceramisti francesi, attiva sin dal Cinquecento.\nStoria e componenti.\nLe fonti storiche documentano che gi\u00e0 nel Cinquecento si mise in evidenza un Cl\u00e9rissy (o Cl\u00e9yssy) attivo ad Avon-sur-Seine, e dopo di lui si hanno molte notizie riguardanti Antoine I, artista di maiolica, morto a Moustier, nel 1679.\nAlcuni figli di Antoine I, quali Joseph (1648-1684) e Anne I (morta nel 1711) trasferirono l'attivit\u00e0 a Saint Jan-du-D\u00e9sert, presso Marsiglia, invece il famoso Pierre I (1651-1728) diede alla fabbrica di Moustier quello stile artistico caratteristico e peculiare per cui il forno assunse un'importanza nazionale.\nFiglio e collaboratore di Pierre I, Antoine II (1673-1743) guid\u00f2 con molta capacit\u00e0 la fabbrica che con Pierre II (1704-1794) raggiunse il suo apice e una diffusa attivit\u00e0.\nPierre II, dopo aver condiviso con un socio la famosa fabbrica nel 1774, se ne disfece definitivamente nel 1783.\nIl ramo dei Cl\u00e9rissy trasferitosi a Marsiglia, prosegu\u00ec l'attivit\u00e0 grazie ad una Anna II, nipote di Joseph, inoltre lontani parenti lavorarono a Varages e a Montpellier.\nStile e caratteristiche.\nLe ceramiche realizzate a Moustier si caratterizzarono per il cosiddetto stile 'blu e bianco' (1680-1710), basato su fini decorazioni con maschere e temi floreali ispirati dalla ceramica cinese.\nNel XVIII secolo divenne dominante lo stile 'blu e bianco B\u00e9rain', dal nome dell'incisore, pittore e decoratore francese Jean Berain, dalle cui opere i ceramisti presero ispirazione per i loro motivi decorativi, caratterizzati da festoni, tenui motivi architettonici, che formavano una delicata trama, dove si inseriscono figure talvolta grottesche, busti classici oppure ritratti, vasi, uccelli, ecc.\nQuesto stile fu imitato non solamente in tutta la Francia, ma anche in Spagna e in Italia."}
{"id": "8870829", "revid": "15756", "url": "https://it.wikipedia.org/wiki?curid=8870829", "title": "Luigi Pedrollo", "text": "Biografia.\nGiovinezza.\nLuigi Pedrollo nacque a San Gregorio di Veronella, provincia di Verona e diocesi di Vicenza, il 31 dicembre 1888. Fu quinto di nove figli di Andrea Pedrollo, di professione mugnaio, e di Brun Angela Clementina, casalinga. Gli esempi e i convincimenti religiosi dei genitori influirono profondamente sui figli: Luigi si consacr\u00f2 al sacerdozio e altre tre sue sorelle abbracciarono la vita religiosa. Segu\u00ec gli studi elementari direttamente in San Gregorio e gli studi superiori in Cologna Veneta. All'et\u00e0 di 14 anni nel 1902, entr\u00f2 nel seminario di Vicenza dove super\u00f2 con ottimi risultati 3 anni di liceo e altri 4 anni di studi teologici. Nel 1908 conobbe san Giovanni Calabria, rimanendo conquistato dalla sua figura di uomo di Dio e dai suoi ideali di santit\u00e0. Venne ordinato sacerdote il 28 luglio 1912.\nL'insegnamento.\nDon Pedrollo, ottenne anche il diploma magistrale che gli consent\u00ec di esercitare nel 1912 come maestro elementare ad Arsiero. Successivamente fu assegnato alla classe quinta del seminario di Vicenza e nel 1913 per un anno fu maestro elementare a Gambellara.\nL'ingresso nella Casa dei Buoni Fanciulli.\nDon Pedrollo conosceva don Calabria gi\u00e0 dal 1908, anno in cui il santo veronese apr\u00ec la Casa dei Buoni Fanciulli di San Zeno In Monte a Verona ospitando i primi 22 bambini poveri o abbandonati. Dopo alcuni incontri e una lunga corrispondenza epistolare con don Calabria don Luigi matur\u00f2 l\u2019idea di entrare nell\u2019Opera e vi entr\u00f2 il 24 agosto 1914. Date le sue capacit\u00e0 pedagogiche diresse per 5 anni l'insegnamento elementare dei piccoli ospiti della casa. Le condizioni di estrema indigenza, la necessit\u00e0 di provvedere al mantenimento, istruzione, ed in molti casi alla salvezza dei piccoli ospiti, nel contesto della povert\u00e0 dilagante nella societ\u00e0 cittadina veronese e veneta di quegli anni sottoposero don Calabria, don Luigi, e i confratelli a prove estreme di generosit\u00e0 e di dedizione fino all\u2019eroismo come riportato in alcune biografie.\nPrimo Collaboratore di san Giovanni Calabria.\nPer quasi quarant\u2019anni fu il fidato e primo collaboratore di don Calabria. Nel 1919 fu incaricato di condurre la prima filiale della Casa dei Buoni Fanciulli a Costozza di Longare in provincia di Vicenza e ne fu il primo Superiore e direttore per 10 anni. Nel 1929 fu richiamato da don Calabria alla sede di San Zeno in Monte come Vicario per collaborare con lui alla stesura delle Costituzioni e delle regole della Fondazione che stava per essere riconosciuta come Congregazione. Il riconoscimento con l'approvazione avvenne il 4 marzo 1932 per opera del Vescovo di Verona Girolamo Cardinale, con l\u2019emissione di primi voti.\nArduino Bertoldo scrisse per descrivere l'affinit\u00e0 spirituale e di azione tra don Calabria e don Pedrollo: \u00abDiversi di carattere, don Calabria e don Pedrollo vibravano all\u2019unisono [...] mai, e questa mi sembra la vera grandezza di don Pedrollo, egli espresse un pensiero, una valutazione o un parere diverso da quello del padre... Sentire l\u2019uno era come accogliere il pensiero profondo dell\u2019altro...mi davano l\u2019impressione di essere due corpi e un\u2019anima sola, tanto uno era l\u2019espressione veritiera dell\u2019altro\u00bb.\nPrimo Casante dell'Opera dei PSDP.\nDopo la morte di don Calabria avvenuta il 4 dicembre 1954, don Pedrollo il 3 marzo 1955 venne eletto \"Casante\" dell'Opera e ne divenne il primo successore come Superiore Generale della Congregazione dei Poveri Servi della Divina Provvidenza (P.S.D.P.).\nL'opera in quel momento consisteva in una ventina di case che ospitavano circa 2000 fanciulli tra i pi\u00f9 bisognosi, provvedendone al mantenimento, alla educazione, alla formazione professionale, oltre ad uno studentato e circa 50 sacerdoti e altri 100 \"fratelli\" laici. \nEbbe molti meriti nella Congregazione dei P.S.D.P.: il primo quello di adoperarsi con profonda convinzione per la fedelt\u00e0 all'ispirazione originaria dell'Opera, che \u00e8 quella di una fiducia incondizionata nella Divina Provvidenza. Inoltre guid\u00f2 la fondazione dell'Ospedale Geriatrico di Negrar nel 1958, nel primo dopoguerra del Centro di Formazione Professionale Don Calabria per i giovani, di via Roveggia a Verona, (oggi trasferito in via San Marco), l'avvio delle missioni nel 1959 prima in Uruguay e poi in Brasile, il patrocinio alla fondazione della Pia Unione delle Missionarie dei Poveri.\nVenne eletto \"Casante\" una seconda volta nel 1961 e nel 1968 chiese ai membri dei P.S.D.P. di non essere eletto per la terza volta rinunciando al ruolo.\nPadre e guida spirituale.\nNegli anni successivi al 1968 Don Pedrollo svolse opera di Padre Spirituale per numerosi sacerdoti e fratelli della Congregazione e delle sue Istituzioni Femminili. Come pure per numerosissime persone esterne, di ogni categoria, fino alla fine.\nMor\u00ec all\u2019et\u00e0 di 97 anni il 16 febbraio 1986 a San Zeno in Monte in Verona.\nL'epistolario sul tema dell'ecumenismo con Clive Staples Lewis.\nNel 1947 don Giovanni Calabria, dopo aver letto le \"Lettere di Berlicche\", volle scrivere in lingua latina a C.S. Lewis, professore a Oxford, teologo convertitosi al cristianesimo anglicano, autore di opere letterarie quali \"Le cronache di Narnia\". Lewis che amava l'uso del latino avvi\u00f2 con il sacerdote veronese una corrispondenza di circa 28 lettere. Il tema conduttore era l'ecumenismo sviluppato in un dialogo tra un prete cattolico ed un laico anglicano. Alla morte di Don Calabria nel 1954 don Luigi Pedrollo continu\u00f2 lo scambio epistolare fino alla morte di Lewis. Walter Hooper ha collocato questa corrispondenza tra gli importanti documenti ecumenici del 900.\nL'epistolario con don Paolo Arnaboldi.\nDon Paolo Arnaboldi, fondatore del \"Fraterno Aiuto Cristiano FAC\", chiese a don Luigi Pedrollo di fargli da padre spirituale. I due si scambiarono numerose lettere conservate presso l'archivio dei PSDP che per l'alto contenuto spirituale e teologico rientrano nella documentazione a corredo del processo di beatificazione e canonizzazione attualmente in corso.\nIl processo di beatificazione e canonizzazione.\nIl 15 giugno 2018 il vescovo di Verona Giuseppe Zenti ha avviato il processo di beatificazione e canonizzazione del Servo di Dio Luigi Pedrollo. In precedenza il vescovo aveva manifestato fiducia nel buon esito del procedimento. La fase diocesana del percorso si \u00e8 conclusa il 20 settembre 2020 con l'invio alla Congregazione delle Cause dei Santi e Beati al Vaticano del documenti predisposti."}
{"id": "8870837", "revid": "1788047", "url": "https://it.wikipedia.org/wiki?curid=8870837", "title": "Tecniche di interrogatorio potenziato", "text": "Le tecniche di interrogatorio potenziato () o interrogatorio potenziato indicano il programma di tortura sistematica dei detenuti da parte della Central Intelligence Agency (CIA), della Defense Intelligence Agency (DIA) e di vari componenti delle United States Armed Forces nei black site intorno al mondo, inclusi Bagram, Guant\u00e1namo e Abu Ghraib, autorizzati dai funzionari della presidenza di George W. Bush. Tra i metodi utilizzati vi erano percosse, legamento in contorte posizioni di stress, incappucciamento, soggezione a rumori assordanti, sonno disturbato, privazione del sonno fino al punto di avere allucinazioni, privazione di cibo o bevande e negazione di cure mediche per ferite, cos\u00ec come annegamento simulato (waterboarding), walling, umiliazioni sessuali, soggezione al caldo o al freddo estremi e reclusione in piccole scatole simili a delle bare. I disegni di un detenuto di Guant\u00e1namo di alcune di queste torture, a cui egli stesso fu sottoposto, furono pubblicati sul \"The New York Times\". Alcune di queste tecniche rientrano nella categoria nota come \"tortura bianca\". Diversi detenuti hanno sopportato una \"reidratazione rettale\", \"rianimazione con fluidi rettali\" e \"alimentazione rettale\". Oltre a brutalizzare i detenuti, furono fatte minacce alle loro famiglie come maltrattamenti ai bambini, minacce di abusi sessuali o di tagliare la gola alle madri dei detenuti.\nIl numero di detenuti sottoposti a questi metodi non \u00e8 mai stato stabilito in modo autorevole n\u00e9 il numero di morti a causa del regime degli interrogatori, anche se questo numero potrebbe arrivare fino a 100. La CIA ammette di aver praticato il waterboarding su tre persone implicate negli attentati dell'11 settembre 2001: Abu Zubaydah, Khalid Shaykh Muhammad e Mohammed al-Qahtani. Un comitato dei servizi segreti del Senato ha trovato le foto di una waterboard circondata da secchi d'acqua nella prigione di Salt Pit, dove la CIA aveva affermato che la tecnica non era mai stata utilizzata. Ex guardie e detenuti a Guant\u00e1namo hanno affermato che le morti che all'epoca i militari statunitensi chiamavano \"suicidi\", erano in realt\u00e0 omicidi sotto tortura. Nessuna accusa di omicidio \u00e8 stata mossa per questi o per altri omicidi riconosciuti legati alle torture ad Abu Ghraib e a Bagram.\nSorsero dibattiti sulla questione sulla legalit\u00e0 degli \"interrogatori potenziati\" rispetto agli statuti statunitensi contro la tortura o alle leggi internazionali come la Convenzione delle Nazioni Unite contro la tortura. Nel 2005 la CIA ha distrutto le videocassette che ritraevano i prigionieri interrogati sotto tortura, giustificandosi dicendo che ci\u00f2 che mostravano era cos\u00ec orribile da essere \"devastante per la CIA\" e che \"il calore derivante dalla distruzione non \u00e8 niente in confronto a quello che sarebbe se i nastri fossero diventati di dominio pubblico\". Il relatore speciale delle Nazioni Unite sulla tortura Juan Mendez ha affermato che il waterboarding \u00e8 una tortura \"immorale e illegale\", nel 2008 cinquantasei membri del Partito Democratico del Congresso degli Stati Uniti hanno chiesto un'indagine indipendente.\nFunzionari americani ed europei, tra cui l'ex direttore della CIA Leon Panetta, ex ufficiali della CIA, un procuratore di Guant\u00e1namo e un giudice del tribunale militare USA, hanno definito il termine \"interrogatorio potenziato\" un eufemismo per indicare la tortura. Nel 2009 sia il presidente Barack Obama che il procuratore generale Eric Holder hanno affermato che alcune tecniche equivalgono alla tortura e ne hanno ripudiato l'uso. Tuttavia, hanno rifiutato di perseguire i funzionari della CIA, del Dipartimento della difesa degli Stati Uniti d'America o dell'amministrazione Bush che avevano autorizzato il programma, lasciando aperta la possibilit\u00e0 di convocare una \"Commissione per la verit\u00e0\" per quello che il presidente Obama ha chiamato \"ulteriore testimonianza\".\nNel luglio 2014 la Corte europea dei diritti dell'uomo ha stabilito formalmente che \"l'interrogatorio potenziato\" equivaleva a tortura e ha ordinato alla Polonia di risarcire gli uomini torturati in un sito nero della CIA situato nel suo territorio. Nel dicembre 2014 il Senato degli Stati Uniti ha pubblicato circa il 10% del rapporto del suo Comitato d'intelligence sulla tortura della CIA, un rapporto sull'uso della tortura da parte della CIA durante l'amministrazione di George W. Bush.\nStoria dell'approvazione da parte dell'amministrazione Bush.\nSubito dopo gli attentati dell'11 settembre 2001, i funzionari dell'amministrazione Bush che conferivano tramite collegamento video dai bunker decisero di trattare gli attacchi come atti di guerra e non come crimini. Sorse la domanda sul come considerare i prigionieri catturati: alcuni funzionari, compreso l'avvocato del Dipartimento di Giustizia John Yoo, raccomandarono di classificarli come \"detenuti\" al di fuori della protezione delle Convenzioni di Ginevra o di qualsiasi altra legge nazionale o militare, e di incarcerarli in prigioni speciali invece che nel \"campo di prigionieri di guerra che avete visto in \"Gli eroi di Hogan\" o \"Stalag 17\"\". Il 17 settembre 2001, il presidente Bush firm\u00f2 una direttiva segreta che confer\u00ec alla CIA il potere di imprigionare e interrogare segretamente i detenuti.\nAlla fine del 2001, i primi detenuti, inclusi uomini come Murat Kurnaz e Lakhdar Boumediene che furono successivamente dichiarati innocenti e arrestati sulla base di informazioni viziate o venduti alla CIA per ricompense, furono portati in basi improvvisate dell'esercito USA o della CIA come Kandahar, in Afghanistan. Furono sottoposti a percosse, scosse elettriche, esposizione a freddo estremo, sospensione dal soffitto per le braccia e annegamento in secchi d'acqua. Di conseguenza mor\u00ec un numero sconosciuto di detenuti. Tra la fine del 2001 e l'inizio del 2002, l'interrogatorio sotto tortura in siti segreti era ancora \"ad hoc\", non ancora organizzato come programma burocratico n\u00e9 sanzionato con la copertura legale del Dipartimento di Giustizia.\nGi\u00e0 nel novembre 2001 il consiglio generale della CIA inizi\u00f2 a considerare la legalit\u00e0 della tortura, scrivendo che \"l'esempio israeliano\" (ovvero l'uso la forza fisica contro centinaia di detenuti) poteva servire come \"una possibile base di discussione. [...] La tortura era necessaria per prevenire un danno fisico imminente e significativo alle persone, dove non erano disponibili altri mezzi per prevenire il danno\".\nNell'aprile 2002 la CIA cattur\u00f2 e trasfer\u00ec in un sito nero il suo primo prigioniero importante, Abu Zubaydah: su consiglio dello psicologo James Elmer Mitchell, la CIA utilizz\u00f2 metodi di interrogatorio tra cui la privazione del sonno con luci intense e musica ad alto volume - ancora prima di qualsiasi autorizzazione legale da parte del Dipartimento della giustizia degli Stati Uniti. Pi\u00f9 tardi, quello stesso aprile, il dottor Mitchell propose un elenco di tattiche aggiuntive, tra cui bloccare le persone in scatole anguste, incatenarle in posizioni dolorose, tenerle sveglie per una settimana alla volta, coprirle con insetti o fare su di esse il waterboarding, una pratica che gli Stati Uniti avevano precedentemente caratterizzato come tortura nei procedimenti giudiziari per crimini di guerra.\nJos\u00e9 Rodriguez, capo del servizio clandestino della CIA, chiese ai suoi superiori l'autorizzazione per quello che aveva definito un \"insieme alternativo di procedure d'interrogazione\". La CIA chiese l'immunit\u00e0 dall'accusa, a volte nota come \"carta gratis per l'uscita dalla prigione\".\nNel maggio 2002, alti funzionari dell'amministrazione Bush, tra cui il direttore della CIA George Tenet, il consigliere per la sicurezza nazionale Condoleezza Rice, il vicepresidente Dick Cheney, il segretario di Stato Colin Powell, il segretario alla Difesa Donald Rumsfeld e il procuratore generale John Ashcroft si incontrarono per discutere su quali tecniche la CIA poteva legalmente utilizzare su Abu Zubaydah. Condoleezza Rice ricord\u00f2 \"di essere stata informata che il personale militare statunitense era sottoposto all'addestramento per determinate tecniche d'interrogazione fisiche e psicologiche\". Durante le discussioni, si dice che John Ashcroft abbia detto: \"Perch\u00e9 ne parliamo alla Casa Bianca? La storia non lo giudicher\u00e0 con gentilezza.\"\nDopo che il Dipartimento di Giustizia complet\u00f2 quelli che divennero noti in seguito come i \"Torture Memos\", Condoleezza Rice disse alla CIA che le tecniche erano state approvate nel luglio 2002. Dick Cheney disse: \"Ho firmato, e cos\u00ec hanno fatto gli altri\". Nel 2010 Cheney disse: \"Ero e rimango un forte sostenitore del nostro programma di interrogatori potenziati\". Nel 2009 Rice disse che \"non abbiamo mai torturato nessuno\" e afferm\u00f2 che l'abuso \"non era una tortura\", ma era \"legale\" e \"giusto\".\nInoltre, nel 2002 e nel 2003, la CIA afferm\u00f2 di aver informato diversi leader democratici del Congresso sulla proposta del programma delle \"tecniche di interrogatorio potenziato\". Tra i leader del Congresso vi erano Nancy Pelosi e la democratica Jane Harman del Comitato di Intelligence della Camera. La risposta al briefing fu una \"tranquilla acquiescenza, se non un vero e proprio sostegno\", secondo i funzionari presenti. Harman fu invece l'unica leader del Congresso ad opporsi alle tattiche proposte. L'ex senatore Bob Graham, presidente del comitato dei servizi segreti del Senato dopo gli attacchi dell'11 settembre, ha affermato di non essere stato informato sul waterboarding e che in tre casi i funzionari dell'agenzia hanno dichiarato di aver partecipato a dei briefing nei giorni in cui la sua agenda personale indicava che era altrove.\nIl consigliere pi\u00f9 anziano di Condoleezza Rice Philip Zelikow fu l'unico funzionario nell'amministrazione Bush ad opporsi alla tortura dei prigionieri. Dopo aver appreso i dettagli del programma, Zelikow scrisse un promemoria a Rice affermando che i \"Torture Memos\" del Dipartimento di giustizia erano sbagliati sia dal punto di vista legale sia da quello politico. Nel suo promemoria, Zelikow avvert\u00ec che le tecniche di interrogatorio violavano la legge statunitense e avrebbero potuto portare a procedimenti giudiziari per crimini di guerra. In seguito, l'amministrazione Bush cerc\u00f2 di raccogliere tutte le copie del promemoria di Zelikow e di distruggerle. Jane Mayer, autrice di \"The Dark Side\", cita Zelikow come colui che predisse che \"la discesa dell'America nella tortura sar\u00e0 nel tempo vista come gli internamenti giapponesi\", in quanto \"paura e ansia furono sfruttati da fanatici e sciocchi\".\nSviluppo delle tecniche e addestramento.\nIl nome originario di \"enhanced interrogation\" \u00e8 sconosciuto, ma sembra essere un calco dal tedesco \"Versch\u00e4rfte Vernehmung\", ovvero \"interrogazione intensificata\", usato nel 1937 dal capo della Gestapo Heinrich M\u00fcller. Le tecniche erano basate sul lavoro svolto da James Elmer Mitchell e Bruce Jessen nel programma \"Survival, Evasion, Resistance and Escape\" (SERE) della United States Air Force. La CIA assunse i due psicologi per sviluppare tecniche alternative e pi\u00f9 dure per gli interrogatori, ma nessuno dei due aveva alcuna esperienza nel caso richiesto. Il colonnello dell'Air Force Reserve Command Steve Kleinman afferm\u00f2 che la CIA aveva scelto due psicologi clinici che non avevano mai lavorato nell'intelligence n\u00e9 condotto un interrogatorio per fare una cosa mai fatta prima. Gli associati di Mitchell e Jessen erano scettici riguardo ai loro metodi e credevano che non avessero alcun dato sull'impatto dell'addestramento SERE sulla psiche umana. La CIA venne a sapere che le conoscenze di Mitchell e Jessen sul waterboarding erano probabilmente \"mal rappresentate\" e quindi non vi era alcuna ragione di credere che fosse clinicamente sicuro o efficace. Nonostante ci\u00f2, i due psicologi furono assunti dalla CIA per 1000 $ al giorno (equivalenti a 1\u00a0420 $ nel 2019) esentasse e spese comprese.\nIl programma SERE, che Mitchell e Jessen avrebbero decodificato, era stato utilizzato per addestrare piloti e altri soldati su come resistere alle tecniche di \"lavaggio del cervello\" che si presumeva fossero state impiegate dai Cinesi per estorcere confessioni agli Americani catturati durante la guerra di Corea. Il programma sottopose i tirocinanti a \"waterboarding, [...] privazione del sonno, isolamento, esposizione a temperature estreme, reclusione in spazi ristretti, bombardamento con suoni agonizzanti a decibel estremamente dannosi e umiliazioni religiose e sessuali\", inclusi clisteri forzati e altre aggressioni anali. Sotto la supervisione della CIA, Miller e Jessen adattarono il SERE in un programma offensivo progettato per addestrare gli agenti della CIA all'utilizzo di dure tecniche d'interrogazione per raccogliere informazioni dai terroristi detenuti. Tutte le suddette tattiche sarebbero state successivamente riportate come usate su Abu Zubaydah nel rapporto del Comitato internazionale della Croce Rossa sui quattordici detenuti di alto valore in custodia della CIA.\nStephen Soldz, Steven Reisner e Brad Olson scrissero un articolo nel quale venne descritto come le tecniche utilizzate negli interrogatori potenziati imitassero quelle nel programma SERE.\nGli psicologi fecero affidamento sugli esperimenti svolti dallo psicologo statunitense Martin Seligman negli anni settata sull'impotenza appresa. In questi esperimenti, dei cani ingabbiati erano esposti a diverse scosse elettriche in maniera casuale e inevitabile per indurre loro a cedere e non resistere. Mitchell e Jessen applicarono questa idea nell'interrogazione di Abu Zubaydah. Al momento della cattura di Zubaydah, molte delle tecniche d'interrogazione usate nel programma SERE, tra cui il waterboarding, celle frigorifere e privazione del sonno, furono precedentemente considerate illegali sotto il diritto USA e internazionale. Infatti, gli Stati Uniti avevano condannato per waterboarding alcuni ufficiali militari giapponesi dopo la seconda guerra mondiale e dei soldati statunitensi dopo la guerra del Vietnam. Dal 1930, gli USA avevano definito la privazione del sonno come una forma illegale di tortura. Molte altre tecniche sviluppate dalla CIA sono ritenute torture e trattamenti secondo la Convenzione delle Nazioni Unite contro la tortura e l'articolo 3 della Convenzione europea dei diritti dell'uomo.\nSecondo Human Rights First:\nLa rivista online \"Salon\" afferma:\nJane Mayer scrisse per il \"The New Yorker\":\nMayer riport\u00f2 inoltre che:\nIl rapporto bipartisan del 2008 \"Inquiry Into the Treatment of Detainees in U.S. Custody\" del Comitato del Senato sulle forze armate afferm\u00f2 che:\nNello stesso rapporto si legge anche che:\nTuttavia, il memorandum dell'amministrazione Bush del febbraio 2002 aveva affermato che solo i detenuti di al-Qaeda non erano coperti dalle Convenzioni di Ginevra, e lo stesso ordine stabiliva che i detenuti talebani avrebbero avuto diritto al trattamento ai sensi dell'articolo comune 3 delle Convenzioni di Ginevra. Questi standard sono stati ordinati per tutti i detenuti nel 2006, inclusi i membri di al-Qaeda, a seguito della sentenza della Corte Suprema USA nel caso Hamdan-Rumsfeld. Donald Rumsfeld revoc\u00f2 il suo promemoria del dicembre 2002 dopo sei settimane.\nIl rapporto del Senato USA del dicembre 2008 stabil\u00ec che:\nCentral Intelligence Agency.\nSecondo ABC News, ex e attuali funzionari della CIA si sono fatti avanti e hanno rivelato i dettagli delle tecniche d'interrogatorio autorizzate nella CIA, e tra queste vi sono:\nA dicembre 2007, il direttore della CIA Michael Hayden afferm\u00f2 che \"tra circa 100 prigionieri detenuti fino a oggi nel programma della CIA, le tecniche potenziate sono state usate su circa 30, e il waterboarding \u00e8 stato usato solo su tre\".\nIl rapporto \"Experiments in Torture: Human Subject Research and Evidence of Experimentation in the 'Enhanced' Interrogation Program\", pubblicato dal gruppo di difesa Physicians for Human Rights, riportava che il personale dell'Office of Medical Services (OMS) della CIA effettuava ricerche sull'applicazione seriale o combinata di tali tecniche sui prigionieri. Questo rapporto era basato sui documenti declassificati dal governo Obama nel 2010.\nSecondo ABC News, la CIA aveva rimosso nel 2006 il waterboarding dalla lista delle tecniche accettabili per gli interrogatori. ABC afferm\u00f2 in seguito che l'ultimo impiego del waterboarding era avvenuto nel 2003.\nDefense Intelligence Agency.\nNel 2003 il gruppo di lavoro del segretario della difesa Donald Rumsfeld sugli interrogatori richiese alla Defense Intelligence Agency (DIA) di creare nuove tecniche per gli interrogatori dei prigionieri. Secondo il rapporto del 2008 del Senato sul trattamento dei detenuti sotto custodia degli Stati Uniti, la DIA inizi\u00f2 a stilare una lista di tecniche con l'aiuto di un suo impiegato civile, l'ex capo dell'Interrogation Control Element (ICE) a Guant\u00e1namo David Becker. Becker afferm\u00f2 che i membri del gruppo di lavoro erano particolarmente interessati ai metodi aggressivi e che veniva \"incoraggiato a parlare di tecniche che infliggono dolore.\"\nNon \u00e8 noto fino a che punto le raccomandazioni dell'agenzia siano state utilizzate o per quanto tempo, ma secondo lo stesso rapporto del Senato, l'elenco redatto dalla DIA includeva l'uso di \"farmaci come il sodio pentotal e il demerol\", trattamenti umilianti con donne interrogatrici e privazione del sonno. Becker afferm\u00f2 di aver raccomandato l'uso di farmaci a causa delle voci secondo cui un'altra agenzia di intelligence, il cui nome \u00e8 stato censurato nel rapporto del Senato, le aveva usate con successo in passato. Secondo l'analisi dell'Office of Defense Inspector General, la citata giustificazione della DIA per l'uso di droghe era quella di \"[rilassare] il detenuto fino a uno stato cooperativo\" e che non venivano utilizzate sostanze che alteravano la mente.\nAlcune rivelazioni sugli interrogatori della DIA sono arrivate dagli ufficiali dell'FBI, che hanno condotto i propri screening dei detenuti a Guant\u00e1namo insieme ad altre agenzie. Secondo una testimonianza, gli interrogatori di quello che allora era il Defense HUMINT Service della DIA (dal 2012, Defense Clandestine Service), costrinsero i soggetti a guardare pornografia gay, li avvolsero con la bandiera israeliana e li interrogarono in stanze illuminate da luci stroboscopiche per 16-18 ore, dicendo per tutto il tempo ai prigionieri che erano agenti dell'FBI.\nIl vero agente dell'FBI temeva che i metodi duri della DIA e l\u2019impersonificazione degli interrogatori come agenti dell'FBI avrebbero complicato la capacit\u00e0 del Bureau di svolgere correttamente il proprio lavoro, dicendo: \"la prossima volta che un vero agente cercher\u00e0 di parlare con quel ragazzo, potete immaginare il risultato\". Una successiva inchiesta militare contrast\u00f2 le accuse dell'FBI affermando che il trattamento dei prigionieri era degradante ma non disumano, senza tuttavia affrontare l'accusa del personale della DIA che si spacciava regolarmente per ufficiali dell'FBI, compiendo un reato penale. Un anno prima della conclusione di questa indagine, fu rivelato che i metodi d'interrogazione della Task Force 6-26 dei servizi militari statunitensi erano molto pi\u00f9 duri e pi\u00f9 fisici di qualsiasi pratica della DIA, al punto che due funzionari della DIA si erano lamentati e dopo furono minacciati da interrogatori non appartenenti alla DIA.\nSi pensa che attivit\u00e0 simili siano avvenute per mano degli agenti della DIA al centro di detenzione dell'aeroporto di Bagram, dove nel 2010 l'organizzazione gestiva la cosiddetta \"prigione nera\". Secondo un rapporto pubblicato da \"The Atlantic\", la prigione era presidiata dal personale DCHC della DIA, accusato di aver picchiato e umiliato sessualmente obiettivi di alto valore detenuti nel sito. Il centro di detenzione \u00e8 sopravvissuto ai siti neri gestiti dalla Central Intelligence Agency, con la DIA che avrebbe continuato a utilizzare metodi di interrogatorio \"limitati\" nella struttura con un'autorizzazione segreta. Non \u00e8 chiaro cosa sia successo alla struttura segreta dopo il trasferimento della base alle autorit\u00e0 afghane nel 2013 a seguito di diversi rinvii.\nU.S. Armed Forces.\n Le forze armate statunitensi avevano autorizzato le seguenti tecniche:\nNel novembre 2006, l'ex generale di brigata dell'esercito americano Janis Karpinski, responsabile della prigione di Abu Ghraib fino all'inizio del 2004 dopo aver denunciato i crimini, disse al quotidiano spagnolo \"El Pa\u00eds\" di aver visto una lettera firmata dal segretario alla difesa Donald Rumsfeld che autorizzava i contractor impiegati dagli Stati Uniti a utilizzare tecniche come la privazione del sonno durante gli interrogatori.\nKarpinski afferm\u00f2 che nel carcere erano consapevoli di violare le Convenzioni di Ginevra sul trattamento dei prigionieri, il cui articolo 17 comma 4 vieta qualsiasi forma di minaccia, umiliazione o tortura nei confronti dei prigionieri per estorcere qualsiasi informazione. Secondo Karpinski, la firma autografa di Rumsfeld era sopra il suo nome stampato e con la stessa grafia a margine c'era scritto: \"Assicurati che questo sia fatto\".\nIl 1\u00ba maggio 2005, \"The New York Times\" rifer\u00ec di un'indagine militare in corso ad alto livello sulle accuse di abusi sui detenuti a Guant\u00e1namo, condotta dal tenente generale Randall M. Schmidt dell'Air Force, dove si riportano:\nIl 12 luglio 2005, i membri di un quadro militare dissero al comitato che avevano proposto di disciplinare il comandante della prigione, il maggior generale Geoffrey Miller, riguardo all'interrogatorio del terrorista saudita Mohammed al-Qahtani che era stato costretto a indossare un reggiseno, ballare con un altro uomo e veniva minacciato con i cani. La raccomandazione fu annullata dal generale Bantz J. Craddock, comandante dello United States Southern Command, che defer\u00ec la questione all'ispettore generale dell'esercito.\nIn un'intervista con l'Associated Press il 14 febbraio 2008, Paul Rester, capo degli interrogatori militari a Guant\u00e1namo e direttore del Joint Intelligence Group, afferm\u00f2 che la maggior parte delle informazioni raccolte dai detenuti provenivano da interrogatori non coercitivi e dalla \"costruzione di un rapporto\", non da duri metodi di interrogatorio.\nAmerican Psychological Association.\nL'American Psychological Association (APA), il principale organo professionale degli psicologi negli Stati Uniti, collabor\u00f2 in segreto con l'amministrazione Bush per scrivere giustificazioni legali ed etiche per la tortura.\nRapporti iniziali e denunce.\nNel 2006, agenti senior delle forze dell'ordine con la Criminal Investigation Task Force riferirono a \"MSNBC.com\" che avevano iniziato a lamentarsi nel 2002 all'interno del Dipartimento della difesa USA per le tattiche di interrogatorio utilizzate a Guant\u00e1namo da un team separato di investigatori dell'intelligence militare, ritenendole improduttive, suscettibili di produrre informazioni affidabili e probabilmente illegali. Non potendo ottenere soddisfazione dai comandanti dell'esercito che gestivano il campo di detenzione, si rivolsero a David Brant, direttore del Naval Criminal Investigative Service (NCIS), che allert\u00f2 il Consigliere generale della Marina Alberto J. Mora.\nIl consigliere generale Mora e l'avvocato generale del giudice della Marina Michael Lohr ritenevano che il trattamento dei detenuti fosse illegale e si scontrarono tra gli altri avvocati e funzionari del Dipartimento della difesa per indagare e fornire standard chiari che proibissero tattiche di interrogatorio coercitive. In risposta, il 15 gennaio 2003 Rumsfeld sospese le tattiche di interrogatorio approvate a Guant\u00e1namo fino a quando un nuovo gruppo di linee guida non potesse essere prodotto da un gruppo di lavoro guidato dal Consigliere generale dell'Air Force Mary Walker.\nIl gruppo di lavoro bas\u00f2 le sue nuove linee guida su un promemoria legale dell'Ufficio legale del Dipartimento di Giustizia degli Stati Uniti scritto da John Yoo e firmato da Jay S. Bybee nell'agosto 2002, che in seguito sarebbe diventato ampiamente noto come \"Torture Memo\" o \"Bybee Memo\". Il consigliere generale Mora guid\u00f2 una fazione del gruppo di lavoro nella discussione contro questi standard e parl\u00f2 dei problemi di persona con Yoo. La relazione finale del gruppo di lavoro fu firmata e consegnata a Guant\u00e1namo all'insaputa di Mora e degli altri che si erano opposti al suo contenuto. Mora afferm\u00f2 che il trattamento dei detenuti era stato coerente con la legge sin dal 15 gennaio 2003, con la sospensione delle tattiche di interrogatorio precedentemente approvate.\nNel 2008 fu reso noto pubblicamente che Yoo scrisse un altro parere legale, datato 14 marzo 2003, che emise al Consiglio generale del DOD, cinque giorni prima dell'inizio dell'invasione dell'Iraq. In esso, concludeva che le leggi federali sulla tortura e altri abusi non si applicavano agli interrogatori all'estero.\nPosizioni pubbliche e reazioni.\nIl presidente Bush dichiar\u00f2 che \"gli Stati Uniti d'America non torturano\". L'amministrazione ha adottato il Detainee Treatment Act del 2005 per affrontare la moltitudine di episodi di abusi sui detenuti. Tuttavia, nella sua dichiarazione al momento della firma, Bush chiar\u00ec che si riservava il diritto di rinunciare a questo disegno di legge se riteneva necessario.\nIl direttore della CIA Porter Goss, in una testimonianza davanti alla Commissione per i servizi armati del Senato degli Stati Uniti il 17 marzo 2005, descrisse il waterboarding come rientrante nell'area delle \"tecniche di interrogatorio professionale\", differenziandole dalla tortura:\n\"The Washington Post\" riport\u00f2 nel gennaio 2009 che Susan J. Crawford, autorit\u00e0 di convocazione delle commissioni militari, afferm\u00f2 riguardo l'interrogatorio di Mohammed al-Qahtani, sospettato di essere il \"ventesimo dirottatore\" degli attacchi dell'11 settembre:\nCrawford decise di non perseguire al-Qahtani perch\u00e9 il suo trattamento rientrava nella definizione di tortura, e quindi la prova era stata ottenuta tramite coercizione.\nNelle sue memorie, l'ex presidente Bush difese l\u2019utilit\u00e0 delle tecniche potenziate d'interrogazione e continu\u00f2 ad asserire che non erano torture.\nL'ex presidente Obama, l'ex procuratore generale e procuratore militare di Guant\u00e1namo Crawford definirono le tecniche come tortura. Il governo britannico stabil\u00ec che le tecniche sarebbero state classificate come tortura e respinse l'affermazione contraria del presidente Bush. Un rapporto di Human Rights First (HRF) e Physicians for Human Rights (PHR) afferm\u00f2 che queste tecniche erano torture e cit\u00f2 anche il resoconto dell'Ufficio dell'ispettore generale degli Stati Uniti, secondo cui \"le tecniche di interrogatorio di tipo SERE costituiscono 'tortura e coercizione fisica o mentale secondo le convenzioni di Ginevra'\". Un rapporto delle Nazioni Unite denunci\u00f2 gli abusi sui prigionieri da parte degli Stati Uniti come equivalenti alla tortura e chiese inoltre la cessazione delle tecniche di \"interrogatorio potenziato\" cos\u00ec definite dagli Stati Uniti. Il rapporto delle Nazioni Unite ammon\u00ec anche contro le prigioni segrete, il cui utilizzo fu considerato anch'esso una tortura e da interrompere.\nNel 2009, Paul Kane del \"Washington Post\" afferm\u00f2 che la stampa esitava a definire queste tecniche come tortura, poich\u00e9 si trattava di un crimine e nessuno che si era occupato degli \"interrogatori rafforzati\" era stato accusato o condannato. Il \"New York Times\" defin\u00ec le tecniche \"dure\" e \"brutali\" mentre evit\u00f2 la parola \"tortura\" nella maggior parte ma non in tutti gli articoli da notizia, sebbene identifichi abitualmente gli \"interrogatori potenziati\" come tortura negli editoriali. I termini della rivista \"Slate\" definirono l'interrogatorio come parte del \"programma di tortura degli Stati Uniti\".\nNell'estate del 2009, la National Public Radio decise di vietare l'uso della parola \"torture\" ricevendo aspre critiche. Il difensore civico dell'ente pubblico Alicia Shepard afferm\u00f2 che \"definire il waterboarding come tortura equivale a prendere una posizione\". Tuttavia, il professore di linguistica all'Universit\u00e0 di Berkeley Geoffrey Nunberg sottoline\u00f2 che praticamente tutti i media in tutto il mondo, diversi dai \"media statunitensi senza spina dorsale\", usano la parola \"tortura\" per riferirsi a queste tecniche. In un articolo sugli eufemismi inventati dai media nel quale si critic\u00f2 anche la NPR, il giornalista Glenn Greenwald parl\u00f2 della \"corruzione del giornalismo americano\":\nEfficacia e affidabilit\u00e0.\nRapporto del Comitato d'intelligence del Senato USA.\nIl 9 dicembre 2014, il Senate Select Committee on Intelligence (SSCI) rilasci\u00f2 un documento di 525 pagine contenente i principali risultati e un riepilogo esecutivo del loro rapporto nel programma di detenzione e interrogazione della CIA. Il resto delle oltre seimila pagine del rapporto sono ancora classificate. Il rapporto concludeva che le tecniche di interrogatorio erano molto pi\u00f9 brutali e diffuse di quanto la CIA avesse precedentemente riferito, riportando che \"la brutalit\u00e0, la disonest\u00e0 e la violenza apparentemente arbitraria a volte hanno portato persino i dipendenti [della CIA] a momenti di angoscia\". Nel rapporto si affermava che i funzionari della CIA avevano ingannato i loro superiori alla Casa Bianca, i membri del Congresso e talvolta anche i loro colleghi su come veniva condotto il programma di interrogatorio e su cosa aveva ottenuto.\nIl rapporto esecutivo elenca 12 scoperte:\nDopo aver esaminato nel dettaglio l'eventuale efficacia della tortura nella raccorta di dati utili per localizzare Osama bin Laden, il rapporto del Senato ha concluso che non era efficace e che la CIA aveva deliberatamente ingannato i leader politici e il pubblico.\nGli ex direttori della CIA George Tenet, Porter Goss, e Michael Hayden, che avevano supervisionato il programma durante il loro mandato, obiettarono il rapporto del senato in un editoriale del \"Wall Street Journal\", ritenendolo malfatto e non imparziale. Insistettero sul fatto che alcune informazioni ottenute dal programma della CIA erano utili, dicendo in particolare che le tecniche di interrogatorio rendevano condiscendenti alcuni detenuti e che le \"informazioni fornite dalla totalit\u00e0 dei detenuti in custodia della CIA\" avevano portato alla localizzazione di Osama bin Laden. Secondo la CIA, le \"condizioni\" dell'interrogatorio potenziato erano state usate per la sicurezza e \"altre valide ragioni, come quella di creare un ambiente favorevole alla transizione da terroristi catturati e resistenti (sic) a detenuti in grado di collaborare negli interrogatori.\"\nIl senatore repubblicano John McCain, citando il direttore della CIA durante l'amministrazione Obama Leon Panetta (che non si era unito agli altri ex direttori nell'editoriale nel \"Wall Street Journal\") aveva precedentemente affermato che la brutalit\u00e0 non aveva prodotto informazioni utili nella caccia a Osama bin Laden; le indicazione erano state \"ottenute con mezzi standard e non coercitivi\". Nel maggio 2011, Panetta scrisse al senatore McCain, che:\nNel 2014 Panetta ha scritto che la tortura aveva prodotto alcune informazioni utili, ma queste non valevano il prezzo, e se gli fosse stato chiesto se gli USA avessero dovuto impegnarsi in pratiche simili avrebbe risposto \"no\". Il direttore della CIA dell'amministrazione Obama John Brennan ha affermato che \u00e8 impossibile sapere se la brutalit\u00e0 abbia aiutato o ostacolato la raccolta di informazioni utili. Il segretario alla stampa della Casa Bianca Josh Earnest afferm\u00f2 che se le informazioni derivate dalla tortura della CIA possano aver aiutato a trovare Osama bin Laden, il presidente Obama avrebbe ritenuto che \"l'uso di queste tecniche non sia valsa la pena a causa del danno che \u00e8 stato fatto ai nostri valori nazionali e al senso di ci\u00f2 che in cui crediamo come americani\". Allo stesso modo, il repubblicano McCain concord\u00f2 con la democratica Dianne Feinstein nelle osservazioni al Senato che la tortura \"ha macchiato il nostro onore nazionale\" e ha fatto \"molto male e poco bene pratico\".\nValutazioni interne della CIA sull'efficacia.\nNel 2009 inizi\u00f2 la valutazione Panetta nella CIA che esamin\u00f2 l'uso della torture durante gli interrogatori dei detenuti. Il rapporto evidenzi\u00f2 come i metodi estremi non avessero fornito poche informazioni di valore.\nSu richiesta del National Security Advisor Susan Rice nel 2015, la CIA scrisse un rapporto con le informazioni d'intelligence ottenute dopo l'applicazione di tecniche d'interrogazione non specificate. La CIA concluse che le tecniche d'interrogazione potenziate erano state efficaci ed impedirono un altro possibile attacco all'occidente da parte di al-Qa'ida.\nDistruzione di videocassette.\nNel dicembre 2007 fu reso noto che la CIA aveva distrutto molte videocassette contenenti le registrazioni degli interrogatori dei prigionieri. Le divulgazioni nel 2010 hanno rivelato che Jose Rodriguez Jr., capo della direzione delle operazioni della CIA dal 2004 al 2007, aveva ordinato la distruzione dei nastri perch\u00e9 pensava che sarebbero stati \"devastanti per la CIA\", e che \"il calore della distruzione non \u00e8 niente rispetto a quello scaturito se i nastri diventassero di pubblico dominio\". Il \"New York Times\" ha riferito che secondo \"alcuni addetti ai lavori\", un'inchiesta sul programma di detenzione segreta della CIA che ha analizzato queste tecniche, \"potrebbe concludersi con accuse penali per interrogatori abusivi\". In un editoriale per il \"New York Times\", Thomas H. Kean and Lee H. Hamilton, presidente e vicepresidente della Commissione 11 settembre, hanno dichiarato:\nIn risposta ai cosiddetti \"torture memoranda\" Scott Horton scrive:\nJordan Paust ha concordato rispondendo al rifiuto di Mukasey di indagare e/o perseguire chiunque si basasse su queste opinioni legali:\nRapporto del Comitato internazionale della Croce Rossa.\nIl 15 marzo 2009, Mark Danner scrisse un articolo sul \"New York Review of Books\" dove descriveva e commentava i contenuti di un rapporto del 2007 del Comitato internazionale della Croce Rossa (CICR) sul trattamento di quattordici \"detenuti di alto valore\" in custodia della CIA. Il documento citava interviste ai detenuti dei \"black sites\" condotte il 6-11 ottobre 2006 e il 4-14 dicembre 2006 dopo il loro trasferimento a Guant\u00e1namo.\nSecondo Danner, il rapporto contiene sezioni sui \"metodi di maltrattamento\" tra cui soffocamento con l'acqua, stress prolungato in piedi, percosse con l'uso di un collare, percosse e calci, reclusione in una scatola, nudit\u00e0 prolungata, privazione del sonno e uso di musica ad alto volume, esposizione a temperature fredde/acqua fredda, uso prolungato di manette e catene, minacce, rasatura forzata e privazione/fornitura limitata di cibo solido. Danner cita il rapporto del CICR affermando che \"in molti casi, i maltrattamenti a cui sono stati sottoposti mentre erano detenuti nel programma della CIA, singolarmente o in combinazione, costituivano tortura. Inoltre, molti altri elementi del maltrattamento, singolarmente o in combinazione, costituivano un trattamento crudele, inumano o degradante\".\nUna versione pesantemente censurata dell'incontro dell'8 novembre 2006 \u00e8 stata rilasciata dalla CIA il 10 giugno 2016. Il rapporto afferma che il CICR aveva trovato le storie dei detenuti \"ampiamente credibili, avendo messo molto sul fatto che la storia raccontata da ogni detenuto sul trasferimento, il trattamento e le condizioni di reclusione erano sostanzialmente coerenti, anche se erano stati in isolamento tra loro durante la loro detenzione da parte nostra [la CIA]\".\nRapporto del Senate Armed Services Committee.\nUn rapporto bipartisan del Senate Armed Services Committee, pubblicato parzialmente nel dicembre 2008 e per intero nell'aprile 2009, concluse che l'autorizzazione legale per le \"tecniche di interrogatorio potenziato\" aveva portato direttamente all'abuso e alle uccisioni di prigionieri nelle strutture militari statunitensi ad Abu Ghraib, Bagram e altrove. Si ritenne che l'abuso brutale abbia origine nelle tecniche di tortura cinesi per estorcere false confessioni ai prigionieri di guerra americani migrati da Guant\u00e1namo in Afghanistan, poi in Iraq e Abu Ghraib. Il rapporto concluse che alcune tecniche autorizzate tra cui \"l'uso di posizioni di stress e privazione del sonno combinate con altri maltrattamenti\" avevano causato o contribuito direttamente ai casi di diversi prigionieri torturati a morte. Il rapporto rilev\u00f2 inoltre che l'autorizzazione degli abusi aveva creato le condizioni per altri abusi non autorizzati, portando ad un clima legale e morale che incoraggiava il trattamento disumano. I promemoria legali che condonavano \"l'interrogatorio rafforzato\" avevano \"ridefinito la tortura\", \"distorto il significato e l'intento delle leggi anti-tortura, [e] razionalizzato l'abuso dei detenuti\", trasmettendo il messaggio che \"le pressioni fisiche e il degrado erano un trattamento appropriato\". Ci\u00f2 che segu\u00ec fu \"un'erosione degli standard che imponevano il trattamento umano dei detenuti\". Il rapporto accusava il Segretario alla Difesa Rumsfeld e i suoi vice di essere, secondo il \"Washington Post\", direttamente responsabili in quanto \"autori e principali promotori di dure politiche di interrogatorio che hanno disonorato la nazione e minato la sicurezza degli Stati Uniti\".\nConfronto con il metodo d'interrogazione 'Versch\u00e4rfte Vernehmung' della Gestapo.\nIl giornalista dell\"'Atlantic Monthly\" Andrew Sullivan not\u00f2 delle similitudini tra il metodo d'interrogazione della Gestapo noto come Versch\u00e4rfte Vernehmung (\"Interrogatorio intensificato\") e l'interrogatorio potenziato degli USA. Asser\u00ec che il primo utilizzo di un termine simile a quello di \"interrogatorio potenziato\" risaliva a un memo del 1937 scritto dal capo della Gestapo Heinrich M\u00fcller dove si parlava della \"Versch\u00e4rfte Vernehmung\" per descrivere l'insieme di tecniche quali l'esposizione al freddo estremo, la deprivazione del sonno e la sospensione in posizioni di stress. Sullivan riport\u00f2 che nel 1948 la Norvegia aveva processato degli ufficiali tedeschi per \"Versch\u00e4rfte Vernehmung\". Sullivan concluse:\nEffetti sulla reputazione degli USA.\nLo storico Arthur M. Schlesinger Jr., asserendo l'effetto del programma delle torture sulla reputazione internazionale degli Stati Uniti, afferm\u00f2 che il danno d'immagine degli USA fu incalcolabile e senza precedenti.\nIndagini e appelli per azioni giudiziarie.\nRichiesta di una perizia di specialisti.\nL'8 giugno 2008, cinquantasei deputati democratici della Camera dei rappresentanti chiesero un'indagine indipendente e considerarono la possibilit\u00e0 che l'autorizzazione di queste tecniche abbia potuto costituire un crimine commesso dagli ufficiali dell'amministrazione Bush. Tra i membri del congresso che chiesero tale inchiesta vi furono John Conyers, Jan Schakowsky e Jerrold Nadler.\nNella lettera, indirizzata al procuratore generale Michael B. Mukasey, si osserv\u00f2 che:\nSecondo il \"Washington Post\" la richiesta fu respinta perch\u00e9 il procuratore generale Mukasey ritenne che \"i funzionari abbiano agito in 'buona fede' quando avevano chiesto pareri legali e che gli avvocati che li hanno forniti abbiano dato il loro miglior giudizio\". L'articolo riportava anche che \"[lui] aveva avvisato che criminalizzare il processo avrebbe potuto indurre i responsabili politici a dubitare di se stessi e a 'danneggiare la nostra sicurezza nazionale anche in futuro'\".\nDopo che Cheney ammise il proprio coinvolgimento nell'autorizzazione di queste tattiche, il senatore e presidente dell'Armed Services Committee Carl Levin, l'editorialista del \"New York Times\" Glenn Greenwald e Scott Horton enfatizzarono l'importanza di un'indagine penale: \"Un procuratore dovrebbe essere nominato per prendere in considerazione le accuse penali contro gli alti funzionari del Pentagono e altri coinvolti nella pianificazione degli abusi\".\nConvenzione ONU contro la tortura.\nPoco prima della fine del secondo mandato di Bush, i media internazionali affermavano che, in base alla Convenzione delle Nazioni Unite contro la tortura, gli Stati Uniti erano obbligati a processare i responsabili ai sensi del diritto penale.\nIl 20 gennaio 2009, il relatore speciale delle Nazioni Unite sulla tortura, il professor Manfred Nowak, fece osservare alla televisione tedesca che - dopo la cerimonia d'insediamento del presidente Barack Obama - George W. Bush non aveva pi\u00f9 l'immunit\u00e0 da capo dello Stato e che secondo il diritto internazionale, gli Stati Uniti dovevano avviare procedimenti penali contro tutti coloro che erano coinvolti nelle violazioni della Convenzione contro la tortura. Il professore di diritto Dietmar Herz spieg\u00f2 i commenti di Nowak affermando che, in base al diritto statunitense e internazionale, l'ex presidente Bush era penalmente responsabile dell'adozione della tortura come metodo per gli interrogatori.\nCaso Binyam Mohamed.\nIl 4 febbraio 2009, l'Alta corte di giustizia di Inghilterra e Galles stabil\u00ec che le prove di possibili torture nel caso Binyam Mohamed, un residente britannico di origine etiope detenuto a Guant\u00e1namo fino al 2009, non potevano essere divulgate al pubblico:\nI giudici affermarono di aver trovato \"difficile concepire\" la logica per le obiezioni degli Stati Uniti al rilascio delle informazioni che contenevano \"nessuna divulgazione di questioni di intelligence sensibili\", aggiungendo che \"non abbiamo considerato che una democrazia governata dallo stato di diritto si aspetterebbe che un tribunale di un'altra democrazia sopprimesse una sintesi delle prove contenute nei rapporti dei propri funzionari\".\nRispondendo alla sentenza, il parlamentare conservatore David Davis comment\u00f2:\nNel 2009, i giudici dell'Alta Corte dichiararono che era iniziata un'indagine penale, da parte del procuratore generale del Regno Unito, su un possibile caso di tortura.\nNel febbraio 2010, la Corte d'appello britannica sentenzi\u00f2 la pubblicazione del materiale posseduto dalla Segreteria per gli affari esteri del Regno Unito. I giudici conclusero inoltre che Binyam Mohamed aveva subito \"un trattamento crudele, disumano e degradante da parte delle autorit\u00e0 statunitensi\" e che l'MI5 era a conoscenza delle torture inflitte a Mohamed dalla CIA.\nLegalit\u00e0.\nDopo la divulgazione dell'uso delle tecniche potenziate, sorsero dibattiti sulla loro legalit\u00e0 e sulla violazione del diritto statunitense o internazionale.\nGoverno USA.\nIn seguito agli attentati dell'11 settembre 2001, il membro dell'Office of Legal Counsel John Yoo scrisse diversi memorandum che analizzavano la legalit\u00e0 dei vari metodi di interrogatorio. I promemoria, noti oggi come \"Torture Memos\", appoggiavano le tecniche di interrogatorio potenziato, sottolineando che evitare le Convenzioni di Ginevra ridurrebbe la possibilit\u00e0 di perseguimento ai sensi del War Crimes Act degli Stati Uniti del 1996 per le azioni intraprese nella guerra al terrorismo. Inoltre, fu pubblicata una nuova definizione statunitense di tortura: la maggior parte delle azioni che rientrano nella definizione internazionale non rientrano in quella nuova sostenuta dagli Stati Uniti.\nL'amministrazione Bush disse alla CIA nel 2002 che i suoi interrogatori che lavoravano all'estero non avrebbero violato i divieti statunitensi contro la tortura a meno che non \"avessero l'intento specifico di infliggere forti dolori o sofferenze\", secondo un memo desecretato del Dipartimento di Giustizia degli Stati Uniti il 24 luglio 2008. Lo stesso memo aggiunse che la \"buona fede\" e l'\"onesta convinzione\" dell'interrogante che l'interrogatorio non avrebbe causato tale sofferenza potevano proteggere l'interrogante. In un memo del 1 agosto 2002 indirizzato a John A. Rizzo, l'assistente Jay Bybee del procuratore generale scrisse che \"poich\u00e9 l'intento specifico \u00e8 un elemento del reato, l'assenza di intento specifico nega l'accusa di tortura\". La versione iniziale del promemoria di 18 pagine fu pesantemente censurata, con 10 delle sue 18 pagine completamente oscurate e solo pochi paragrafi visibili.\nIn un altro memo pubblicato sempre il 24 luglio 2008 si afferm\u00f2 che \"il waterboarding non viola lo Statuto sulla tortura\" e furono citati diversi avvertimenti contro la tortura, tra cui affermazioni del presidente Bush e la sentenza della Corte suprema \"che desta possibili preoccupazioni su una futura revisione giudiziaria USA sul programma [degli interrogatori]\".\nUn terzo memo, firmato dal direttore della CIA George Tenet e datato 28 gennaio 2003, indic\u00f2 agli interroganti di registrare le sessioni nelle quali venivano utilizzate le \"tecniche di interrogatorio potenziato\".\nI memo furono resi pubblici dall'American Civil Liberties Union che ottenne i tre documenti della CIA tramite richieste ai sensi del \"Freedom of Information Act\". L'ACLU raccolse circa 140\u00a0000 documenti classificati del Dipartimento della difesa, della giustizia e della CIA che fornivano dettagli sul trattamento dei prigionieri in custodia degli USA durante la guerra al terrorismo.\nUna versione meno censurata del 1\u00ba agosto 2002 di un memo, firmato dall'Assistant Attorney General Jay Bybee (riguardante Abu Zubaydah), assieme ad altri quattro firmati dal Principal Deputy Assistant Attorney General Steven G. Bradbury indirizzati alla CIA e contenenti un'analisi sulla legalit\u00e0 di vari metodi specifici d'interrogazione (tra cui il waterboarding), furono pubblicati dall'amministrazione di Barack Obama il 16 aprile 2009.\nDopo la pubblicazione dei documenti CIA, Philip Zelikow, un ex avvocato del Dipartimento di stato e consigliere della Segretaria di Condoleezza Rice, disse che nel 2005 aveva scritto un memo legale nel quale si opponeva alla tortura: per lui era improbabile che \"qualsiasi corte federale potesse acconsentire (all'utilizzo delle dure tecniche d\u2019interrogazione).\" Afferm\u00f2 che l'amministrazione Bush aveva ordinato la raccolta e la distruzione di tutte le copie del suo memo legale.\nSuccessivi memorandum sulla tortura.\nNel maggio 2005, in risposta alle richieste della CIA, Bradbury scrisse diversi memoranda dove si confermava che le \"tecniche d'interrogatorio potenziato\" (tra cui il waterboarding, walling, posizioni di stress, percosse, esposizione a temperature estreme, lancio di acqua fredda e deprivazione forzata del sonno fino a 180 ore), non costituivano tortura, anche quando usate in combinazione. Questi memoranda consideravano legali le pratiche della CIA se applicate secondo specifiche condizioni, limitazioni e misure di sicurezza, incluse quelle nelle procedure d'interrogazione dell'agenzia. I memoranda di Bradbury furono descritti dai democratici come un tentativo di aggirare le leggi contro la tortura e sovvertire un'opinione legale pubblica del Dipartimento di giustizia che definiva la tortura \"ripugnante\". Questi memoranda furono resi pubblici dall'amministrazione Obama il 16 aprile 2009.\nBradbury scrisse un ulteriore memo datato luglio 2007, cercando di riconciliare le tecniche d'interrogazione con i nuovi sviluppi, tra cui gli interventi legislativi come il \"Military Commissions Act of 2006\" e il \"Detainee Treatment Act\" del dicembre 2005. In risposta a queste e altre leggi, il memo del 2007 forn\u00ec l'autorizzazione legale e l'approvazione dell'Office of Legal Counsel per un set pi\u00f9 limitato di tecniche da usare negli interrogatori di detenuti d'alto valore. Tale approvazione era estesa a sei tecniche, tra cui la privazione temporanea del cibo non inferiore alle 1000 calorie giornaliere, la privazione del sonno costringendo il detenuto a mantenere \"una posizione eretta fino a quattro giorni\" e diversi altri colpi fisici.\nSecondo l'ex prosecutore capo di Guant\u00e1namo, l'effetto cumulativo dei memo legali dell'amministrazione Bush e l'immunit\u00e0 cre\u00f2 una \"zona priva di leggi\" (\"law free zone\") dove i politici civili esigevano dai militari l'uso della tortura \"contro il nostro volere e giudizio\".\nOrgani giudiziari internazionali.\nNon esiste una prescrizione per i crimini di guerra nel diritto internazionale. Tuttavia, sono considerati improbabili anche procedimenti giudiziari presso la Corte penale internazionale o presso i tribunali di una particolare nazione che invocano la dottrina della giurisdizione universale.\nGli Stati Uniti sotto l'amministrazione Bush \"annullarono\" il trattato che aveva conferito alla Corte penale internazionale la giurisdizione sugli Statunitensi. Inoltre, il presidente Bush firm\u00f2 l\"'American Service-Members' Protection Act\" del 2002 che autorizz\u00f2 l'invasione militare dell'Aia per salvare tutti gli americani che la corte avrebbe potuto detenere per processi per crimini di guerra. Alcune torture si sono verificate nelle prigioni dei siti neri della CIA negli Stati che rimangono membri dello statuto di Roma, come Polonia, Afghanistan, Lituania e Romania, ma per ragioni politiche questi Paesi non sono in grado di avviare un procedimento giudiziario n\u00e9 di estradare funzionari statunitensi per affrontare le accuse.\nIl 19 maggio 2006, il Comitato ONU contro la tortura pubblic\u00f2 un rapporto nel quale si intimava agli USA di interrompere la detenzione segreta, la tortura e il trattamento disumano dei sospetti terroristi perch\u00e9 costituivano violazioni del diritto internazionale.\nIl 24 luglio 2014, la Corte europea dei diritti dell'uomo (CEDU) sentenzi\u00f2 che la Polonia aveva violato la Convenzione europea dei diritti dell'uomo per aver partecipato alla extraordinary rendition della CIA in un black site in territorio polacco nel 2002-2003 per l'interrogazione potenziata e la detenzione di Abu Zubaydah e Abd al-Rahim al-Nashiri, acconsentendo a torture e trattamenti disumani e degradanti. La Corte ordin\u00f2 al governo polacco di pagare 100\u00a0000 euro ad ogni persona torturata nel sito e assegn\u00f2 ad Abu Zubaydah 30000 euro.\nil 31 maggio 2018, la CEDU sentenzi\u00f2 che anche la Romania e la Lituania avevano violato i diritti di Abu Zubaydah e Abd al-Rahim al-Nashiri rispettivamente nel 2003\u20132005 e nel 2005\u20132006, e i due Stati furono costretti a pagare 100000 euro a Abu Zubaydah e Abd al-Nashiri.\nOrganizzazioni per i diritti umani.\nUn rapporto di Human Rights First (HRF) e Physicians for Human Rights (PHR) denunci\u00f2 queste tecniche come tortura, e in un comunicato stampa congiunto fu affermato:\nIl Constitution Project convoc\u00f2 una revisione dei programmi di interrogatorio e detenzione negli anni successivi agli attacchi dell'11 settembre 2001. Nel 2013 concluse che \"\u00e8 indiscutibile che gli Stati Uniti si siano impegnati nella pratica della tortura\" e che i pi\u00f9 alti funzionari dello Stato dovevano assumersene la responsabilit\u00e0.\nInvocando la dottrina della giurisdizione universale, il Centro per i diritti costituzionali tent\u00f2 prima in Svizzera e poi in Canada di perseguire l'ex presidente George Bush, a nome di quattro detenuti torturati. Bush annull\u00f2 il suo viaggio in Svizzera dopo che emerse la notizia del potenziale mandato d'arresto. Bush si rec\u00f2 in Canada, ma il governo canadese chiuse l'inchiesta prima del suo arresto. Il Centro present\u00f2 un reclamo alle Nazioni Unite per la mancata applicazione da parte del Canada della Convenzione contro la tortura, per la quale \u00e8 pendente l'azione.\nMessa al bando delle tecniche d'interrogazione.\nIl 14 dicembre 2005, il \"Detainee Treatment Act\" fu convertito in legge e impose la politica dell'esercito come standard per tutte le agenzie USA, proibendo \"trattamenti e punizioni crudeli, disumani o degradanti\". Il 13 febbraio 2008, il Senato statunitense, con 51 voti favorevoli e 45 contrari, approv\u00f2 un disegno di legge per chiarire tale espressione, permettendo soltanto \"quelle tecniche d\u2019interrogazione esplicitamente autorizzate dal \"2006 Army Field Manual\".\" Il \"Washington Post\" afferm\u00f2:\nIl presidente George W. Bush disse in un'intervista alla BBC che avrebbe posto il veto su tale disegno di legge dopo aver firmato in precedenza un ordine esecutivo che permetteva l'uso delle tecniche di interrogatorio potenziato ed esentava la CIA dall'articolo comune 3 delle Convenzioni di Ginevra.\nL'8 marzo 2008, il presidente Bush pose ufficialmente il veto sul disegno di legge.\nIl senatore democratico del Massachusetts Edward Kennedy descrisse il veto di Bush come \"uno degli atti pi\u00f9 vergognosi della sua presidenza\" e \"a meno che il Congresso ignori il veto, potrebbe passare alla storia come un flagrante insulto allo stato di diritto e una grossa macchia sul buon nome dell'America agli occhi del mondo\".\nSecondo Jane Mayer, durante la transizione alla presidenza di Barack Obama, i suoi consiglieri legali, d'intelligence e della sicurezza nazionale si erano incontrati nel quartier generale della CIA a Langley per discutere \"se il divieto delle pratiche di interrogatorio brutali potesse danneggiare la loro capacit\u00e0 di raccogliere informazioni\":\nIl 22 gennaio 2009, il presidente Obama firm\u00f2 l'Executive Order 13491 richiedendo alla CIA di usare solo i 19 metodi d'interrogazione previsti nello United States Army Field Manual sugli interrogatori \"a meno che l'Attorney General fornisca ulteriori istruzioni con consulti appropriati.\"\nDecisione di non perseguire.\nLa legge internazionale stabilisce che se uno Stato \u00e8 impossibilitato o non \u00e8 intenzionato a perseguire i propri ufficiali per tortura, pu\u00f2 farlo un tribunale internazionale.\nIl Relatore speciale delle Nazioni Unite sulla tortura, Human Rights Watch e studiosi americani di diritto hanno chiesto di perseguire gli ufficiali dell'amministrazione Bush per aver ordinato di torturare, cospirato per fornire la copertura legale per le torture e il personale della CIA e del Dipartimento della difesa e assunto lavoratori per farlo. John Yoo disse che gli ufficiali della CIA avrebbero rischiato la persecuzione per gli atti non autorizzati dal Dipartimento della giustizia. Una dozzina di impiegati di basso livello del Dipartimento della difesa furono processati per abusi ad Abu Ghraib; un contractor della CIA che aveva picchiato a morte Abdul Wali in Afghanistan fu condannato per aggressione.\nTuttavia, alcuni giornalisti ritengono che un processo negli USA o a livello internazionale \u00e8 altamente improbabile.\nRifiuto di azioni giudiziarie negli USA.\nIl presidente Obama, dopo aver condannato la tortura, ordin\u00f2 la persecuzione penale del personale dell'amministrazione Bush. Secondo il preside University of California Law School Christopher Edley Jr., che serv\u00ec nel gruppo della transazione alla presidenza Obama, la decisione di non perseguire era antecedente all'insediamento di Obama ed era dovuta alla preoccupazione riguardante una possibile ritorsione dei leader militari, della National Security Agency e della CIA. In un'intervista, Ben Rhodes, Deputy National Security Advisor sotto Obama, comment\u00f2 i possibili e difficili problemi politici comportati dai processi per tortura, come la diversione dalla risposta dell'amministrazione alla grande recessione e la potenziale alienazione del presidente dalle sue agenzie. Analisti legali come Eric Posner e Andrew Napolitano dissero che le persecuzioni avrebbero creato un precedente che avrebbe portato il rischio di persecuzioni politiche da parte dei successori contro gli ufficiali dell\u2019amministrazione Obama.\nNel 2012, il Dipartimento di giustizia degli USA annunci\u00f2 che non ci sarebbero stati processi anche per coloro che erano andati oltre il consentito dai \"Torture Memos\", compresi quelli che avevano torturato i detenuti fino alla morte. Le motivazioni non furono rese pubbliche: in risposta a un caso FOIA, l'amministrazione Obama afferm\u00f2 che le motivazioni dovevano rimanere segrete perch\u00e9 \"la loro pubblicazione avrebbe colpito il candore delle deliberazioni delle forze dell'ordine sulla possibilit\u00e0 di portare accuse penali.\"\nConseguenza della mancata azione giudiziaria.\nSenza alcun processo, alcuni commentatori hanno considerato la possibilit\u00e0 che una futura presidenza possa legittimare la tortura e autorizzare nuovamente la sua attuazione. Nel febbraio 2016, diversi candidati presidenziali USA discussero apertamente sulla reintroduzione della tortura, tra cui l'ex presidente Donald Trump che aveva espresso l'intenzione di riportare il waterboarding.\nSecondo il relatore speciale ONU sulla tortura Juan E. M\u00e9ndez, la riluttanza degli USA nel punire i torturatori ha scoraggiato la lotta internazionale contro la tortura.\nProcesso di John Kiriakou.\nNel 2007, l'ex ufficiale della CIA John Kiriakou \u00e8 stato il primo funzionario all'interno del governo degli Stati Uniti a confermare l'uso del waterboarding sui prigionieri di al-Qaeda come tecnica di interrogatorio e tortura.\nIl 22 ottobre 2012, Kiriakou si \u00e8 dichiarato colpevole di aver divulgato informazioni riservate su un collega ufficiale della CIA che collegava l'agente segreto a un'operazione specifica. \u00c8 stato condannato a 30 mesi di carcere il 25 gennaio 2013."}
{"id": "8870848", "revid": "767487", "url": "https://it.wikipedia.org/wiki?curid=8870848", "title": "Fossa Carolina", "text": "La Fossa Carolina (in tedesco: \"Karlsgraben\") era un progetto di costruzione di canali artificiali di Carlo Magno al fine di creare un collegamento navigabile tra i sistemi fluviali del Reno e del Danubio per le navi dell'epoca. Un luogo tra il Rezat svevo, che fa parte del sistema fluviale del Reno, e l'Altm\u00fchl, che sfocia nel Danubio, dove i due fiumi si avvicinano tra loro entro 1800 metri, si rilev\u00f2 idoneo per l'attraversamento dello spartiacque principale europeo. L\u00ec si possono ancora trovare imponenti resti di canali vicino al villaggio di Graben, un distretto di Treuchtlingen nel circondario di Wei\u00dfenburg-Gunzenhausen nella Media Franconia. Mentre anni fa gli studiosi erano dell'opinione che il canale fosse completamente navigabile, dall'inizio delle indagini archeologiche nel 2012 ci sono sempre pi\u00f9 prove che i lavori di costruzione furono annullati e il canale non fu completato.\nScopo.\nLa struttura era destinata a fornire un collegamento tra il sistema fluviale del Reno e del Danubio durante l'et\u00e0 carolingia negli anni '90 del 700. Sotto questo aspetto, la Fossa Carolina \u00e8 un precursore del canale Ludwig-Danube-Main e del canale Meno-Danubio. Lo scopo dell'impresa era quello di migliorare la situazione del traffico per i commercianti, i quali percorrevano la rotta dal Reno in direzione del Danubio con le loro navi, inizialmente attraverso il Meno fino a Wei\u00dfenburg sul Rezat svevo, dove la comoda rotta commerciale finiva poco prima del principale spartiacque europeo. Essa attraversava lo spartiacque europeo a sud-ovest di Dettenheim a un'altitudine di 419 m sul livello del mare. Il canale doveva permettere ai commercianti di entrambi i sistemi fluviali adiacenti di raggiungere l'altro sistema fluviale per nave e quindi espandere il loro raggio commerciale. La tesi che si trova spesso nella letteratura scientifica, secondo la quale il canale fu costruito per ragioni militari, per riportare la marina franca di Carlo Magno dal Danubio al Reno, non \u00e8 oggi pi\u00f9 sostenibile: i motivi strategici non furono decisivi nella decisione di costruire il canale, soprattutto perch\u00e9 il re e poi imperatore Carlo aveva navi sufficienti per le operazioni militari in entrambi i sistemi fluviali. A seguito di nuove ricerche e soprattutto nel contesto della datazione, si discutono nuovamente le ragioni strategiche.\nStoria.\nSecondo le conoscenze precedenti, i lavori preparatori per la costruzione della Fossa Carolina iniziarono nel 792 in circostanze politiche incerte, segnate da conflitti con Pipino il Gobbo e il duca Tassilone III di Baviera.\nNell'anno 793 Carlo Magno fece scavare un canale lungo circa tre chilometri vicino all'odierno villaggio di Graben presso Treuchtlingen, che avrebbe dovuto collegare il Sualafeldgau e il Nordgau.\nLe affermazioni dei cronisti che le sfortunate condizioni del suolo e meteorologiche avevano portato all'abbandono del progetto sono state a lungo considerate inesatte. Il fatto che il canale, finito e utilizzabile, fosse poco utilizzato e sia stato abbandonato subito dopo la sua costruzione, \u00e8 da attribuire invece al fatto che il passaggio del canale era faticoso e inoltre richiedeva diversi pedaggi fluviali, istituiti allo scopo di recuperare i costi di costruzione. Tutti questi disincentivi scoraggi\u00f2 i commerciante nell'usare il canale nella loro attivit\u00e0 quotidiana. Ci sono anche ipotesi che il canale sia stato utilizzato per un periodo di tempo pi\u00f9 lungo.\nUna teoria che voleva un precedente della Fossa Carolina, cio\u00e8 un collegamento navigabile che era utilizzata dalla vicina guarnigione romana nel forte Biriciana, vicino a Wei\u00dfenburg (90\u2013253 d.C.) a scopo di collegamento con le altre truppe sul Basso Reno, \u00e8 ormai ritenuta superata. In particolare, un argomento contro questa tesi il fatto che la rotta fluviale creata dal presunto canale fosse in parte situato in territorio non romano. Dalla determinazione dendrocronologica del periodo negli anni 792 e 793, in cui furono abbattute delle querce utilizzate nella costruzione del canale, non ci sono pi\u00f9 dubbi che il primo a creare un canale fu Carlo Magno.\nFino allo sviluppo delle chiuse, le prime strutture del canale consistevano in una serie di fermate d'acqua limitate da dighe. In mezzo, i dislivelli venivano superati su scivoli o rulli. Vicino alla Fossa Carolina venne costruito un serbatoio per fornire acqua al livello della cresta. Una diga altomedievale recentemente scoperta sull'Altm\u00fchl vicino a Treuchtlingen \u00e8 stata inizialmente interpretata come una diga per l'approvvigionamento idrico del canale, fino a quando una datazione del carbonio 14 ne ha indicato una et\u00e0 precedente alto-medievale. Inoltre, \u00e8 stato possibile provare che il torrente Rezat fu deviato per rifornire d'acqua la parte settentrionale del canale. In conclusione, la Fossa Carolina era abbastanza adatta per la navigazione interna con chiatte poco profonde, tipo di nave comune all'epoca.\nOggi della Fossa Carolina rimangono una superficie d'acqua di circa 500 metri e cumuli adiacenti di materiale di scavo alti fino a 10 metri.\nScavi archeologici.\nNell'autunno 2012 \u00e8 iniziata un'indagine sui resti del monumento nell'ambito di un progetto interdisciplinare della \"Deutsche Forschungsgemeinschaft\" da parte di studiosi delle universit\u00e0 di Jena e Lipsia e della \"Bayerisches Landesamt f\u00fcr Denkmalpflege\" (Ufficio statale bavarese per la conservazione dei monumenti). Secondo l'archeologo di Jena Lukas Werther, la Fossa Carolina era lunga tre chilometri, con una larghezza navigabile da cinque a sei metri ed era profonda probabilmente 70 metri. Secondo Werther, decine di migliaia di assi di quercia furono conficcate nel terreno per il rinforzo delle sponde del canale. La datazione scientifica delle assi di quercia scavate mediante dendrocronologia ha dimostrato con grande certezza che le querce erano state abbattute negli anni 792 e 793. Il legno usato pi\u00f9 tardi nell'anno 793, che non si era ancora sviluppato o non si \u00e8 ancora sviluppato completamente, indica un periodo di abbattimento compreso tra l'estate 792 e l'autunno 793. L'autunno del 793 \u00e8 indicato sia dagli \"Annales Regni Francorum\" che nella sua rivisitazione degli \"Annales\" di Eginardo come il tempo di costruzione del canale, durante il quale Carlo Magno era presente al cantiere.\nSono state condotte, dall'ottobre 2014 a fine luglio 2015, approfondite indagini archeologiche e geoarcheologiche nei pressi di Dettenheim. Oltre ai vasti scavi di salvataggio, che dovettero aver luogo a causa della costruzione di una tangenziale per Dettenheim, un progetto della \"Deutsche Forschungsgemeinschaft\" (DFG) ebbe come obiettivo di dimostrare una da Dettenheim a Treuchtlingen, per accumulare qui l'acqua per la Fossa Carolina e rilasciarla l\u00ec attraverso il Rezat Svevo. La teoria si \u00e8 rivelata non valida.\nUlteriori scavi di ricerca hanno avuto luogo nell'estate del 2016.\nI ricercatori delle universit\u00e0 di Jena, Lipsia e Kiel hanno confrontato il corso storico del canale con la linea ideale che un ingegnere moderno avrebbe scelto sulla base dei dati geologici. Il percorso determinato \u00e8 sorprendentemente coerente con quello storico. . A ovest del Graben, tra i resti visibili dello storico canale e l'Altm\u00fchl, i ricercatori non hanno trovato tracce di un canale navigabile.\nMostra speciale.\nI risultati del progetto di ricerca sono stati presentati nel 2014 in una mostra speciale a Magonza nel \"Museum f\u00fcr Antike Schifffahrt\" (Museo della navigazione antica) del \"R\u00f6misch-Germanisches Zentralmuseum\" (Museo centrale romano-germanico) e a Monaco di Baviera. Un'altra mostra, originariamente non prevista, si \u00e8 svolta a Treuchtlingen grazie al grande interesse dimostrato. Nel volume che accompagna la mostra \"Gro\u00dfbaustelle 793 - Das Kanalprojekt Karls des Gro\u00dfen zwischen Rhein und Donau\", (Il grande cantiere del 793 - Il progetto del canale di Carlo Magno tra il Reno e il Danubio), gli studiosi partecipanti hanno riportato le ultime scoperte in oltre 25 articoli.\nConferenza stampa a Wei\u00dfenburg.\nIn una conferenza stampa a Weissenburg all'inizio di luglio 2017, il responsabile del progetto Lukas Werther dell'Universit\u00e0 di Jena ha riferito di ulteriori scoperte ottenute da esami dettagliati degli anelli di accrescimento delle assi di quercia che sono state trovate nei tre siti di scavo. Due siti di scavo si trovavano a nord vicino al Rezat svevo poco prima di Wei\u00dfenburg e uno a met\u00e0 tra Gr\u00f6nhart e Dettenheim. Si \u00e8 cos\u00ec scoperto che l'abbattimento delle querce necessarie per il rinforzo degli argini \u00e8 iniziato gi\u00e0 nel periodo invernale del 792/793. Lo scavo presso i due siti di scavo nord \u00e8 avvenuto nel mese di aprile/maggio 793, lo scavo presso il sito di scavo nella parte centrale \u00e8 avvenuto nel mese di settembre/ottobre 793. La costruzione del canale era gi\u00e0 in fase avanzata quando Carlo Magno visit\u00f2 il cantiere nell'autunno del 793. A proposito di questa visita, \u00e8 scritto negli \"Annales Regni Francorum\": \u00ab\"Rex autumnali tempore de Reganesburg iter navigio faciens usque ad fossatum magnum inter Alcmana et Radantia pervenit\"\u00bb (Il re raggiunse il grande canale tra Altm\u00fchl e Rezat in nave da Ratisbona in autunno). Per pi\u00f9 di un secolo, gli studiosi hanno interpretato questa citazione nel senso che Carlo Magno era venuto alla all'inizio dei lavori, sbagliando.\nProtezione.\nLa Fossa Carolina \u00e8 designata dalla \"Bayerisches Landesamt f\u00fcr Umwelt\" (Ufficio statale bavarese per l'ambiente) come Geotop 577G003 (vedi l'elenco dei geotopi nel circondario di Wei\u00dfenburg-Gunzenhausen). Allo stesso tempo, la Fossa Carolina \u00e8 stata aggiunta all'elenco dei geotopi pi\u00f9 belli della Baviera. La fossa \u00e8 un monumento naturale registrato.\nL'edificio \u00e8 registrato con il numero di monumento D-5-77-173-84 come monumento dalla \"Bayerisches Landesamt f\u00fcr Denkmalpflege\" (Ufficio bavarese per la conservazione dei monumenti) nell'elenco dei monumenti bavaresi. I componenti sotterranei e di superficie sono registrati come \"Bodendenkmal\" (monumento archeologico) con i numeri di monumento D-5-7031-0168 e D-5-7031-0181. La Fossa Carolina appartiene al complesso edilizio protetto \"Fossa Carolina mit Ortskern Graben\".\nKarlsgraben Welt.\nNell'autunno 2018, le citt\u00e0 vicine di Treuchtlingen e Wei\u00dfenburg, insieme al governo federale e alla Citt\u00e0 Libera di Baviera, hanno acquistato il sito di 19 ettari in cui scorre il frammento del canale. Al fine di valorizzare l'unico \"Bodendenkmal\" di importanza europea, verr\u00e0 creato il \"KarlsgrabenWelt\" (Mondo della Fossa Carolina), in cui i visitatori possono essere trasportati al tempo della costruzione del canale in installazioni liberamente accessibili e stazioni pratiche.\nLa \"Karlsgraben-Ausstellung\" (mostra del Karlsgraben [Fossa Carolina]) nel quartiere Treuchtlingen di Graben \u00e8 stata chiusa. Si trovava nel Jurastadl del cortile a tre lati della famiglia H\u00fcttinger, in vista dello storico specchio d'acqua. La mostra \u00e8 stata ideata nel 1993 da Hans Tr\u00f6gl, allora capo del dipartimento di costruzione della diga di Norimberga, e curata con grande impegno personale da Susanne e Rainer H\u00fcttinger per oltre un quarto di secolo. Quando il contratto di locazione con la citt\u00e0 di Treuchtlingen \u00e8 scaduto alla fine del 2020, il comune e la famiglia si sono accordati rapidamente la chiusura, anche a causa dei concetti di presentazione aggiornati e nuovi che stavano emergendo."}
{"id": "8870850", "revid": "439868", "url": "https://it.wikipedia.org/wiki?curid=8870850", "title": "Eccidio di Piazza dei Martiri", "text": "L'eccidio di Piazza dei Martiri \u00e8 stata una strage fascista perpetrata il 16 agosto 1944 a Carpi da alcuni reparti militari e paramilitari della Repubblica Sociale Italiana contro un gruppo di 16 prigionieri composto sia da partigiani che da civili.\nAntefatti.\nIl 15 agosto 1944 il colonnello della GNR Filiberto Nannini venne ucciso da una squadra di gappisti mentre in bicicletta si recava da Migliarina a Carpi. \nNon appena i fascisti carpigiani vennero informati dell'accaduto decisero di effettuare un vasto rastrellamento nella campagne a nord-ovest della cittadina emiliana, ovvero le zone da dove si sospettava provenissero i partigiani autori dell'agguato. Nel tardo pomeriggio del Ferragosto 1944 reparti della GNR di Modena e della locale Brigata Nera iniziarono a rastrellare le localit\u00e0 di Budrione, Fossoli, Migliarina ed il vicino comune reggiano di Rio Saliceto. In quest'ultimo paese i fascisti iniziarono a sparare all'impazzata uccidendo un militare della RSI ed il contadino Giuseppe Lusetti. Nonostante molti partigiani si fossero preventivamente allontanati, furono rastrellate complessivamente circa 120 persone, tutte sospettate di essere antifascisti o semplici fiancheggiatori della Resistenza.\nI prigionieri, raggruppati in vari punti di raccolta creati nelle varie localit\u00e0 interessate dal rastrellamento, vennero poi tutti trasferiti in una villa a Carpi il mattino del 16 agosto. Un partigiano di Carpi, Walter Lusvardi, si consegn\u00f2 ai fascisti per salvare la vita al fratello, arrestato il giorno prima. Nelle ore successive i prigionieri vennero torturati ed interrogati.\nVerso sera, mentre venivano officiati i funerali di Nannini, gli arrestati furono condotti nella piazza Centrale e fatti sdraiare sul selciato antistante il Castello dei Pio. Alle 20.00, mentre la bara del colonnello fascista veniva inumata nel locale cimitero i prigionieri vennero uccisi a raffiche di mitra. I corpi delle vittime furono lasciati esposti sino al giorno successivo.\nVittime.\nFurono uccisi il 16 agosto 1944 nella piazza di Carpi:\nMonumenti.\nLa piazza dove avvenne l'eccidio fu ribattezzata nel dopoguerra piazza dei Martiri. Sul luogo dive furono uccisi i sedici uomini \u00e8 stata scoperta una lapide con i nomi delle vittime.\nRisvolti processuali.\nIl 5 luglio 1945 la Corte d'Assise di Modena condann\u00f2 Antonio Petti, gi\u00e0 comandante del 42\u00ba Comando Militare provinciale di Modena, alla pena di morte per una serie di reati e di episodi legati alla repressione antipartigiana tra cui quello di piazza dei Martiri. La sentenza fu eseguita mediante fucilazione alla schiena il 5 ottobre 1945.\nL'11 agosto 1945 la Corte d'Assise straordinaria di Reggio Emilia condann\u00f2 alla pena di morte all'ex brigatista nero Fortunato Santachiara per una serie di reati tra cui quello di aver fornito i nominativi degli abitanti di Rio Saliceto da arrestare. La sentenza fu eseguita mediante fucilazione alla schiena il 30 dicembre dello stesso anno."}
{"id": "8870853", "revid": "767487", "url": "https://it.wikipedia.org/wiki?curid=8870853", "title": "Palazzo Sapieha (Varsavia)", "text": "Il palazzo Sapieha (in polacco: \"pa\u0142ac Sapieh\u00f3w w Warszawie\") \u00e8 uno dei palazzi nel quartiere della Citt\u00e0 Nuova di Varsavia. Iniziato dalla potente famiglia Sapieha che diede il nome all'edificio, nel ventunesimo secolo ha ospitato il Complesso Scolastico di Protezione Ambientale.\nStoria.\nIl palazzo, commissionato da Jan Fryderyk Sapieha, Cancelliere del Granducato di Lituania, fu costruito in stile rococ\u00f2 tra il 1731 e il 1746 da Jan Zygmunt Deybel. Fu costruito come un palazzo cittadino in stile francese, il cosiddetto H\u00f4tel particulier. A quel tempo era costituito da edifici principali a cinque assi (corps de logis) e due annessi tra il palazzo e una strada. Tra il 1741 e il 1742 l'attuale annesso a un piano fu collegato con l'annesso principale del complesso del palazzo, e tra il 1771 e il 1790 fu eretta un'altra ala per collegare l'abitato corps de logis con il secondo annesso.\nNel 1818-1820 il palazzo fu trasformato nella caserma Sapieha (Koszary sapie\u017cy\u0144skie) per l'uso dell'esercito. La ristrutturazione neoclassica all'inizio del XIX secolo fu opera di Wilhelm Henryk Minter. Durante la rivolta di novembre serv\u00ec da caserma per il famoso IV\u00b0 reggimento di fanteria polacco (Czwartacy).\nDistrutto nel 1944 dalle forze di occupazione tedesche, fu ricostruito negli anni '50 da Maria Zachwatowicz. Nel 1965 il palazzo \u00e8 stato iscritto nel registro dei monumenti."}
{"id": "8870854", "revid": "120643483", "url": "https://it.wikipedia.org/wiki?curid=8870854", "title": "Prospero De Nobili", "text": "Biografia.\nProspero De Nobili di Vezzano \u00e8 il figlio del marchese Giuseppe Maria De Nobili e Angiola Samengo. Proviene da una famiglia aristocratica ligure e lo zio, il marchese Gio Batta De Nobili (1824-1886) \u00e8 stato un deputato italiano nonch\u00e9 il primo sindaco della citt\u00e0 di La Spezia nel periodo 1860-1862 e ancora tra il 1869 e il 1871. Alla morte del padre, Prospero eredit\u00f2 come primogenito il titolo di marchese e signore di Vezzano Ligure, il paese d'origine della sua famiglia.\nIl Marchesato di Vezzano comprendeva i comuni di Vezzano Ligure e Beverino, oltre alle frazioni di Carpena e Vesigna (entrambe a Ricc\u00f2 del Golfo di Spezia), Montedivalli (a Podenzana) e Ponzano (a Santo Stefano di Magra).\nLa morte della madre all'et\u00e0 di 12 anni lascia lui e i suoi due fratelli minori, Giuseppe e Marcello, orfani e ricchi.\nVengono poi adottati dallo zio paterno Gio Batta, che eredit\u00f2 il titolo di marchese nel 1860 dal fratello Giuseppe Maria.\nProspero studi\u00f2 prima all'Universit\u00e0 di Torino nel 1877 e poi all'Universit\u00e0 di Genova nel 1880. Qui si laure\u00f2 in giurisprudenza nel 1881. Ha poi esercitato la professione di avvocato nella sua citt\u00e0 natale, La Spezia, presso lo studio legale dell'avvocato Giobatta Da Pozzo.\nNel 1884 un'epidemia di colera colp\u00ec gran parte della penisola italiana, dalla Spezia alla Sicilia, e Prospero decise di dedicarsi ad azioni di beneficenza e di soccorso ai malati aderendo al \"Comitato di Pubblica Sicurezza\", composto da 80 membri e guidato da Leopoldo Tagliagambe. Acquisisce cos\u00ec una certa notoriet\u00e0 locale nelle citt\u00e0 di Palermo e Napoli, dove assiste le vittime. Sceso il picco della pandemia, il \"Comitato di Pubblica Sicurezza\" si scioglie per essere sostituito dalla \"Societ\u00e0 Charitas\" che si occupa ancora dei malati, ma soprattutto degli orfani causati dal colera. Prospero ne diventa il condottiero, aiutato dalla zia filantropa Silvia Chiarla, moglie dello zio Grimaldo De Nobili. La \"Societ\u00e0 Charitas\" fu sciolta nel 1885 per mancanza di fondi monetari, ma la sua azione con gli orfani port\u00f2 negli anni successivi alla fondazione di molti ospizi e orfanotrofi (l'Orfanotrofio Garibaldi, ad esempio, venne fondato nel 1896).\nFu in questi anni che inizi\u00f2 ad orientarsi verso la politica, aderendo prima al mazzinismo, secondo cui la liberazione dell'Italia era possibile solo attraverso la costituzione di uno stato repubblicano, poi al \"radicalismo\" (estrema sinistra) e in particolare al suo interno la corrente dei Democratici Costituzionali.\nNel 1886 divenne consigliere comunale di La Spezia e poco dopo fu eletto al \"Consiglio di Vigilanza\". Nel 1889 entr\u00f2 nel consiglio provinciale di Genova poi, nel 1890 e nel 1892, si present\u00f2 alle elezioni legislative ma non fu eletto. Alla fine divenne un deputato italiano il 5 aprile 1897 nel quadro della XX legislatura del Regno d'Italia. Sar\u00e0 rieletto il 16 giugno 1900 nel contesto della XXI legislatura e una terza volta il 30 novembre 1904 per la XXII legislatura. Manterr\u00e0 quindi il suo incarico di membro del Parlamento fino al8 febbraio 1909.\nNel 1897 fond\u00f2 il quotidiano \"La Giovane Democrazia\" poi anche il quotidiano \"Il Corriere della Spezia\" e divenne il leader di un movimento sociale di ispirazione liberale che avrebbe preso il suo nome, il \"denobilismo\", che annoverava tra le sue fila ex esponenti dell'alta borghesia e l'aristocrazia di tendenza socialista. L'importanza di questa corrente termin\u00f2 con la fondazione, nel 1909, dell'Unione dei Partiti Popolari (di tendenza radicale, repubblicana e socialista) ad opera del marchese Gerolamo Doria.\nDal 15 febbraio 1901 a 17 luglio 1903, durante il governo Zanardelli e nel pieno del \"denobilismo\", viene nominato Sottosegretario di Stato italiano per il Ministero del Tesoro. Nel 1903 abbandona questa carica per dedicarsi alla creazione dell'Universit\u00e0 Popolare e della Camera di Commercio della Spezia.\nNel 1905, apr\u00ec una societ\u00e0 di produzione di sigari toscani a Long Island, New York, chiamata \"Prospero De Nobili &amp; Co.\" o \"De Nobili Cigar Company\". I suoi partner in questo progetto, iniziato nell'ottobre 1905, sono Luigi Merello, Costantino Mariotti, Giovanni Mariotti, Alfredo Arnavas, Adamo Pegazzano e Banca Ramstein Faggioni. Nel 1906, anche se Prospero resta il titolare dell'azienda, ne diviene direttore l'amico Oreste Poggiolini (gi\u00e0 direttore responsabile dal 1900 de \"Il Corriere della Spezia\", fondato da Prospero nel 1897).\nNel 1916 muore la prima moglie Elisa Antonietta Hansen lasciandolo con il figlio Rino (1889-1947), futuro diplomatico e deputato italiano, nonch\u00e9 ambasciatore italiano in Belgio e Svizzera.\nProspero si rispos\u00f2 quattro anni dopo, nel 1920, a Sanremo, con Dola Vert\u00e8s, francese di origine ungherese e sorella del pittore Marcel Vert\u00e8s (1895-1961).\nInsieme avranno Lila De Nobili, celebre disegnatrice, pittrice e scenografa.\nDopo essersi presentato senza successo all'amministrazione comunale, emigr\u00f2 in Francia nella citt\u00e0 di Nizza, in Costa Azzurra, pur continuando a guadagnare attraverso la sua azienda di sigari, molto apprezzata fino agli anni '30. Nel 1920 acquista dal principe greco Georges Maurocordato una villa a Nizza, gi\u00e0 nota come \"Ch\u00e2teau de Cimiez\", oggi villa Nobili, dove visse fino all'inizio della seconda guerra mondiale.\nEssendo la moglie Dola Vert\u00e8s ebrea, Prospero, la moglie e la figlia Lila dovettero fuggire in Svizzera, prima a Ginevra e poi a Montagnola dove il figlio Rino, ex deputato che nel frattempo aveva sposato Elsa Nathan-Berra (nipote del sindaco di Roma Ernesto Nathan), possedeva una villa, ancora oggi conosciuta come Villa De Nobili. Essendo Rino vicino al Partito d'Azione, partito di centrosinistra, qui soggiornarono anche molte personalit\u00e0 esiliate dal regime fascista, tra cui Ugo La Malfa e Ferruccio Parri.\nAlla fine della guerra, Prospero De Nobili torn\u00f2 in Costa Azzurra, ma non pot\u00e9 stabilirsi nella sua villa a Nizza in quanto requisita all'epoca.\n\u00c8 morto il 28 dicembre 1945 presso l'H\u00f4tel de Paris a Montecarlo.\n\u00c8 sepolto nella vicina citt\u00e0 di Antibes."}
{"id": "8870855", "revid": "439868", "url": "https://it.wikipedia.org/wiki?curid=8870855", "title": "Chiesa di San Michele (Montagut i Oix)", "text": "La chiesa di San Michele a Pera (in catalano: \"Esgl\u00e9sia de Sant Miquel de Pera\") \u00e8 un luogo di culto cattolico che si trova a Pera, frazione di Montagut i Oix, in Catalogna.\nStoria.\nLa chiesa \u00e8 stata edificata in epoca romanica e in seguito \u00e8 stata oggetto di numerose modifiche. Il portale rivolto a sud \u00e8 protetto da un portico che \u00e8 stato costruito durante una ristrutturazione successiva. La torre campanaria ha assunto, nel tempo, la funzione di vera a propria torre.\nDescrizione.\nIl primitivo stile romanico ha subito numerose modifiche nel corso dei secoli modificando le linee originarie. Ha una navata centrale con volta a botte e il portale principale \u00e8 rivolto a sud. Anche l'abside originale \u00e8 andato perduto e se ne conserva una struttura non a volta, ma piatta, con un affresco. Nella navata si aprono alcune cappelle laterali, sia a nord sia a sud. La pavimentazione \u00e8 in parte a piastrelle e le decorazioni sui muri risalgono al XIX secolo e all'inizio del secolo successivo. Il fonte battesimale e l'acquasantiera su colonna si trovano in prossimit\u00e0 dell'ingresso.\nIl campanile \u00e8 stato modificato col tempo sino a diventare una struttura ampia che occupa tutta la larghezza della costruzione."}
{"id": "8870862", "revid": "767487", "url": "https://it.wikipedia.org/wiki?curid=8870862", "title": "Yankton sioux", "text": "La trib\u00f9 Yankton sioux \u00e8 una trib\u00f9 riconosciuta a livello federale di persone Yankton Western Dakota, situata nel South Dakota. Il loro nome Dakota \u00e8 \"Ihanktonwan Dakota Oyate\", che significa \"popolo del villaggio della fine\".\nStoricamente, la trib\u00f9 era la protettrice della sacra \"Pipestone Quarry\" per gli Oceti Sakowin.\nLa trib\u00f9 mantiene un branco di bisonti in libert\u00e0.\nLewis e Clark.\nSecondo la leggenda locale, quando Meriwether Lewis apprese che un bambino maschio era nato vicino all'accampamento della spedizione in quello che \u00e8 oggi il Sud Dakota sudorientale, mand\u00f2 a chiamare la madre e avvolse il neonato in una bandiera americana durante il consiglio di \"Calumet Bluff\" alla fine di agosto 1804. Lewis dichiar\u00f2 il bambino un americano. Questo ragazzo crebbe fino a diventare un capo dell'Ihanktonwan Dakota (Yankton sioux), noto come \"Struck By-the-Ree\". Tuttavia, i diari della spedizione non fanno menzione di questa circostanza.\nPressione e cessione di terre.\nVerso la fine del 1850, la pressione per aprire quello che ora \u00e8 il Sud Dakota sudorientale agli insediamenti bianchi era diventata molto forte. \"Struck-by-the-Ree\" e molti altri capi si recarono a Washington, alla fine del 1857 per negoziare un trattato con il governo federale. Per pi\u00f9 di tre mesi e mezzo, elaborarono i termini di un trattato di cessione della terra. Il trattato di Washington fu firmato il 19 aprile 1858.\nDi ritorno da Washington, \"Padaniapapi\" (Struck-by-The-Ree) disse alla sua gente: \"Gli uomini bianchi stanno arrivando come vermi. \u00c8 inutile resistergli. Sono molti di pi\u00f9 di noi. Non potevamo sperare di fermarli. Molti dei nostri coraggiosi guerrieri sarebbero stati uccisi, le nostre donne e i nostri bambini sarebbero rimasti nel dolore, quindi non li fermeremo. Dobbiamo accettarli, ottenere i migliori termini che possiamo e cercare di adottare i loro modi\".\nPer circa undici milioni e mezzo di acri, ottennero un pagamento di circa 1,6 milioni di dollari in rendita che doveva essere pagato nei successivi 50 anni. Disposizioni specifiche del trattato chiedevano di educare la trib\u00f9 a sviluppare abilit\u00e0 in agricoltura, arti industriali e lavori domestici. Questo trattato prevedeva la rimozione della trib\u00f9 e il suo insediamento in una riserva di 475.000 acri sul lato nord del fiume Missouri in quella che ora \u00e8 la contea di Charles Mix (Charles E. Mix era il commissario che ha firmato per il governo federale). Il Senato degli Stati Uniti ratific\u00f2 il trattato il 16 febbraio 1859 e il presidente James Buchanan lo autorizz\u00f2 dieci giorni dopo. Il 10 luglio 1859, gli Yankton sioux liberarono le terre cedute e si trasferirono nella riserva appena creata.\nGoverno.\nIl quartier generale della trib\u00f9 si trova a Wagner, South Dakota ed \u00e8 governato da un consiglio tribale non eletto democraticamente. La sua costituzione originale fu ratificata nel 1891.\n\u00c8 l'unica trib\u00f9 Dakota/Lakota del South Dakota che non ha accettato di rispettare l'Indian Reorganization Act e mantiene il suo governo tradizionale.\nUfficialmente, la trib\u00f9 Yankton sioux \u00e8 chiamata \"Ihanktonowan Dakota Oyate\" nel dialetto locale. Gli Yankton sioux, o popolo Dakota, hanno adottato un simbolo tribale unico il 24 settembre 1975. Con piccole modifiche questo simbolo funge da sigillo, logo e bandiera.\nAttraversare le parti gialle della bandiera a circa un terzo dal fondo c'\u00e8 una linea rossa ondulata. Questo simboleggia una \"preghiera\" per legare la casa in amore e sicurezza. Il rosso \u00e8 stato scelto dalla designer Gladys L. Moore, una Yankton sioux di Union Lake, Michigan, perch\u00e9 \u00e8 un simbolo di vita. Il colore rosso era dipinto intorno alle parti inferiori dei tepee per indicare che quelli che venivano visitati sarebbero stati nutriti o che quel particolare tepee era uno dei tanti in cui si doveva tenere una festa.\nRiserva.\nLa riserva della trib\u00f9 \u00e8 la \"Yankton Indian Reservation\", fondata nel 1853 nella Contea di Charles Mix. La trib\u00f9 ha una estensione terrestre di 36.741 acri. La maggior parte della trib\u00f9 si trasfer\u00ec nella riserva negli anni '60 dell'Ottocento.\nTiro con l'arco.\nIl tiro con l'arco ha raggiunto una tecnologia notevole con gli Yankton sioux. Realizzandoli con materiali locali, la trib\u00f9 utilizzava archi e frecce per cacciare cervi, antilopi e selvaggina di piccole dimensioni. Secondo quanto riferito, uno Yankton poteva uccidere un bisonte con ogni freccia della sua faretra.\nArchi.\nUn esempio di arco Yankton \u00e8 stato trovato nel 1869 ed \u00e8 conservato dal Dipartimento di antropologia dello Smithsonian Institution. \u00c8 realizzato in frassino o quercia bianca ed \u00e8 sostenuto da un tendine, rivestito con un materiale bianco gessoso per evitare che l'umidit\u00e0 allenti la corda. Ci sono resti di pigmento rosso sulla superficie dell'arco e quattro barre rosse sono dipinte sul retro. L'arco \u00e8 di soli 109 centimetri, da punta a punta, con arti spessi \u00e8 molto forti.\nLa corda dell'arco \u00e8 un tendine a due strati. \"La corda del tendine \u00e8 rotta ma ben fatta ed \u00e8 permanentemente legata all'arto inferiore con un nodo scorsoio.\nFrecce.\nAnche le frecce raccolte nel 1869 hanno punte in metallo. Le quattro frecce vanno da 57 centimetri (la pi\u00f9 corta) a 63 (la pi\u00f9 lunga). A differenza della maggior parte delle frecce sioux dell'epoca e della regione, queste erano fatte di noce spaccata. Con le loro frecce a punta larga in ferro, potevano avere un potere di penetrazione profonda tirate con le spesse aste di noce. Le piume erano due piume di falco e una piuma di tacchino usata come piuma di gallo. Erano attaccate con colla animale e una cordicella. La vernice blu e verde \u00e8 evidente sotto le piume. Le cocche sono ampiamente svasate.\nFaretre e astucci.\nAnche la faretra \u00e8 sioux, ed \u00e8 stata donata nel 1892, ma non raccolta contemporaneamente all'arco e alle frecce. \u00c8 in pelle di daino conciata con perline nella parte superiore e inferiore. C'\u00e8 anche una frangia in alto e in basso.\nSviluppo economico.\nLa trib\u00f9 possiede e gestisce il \"Fort Randall Casino and Hotel\" a Pickstown, e il \"Lucky Lounge\" e il \"Four Directions Restaurant\"."}
{"id": "8870865", "revid": "2077074", "url": "https://it.wikipedia.org/wiki?curid=8870865", "title": "Ars Et Labor", "text": ""}
{"id": "8870866", "revid": "465169", "url": "https://it.wikipedia.org/wiki?curid=8870866", "title": "Amen (Vincent Bueno)", "text": "Amen \u00e8 un singolo del cantante austriaco Vincent Bueno, pubblicato il 10 marzo 2021 su etichetta discografica Unified Songs.\nIl brano \u00e8 stato selezionato per rappresentare l'Austria all'Eurovision Song Contest 2021.\nDescrizione.\nVincent Bueno era stato inizialmente selezionato internamente per rappresentare il suo paese all'Eurovision Song Contest 2020 con la canzone \"Alive\", prima della cancellazione dell'evento. A marzo 2020 l'emittente radiotelevisiva ORF l'ha riselezionato internamente per l'edizione eurovisiva successiva. \"Amen\" \u00e8 stato confermato come nuovo brano austriaco il 26 febbraio 2021, ed \u00e8 stato pubblicato sulle piattaforme digitali il successivo 10 marzo.\nNel maggio successivo, Vincent Bueno si \u00e8 esibito nella seconda semifinale eurovisiva, piazzandosi al 12\u00ba posto su 17 partecipanti con 66 punti totalizzati e non qualificandosi per la finale.\nTracce.\nTesti e musiche di Tobias Carshey, Ashley Hicklin e Jonas Thander."}
{"id": "8870896", "revid": "1480390", "url": "https://it.wikipedia.org/wiki?curid=8870896", "title": "Villa Lucini", "text": "Villa Lucini (gi\u00e0 \"Villa Boselli\") \u00e8 una storica residenza a Olgiate Molgora in Lombardia, composta da una villa padronale, da una dependance e da un ampio giardino all'inglese che oppone, a Nord della villa, un belvedere in stile neoclassico situato sulla sommit\u00e0 di un rilievo collinare ad un terrazzo panoramico sul lato Sud. La villa si articola attorno ad un nucleo da cui parte un impianto ottocentesco poi ampliato nei primi anni del '900.\nStoria.\nLa terra sulla quale oggi sorge la villa apparteneva alla fine del XVII secolo alla famiglia Gemelli, e in particolare a partire dal 1692, quando Bartolomeo Gemelli ricevette in feudo il territorio di Monticello. La famiglia vi pose una residenza accanto alla chiesetta di San Rocco in un edificio conformato a U (l'attuale Villa Gerli) con corte verso strada e un vastissimo giardino all'italiana, fatto realizzare dal figlio di Bartolomeo, Innocente.\nIl perimetro del terreno che sar\u00e0 poi di Villa Lucini si individua chiaramente nel Catasto Teresiano del 1721, che rappresenta le propriet\u00e0 fondiarie del Ducato di Milano all'epoca della dominazione austriaca.\nIl 29 ottobre 1886 Caterina Voltolina (vedova Boselli) acquistava dai fratelli Bartolomeo e Caterina Torri \u201calcuni stabili nei comuni di Olgiate Molgora e Cagliano\u201d; la compravendita venne quindi formalizzata dal notaio Alessandro Galli di Merate con atto del 12 dicembre 1886, quale procuratore di Voltolina Caterina era Boselli Felice (fu Ambrogio). Tra i beni acquistati dalla vedova Boselli era compreso quello che nel vecchio censo era descritto come \u201cRonco dello Rogolone\u201d e che oggi corrisponde proprio al terreno che contiene la Villa Lucini. Nell'antico dialetto brianzolo \"rogolo\" significa quercia, motivo per cui con tutta probabilit\u00e0 \"Rogolone\" si riferiva alla secolare sequoia che ancora oggi \u00e8 possibile ammirare nella parte di parco prospiciente l'ingresso della villa.\nIl giorno 1\u00ba maggio 1888, due anni dopo il primo acquisto della vedova Boselli, Boselli Felice (fu Ambrogio) e Carlo Pellizzoni sottoscrivevano una scrittura privata con la quale il Pellizzoni vendeva al Boselli \u201cil pezzo di terra denominato il Brugolone in comune e territorio di Olgiate Molgora\u201d, corrispondente al terreno della collina boschiva e prato pianeggiante nella parte a Nord del parco che circonda l'odierna Villa Lucini.\nIl toponimo \"Il Brugolone\" deriva dal latino medioevale \u201cBrugarium\u201d che indica la presenza di terreno argilloso dove attecchiscono in prevalenza arbusti. Tanto rimanda alla parola brughiera.\nL'anziana Sig.ra Caterina Voltolina (vedova Boselli), stanca dei dinieghi del parroco locale a celebrare messa presso la dimora di lei, promosse la costruzione di una nuova chiesa adiacente la Villa, che le fosse raggiungibile in pochi passi.\nSolo la Grande Guerra blocc\u00f2 i gi\u00e0 avanzati lavori della nuova chiesa, che fu poi ultimata grazie all'interessamento della figlia Ida Boselli insieme alla Sig.ra Sala e al Sig. Calcaterra che ne permetterono il completamento nel 1919.\nIl giorno 9 luglio 1906 la vedova Boselli mor\u00ec.\nBoselli Felice (fu Ambrogio) divenne il solo proprietario di tutto il compendio immobiliare.\nNella seconda met\u00e0 del primo decennio del \u2018900 avvenne l\u2019ampliamento dell\u2019edificio principale (la Villa) con l\u2019innalzamento del corpo rettangolare di due piani sul versante Nord dell\u2019originale edificio, nello stesso periodo si registra anche la realizzazione del terrazzo \u201cBelvedere\u201d e della sottostante legnaia a Sud del compendio.\nIl giorno 29 aprile 1941 per atto n.12895 a rogito del notaio Carpani di Milano, la villa, gli edifici e i terreni annessi (mapp.182, 299, 871), cos\u00ec come la collina al mappale 177 furono ceduti alle monache Benedettine, ovvero al monastero di San Benedetto delle monache adoratrici perpetue del Santissimo Sacramento con sede a Milano in via Bellotti 10, rappresentato quel giorno da Suor Giuditta Ferrari fu Daniele legale rappresentante dell'Ente Morale.\nIl giorno 16 luglio 1954 presso il notaio Gallavresi di Milano, al numero 12606 di suo repertorio, il Monastero di san Benedetto vendeva l'intero comparto immobiliare, con eccezione degli appezzamenti esterni alla mura di cinta alla signora Crippa Francesca fu Abele maritata Biffi.\nDegno di nota \u00e8 un certificato allegato all'atto, emesso in data 10 settembre 1954 dal sindaco del comune Rocca Giuseppe:\n\u201cIl Sindaco certifica che la Villa di propriet\u00e0 del Monastero di San Benedetto delle Monache Benedettine Adoratrici Perpetue del Santissimo Sacramento con sede in Milano, posta in questo comune, era comunemente conosciuta e chiamata col nome di \u201cVilla di Monticello\u201d.\nDall'anno 2016 la famiglia Lucini \u00e8 proprietaria dell'intero antico compendio, oggi conosciuto come \"Villa Lucini\".\nDescrizione.\nVilla Lucini risulta situata a nord del territorio del comune di Olgiate Molgora, a 20 chilometri a Nord-Est di Milano, in Italia. \u00c8 compresa nel territorio del Parco di Montevecchia e Valle del Curone."}
{"id": "8870899", "revid": "228587", "url": "https://it.wikipedia.org/wiki?curid=8870899", "title": "Oratorio di San Luigi Gonzaga", "text": ""}
{"id": "8870903", "revid": "547034", "url": "https://it.wikipedia.org/wiki?curid=8870903", "title": "General Electric GE9X", "text": "Il General Electric GE9X \u00e8 un turbofan ad alto rapporto di bypass sviluppato da GE Aviation e destinato esclusivamente al Boeing 777X. Nel 2019 fece registrare il pi\u00f9 alto valore di spinta mai prodotto e al momento del suo ingresso in servizio nel 2020 \u00e8 diventato il pi\u00f9 grande motore aeronautico mai prodotto, superando il General Electric GE90-115B.\nSviluppo.\nNel 2012 GE Aviation annunci\u00f2 lo sviluppo di un nuovo turbofan destinato ad equipaggiare i futuri Boeing 777X derivato dal GE90-115B che gi\u00e0 equipaggiava i Boeing 777-200LR e -300ER; questo nuovo motore doveva montare lo stesso fan del GE90-115B e doveva erogare una spinta al decollo pari a 443 kN. Nel 2013 il fan \u00e8 stato ridisegnato portandolo da un diametro di 325\u00a0cm a 335\u00a0cm; l'anno successivo il fan venne ingrandito ulteriormente fino ad arrivare ad un diametro di 340\u00a0cm e la spinta nominale venne incrementata a 470\u00a0kN ( lbf).\nI primi test a terra sono iniziati in aprile 2016 e i test per la verifica delle prestazioni in ambiente freddo sono stati avviati nell'inverno seguente. Il 10 novembre 2017, durante un test effettuato presso l'impianto di Peebles, il GE9X ha fatto registrare il valore record di spinta di lbf, pari a 597\u00a0kN.\nIl GE9X ha volato per la prima volta il 13 marzo 2018 presso l'Aeroporto Logistico della California Meridionale montato sul Boeing 747-400 utilizzato da GE Aviation come banco di prova. Il primo volo era programmato per febbraio, ma venne rimandato a causa di problemi riscontrati nei meccanismi degli statori ad incidenza variabile del compressore di alta pressione del GE9X e a causa di usura emersa sui CF6 del Boeing 747. I test in volo vennero ultimati a maggio 2019.\nIl 25 gennaio 2020 il primo Boeing 777-9 ha compiuto il suo primo volo e il 25 settembre il GE9X \u00e8 stato certificato dalla FAA dopo avere ultimato ore di volo e cicli con 8 prototipi.\nAd ottobre 2020 il numero di GE9X ordinati \u00e8 pari a 699.\nTecnica.\nIl General Electric GE9X \u00e8 un turbofan a due alberi con rapporto di bypass (BPR) pari a 9,9. La turbina di alta pressione muove il compressore di alta pressione mentre la turbina di bassa pressione muove il compressore di bassa pressione e il fan senza alcuna riduzione di velocit\u00e0. Verr\u00e0 prodotto in diverse versioni in grado di erogare valori di spinta variabili: la versione -105B1A, destinata al Boeing 777-9, produce una spinta nominale di circa 490\u00a0kN.\nIl GE9X \u00e8 dotato di un fan del diametro di 340 centimetri costituito da 16 pale in fibra di carbonio, con bordi di attacco rivestiti in acciaio legato e bordi di uscita rivestiti in fibra di vetro per proteggerli dall'impatto con oggetti estranei; la fibra di vetro consente inoltre di ottenere maggiore flessibilit\u00e0 rispetto alla fibra di carbonio. Il compressore di bassa pressione \u00e8 costituito da 3 stadi e il compressore di alta pressione da 11 stadi; i primi 5 stadi dei compressori sono realizzati con tecnologia blisk. Il rapporto di compressione del compressore di alta pressione \u00e8 di 27 e il rapporto di complessione globale \u00e8 di 60.\nMateriali compositi a matrice ceramica sono utilizzati nella realizzazione dei \"liner\" della camera di combustione, nel \"case\" del primo stadio della turbina di alta pressione e negli statori dei due stadi della turbina di alta pressione. L'utilizzo di materiali ceramici consente di avere temperature pi\u00f9 alte in camera di combustione e di incrementare la spinta riducendo le emissioni. Gli iniettori sono realizzati tramite produzione additiva.\nLe palette della turbina sono realizzate tramite electron beam melting dall'italiana Avio Aero, mentre i dischi delle turbine sono prodotti da MTU Aero Engines. Le palettature dei rotori della turbina di alta pressione sono prodotte tramite metallurgia delle polveri mentre le palette della turbina di bassa pressione sono realizzate in alluminuro di titanio.\nVoci correlate.\nMotori comparabili per epoca e destinazione"}
{"id": "8870906", "revid": "547992", "url": "https://it.wikipedia.org/wiki?curid=8870906", "title": "Jeanne Baptiste d'Albert de Luynes", "text": "Biografia.\nFiglia di Louis Charles d'Albert, duca di Luynes (1620\u20131690) e della sua seconda moglie, la principessa Anne de Rohan-Montbazon (1644\u20131684), ebbe cinque fratelli. Sua nonna paterna era Marie de Rohan, il suo fratellastro maggiore era Charles Honor\u00e9 d'Albert de Luynes, consigliere privato di Luigi XIV di Francia e costruttore del famigerato castello di Dampierre. Nata all'H\u00f4tel de Luynes di Parigi, fu battezzata nella chiesa di Sant'Eustachio e chiamata in onore del suo padrino Jean-Baptiste Colbert.\nDopo una formazione presso la prestigiosa abbazia di Port-Royal a Parigi, fu data in moglie a Giuseppe Ignazio Scaglia, conte di Verrua tra il 23 agosto e il 25 agosto 1683. Aveva appena tredici anni e mezzo all'epoca delle sue nozze. Suo marito era un colonnello dei dragoni e un importante diplomatico piemontese che lavorava per il duca di Savoia Vittorio Amedeo II.\nSuo marito era \"giovane, bello, ricco e onesto\". La madre di lui era una dama di compagnia della duchessa di Savoia, nata francese, Anna Maria d'Orl\u00e9ans. Jeanne Baptiste e suo marito ebbero in tutto quattro figli.\nA Torino, capitale sabauda, il duca di Savoia si infatu\u00f2 della giovane contessa e dal 1688 ne era profondamente innamorato. La contessa, piamente educata, in un primo momento, ignor\u00f2 le avances del duca che l'avrebbe vista al servizio di sua moglie. In seguito, la duchessa e suo zio, il re di Francia, \"incoraggiarono\" madame de Verrue ad approfittare delle avances del duca di Savoia. Nel 1689, Jeanne Baptiste cedette agli approcci del duca. Gli amanti diventarono genitori di due figli: la futura principessa di Carignano nacque nel 1690, mentre Vittorio Francesco, nacque nel 1694 e successivamente gli fu conferito il titolo di marchese di Susa.\nLa donna pi\u00f9 invidiata alla corte sabauda a causa della sua influenza sul duca, Jeanne Baptiste cerc\u00f2 di dilettarsi in politica. Con l'aiuto del maresciallo di Tess\u00e9, incoraggi\u00f2 il matrimonio della figlia maggiore del duca, la principessa Maria Adelaide, con il nipote di Luigi XIV, il duca di Borgogna.\nAiut\u00f2 anche il fratello a fuggire in Francia a causa dei suoi pesanti debiti nell'ottobre 1700, rifugiandosi con la loro zia a Parigi.\nJeanne Baptiste rimase vedova nel 1704, suo marito mor\u00ec il 13 agosto nella battaglia di Blenheim.\nTorn\u00f2 a Parigi nel 1700 senza i suoi due figli, ma con una notevole fortuna.\nQuando Jeanne Baptiste fu presumibilmente avvelenata, fu la famosa madame de Ventadour ad aiutare a curare la contessa malata. Madame de Ventadour divenne la salvatrice del neonato duca di Bretagna, il futuro Luigi XV, i cui genitori, il duca e la duchessa di Borgogna, morirono di morbillo a una settimana di distanza l'uno dall'altro nel febbraio 1712. Madame de Ventadour sarebbe stata devota al futuro Luigi XV.\nDopo aver vissuto come reclusa per pi\u00f9 di tre anni su richiesta del marito, \"l'eccentrica contessa \u00e8 riapparsa nel mondo [con] il suo '\u00e9sprit' cos\u00ec come Jean-Baptiste Glucq\", disse Saint-Simon, che continu\u00f2 dicendo che i due si sposarono segretamente. Ci\u00f2, tuttavia, non \u00e8 mai stato dimostrato. Ogni anno, quando la corte era a Fontainebleau, soggiornava nella residenza di Glucq al castello di Sainte-Assise a Seine-Port. Successivamente, soggiornava al castello di Cond\u00e9 a Cond\u00e9-en-Brie con un altro intimo, il marchese de La Faye.\nDurante la sua permanenza in Francia, era molto conosciuta a corte. Jeanne Baptiste era una buona amica di Monsieur le Duc, futuro Primo Ministro di Francia, e di sua madre Madame la Duchesse Douairi\u00e8re che aveva la sua et\u00e0. Madame la Duchesse era la maggiore delle figlie illegittime sopravvissute di Luigi XIV e Madame de Montespan.\nGrande scrittrice di lettere, si interess\u00f2 all'arte, alla scienza e si tenne anche in contatto con l'astro nascente Voltaire e altri filosofi. A Parigi colloc\u00f2 i numerosi doni ricevuti a Torino, all'H\u00f4tel d'Hauterive - ormai distrutto dalla creazione del Boulevard Raspail - che ampli\u00f2 per ospitare la sua gi\u00e0 vasta collezione di oggetti d'arte. Acquist\u00f2 anche la propriet\u00e0 confinante di propriet\u00e0 dei carmelitani scalzi per aiutare ad alloggiare le sue relazioni.\nAvendo il suo \"salon\" a Parigi, era frequentato da l'abb\u00e9 Terrasson, Rothelin, il custode dei sigilli di Francia, Chauvelin, Jean-Baptiste de Montull\u00e9, il marchese de Lassay e suo figlio L\u00e9on de Madaillan de Lesparre, conte di Lassay e molti altri che si stabilirono nei pressi di casa sua.\nDurante la Reggenza, aument\u00f2 notevolmente la sua fortuna grazie al \"Syst\u00e8me de Law\", nato da un'idea di John Law, un economista scozzese che era un protetto del reggente di Francia. Con la sua pi\u00f9 grande fortuna, ordin\u00f2 la costruzione di due residenze cittadine che sarebbero state costruite dall'architetto Victor Dailly. Dei due, uno rimane e pu\u00f2 essere visto in 1 Rue du Regard ed era il luogo in cui era ospitato il consiglio di guerra e aveva legami con Alfred Dreyfus. Fu demolito nel 1894. L'\"h\u00f4tel de Verrue\", costruito nel 1740, non fu mai abitato da Jeanne Baptiste che viveva invece al numero 8 di Rue d'Assas vicino al palazzo del Lussemburgo. Visse anche all'\"h\u00f4tel d'Aubeterre\" dove ampli\u00f2 la sua galleria per mostrare meglio la sua famosa collezione. Quella galleria \u00e8 stata dipinta da Claude Audran e pu\u00f2 essere vista oggi al Mus\u00e9e des Arts D\u00e9coratifs di Parigi.\nJeanne Baptiste mor\u00ec a Parigi all'et\u00e0 di 66 anni. Molto generosa nel suo testamento, lasci\u00f2 anche cose per i suoi uccelli che vivevano in una lussuosa voliera.\nDiscendenza.\nJeanne Baptiste e Joseph Ignace ebbero quattro figli:\nJeanne Baptiste e Vittorio Amedeo II di Savoia ebbero due figli illegittimi:"}
{"id": "8870912", "revid": "2171741", "url": "https://it.wikipedia.org/wiki?curid=8870912", "title": "Carlo Alberto Cova", "text": "Dopo aver smesso di giocare e allenare, ha ricoperto ruoli di dirigente sportivo-istituzionale. Ha, inoltre scritto alcuni romanzi sportivi e e saggi scientifici.\nBiografia.\nHa concluso la carriera da giocatore nei campionati di livello nazionale a soli 24 anni, terminando subito dopo gli studi universitari in scienze biologiche. \u00c8 rimasto a collaborare nell\u2019Universit\u00e0 degli Studi di Parma fino all\u2019inizio della successiva professione con una multinazionale dell\u2019Oil &amp; Gas, nel campo della ricerca e sviluppo e della preservazione ambientale.\nVive a Parma, ma, dal 1997, lavora a San Donato Milanese in provincia di Milano.\n\u00c8 sposato con Claudia, e ha due figli, Riccardo (1999) e Roberto (2002).\nCarriera.\nHa iniziato a giocare molto giovane, approdando ben presto nelle squadre giovanili della Sant\u00e0l Parma. Con questa squadra, allenata da Gian Paolo Montali, ha vinto tre titoli nazionali giovanili e ottenuto una promozione in B ricoprendo il ruolo di capitano.\nNella stagione 1987-88 \u00e8 passato nella prima squadra ritrovando l\u2019allenatore Gian Paolo Montali e alcuni compagni di squadra delle giovanili tra cui Andrea Giani, Roberto Piazza, e Riccardo Michieletto, e venendo raggiunto da altri quali Luca Panizzi e Andrea Aiello. Nei quattro anni in cui ha militato nella prima squadra della Maxicono, ha vinto 3 Coppe delle Coppe, 2 Supercoppe europee, 1 Coppa Italia, 1 Mondiale per club e 1 Scudetto, coronando il Grande Slam nella stagione 1989-90, nella quale ha avuto modo di giocare parecchie partite da titolare per le assenze di Jeff Stork quando ha dovuto rispondere alle chiamate della propria nazionale e per diversi problemi alla schiena.\nNegli ultimi due anni di carriera da giocatore ha militato in serie B a Verona e a Piacenza.\nNelle stagioni successive ha allenato le giovanili della Cariparma dal 1993 al 1995 e la squadra della Selcom Noceto dal 1995 al 1997. Nel 1997 ha allenato anche la squadra del Cus Parma maschile, laureatasi campione d\u2019Italia CNU a Rimini.\nHa ricoperto successivamente il ruolo di responsabile delle attivit\u00e0 del minivolley nella provincia di Parma, \u00e8 stato con l\u2019APAPAR uno dei coordinatori del circuito pallavolistico estivo provinciale. \n\u00c8 stato inoltre tra i promotori della disciplina paralimpica del sitting volley in Emilia-Romagna e del volley integrato tra gli atleti Special Olympics.\nDopo il ritiro.\nCarlo Alberto Cova \u00e8 stato uno dei fondatori e presidente dell\u2019APAPAR, l\u2019Associazione Pallavolisti Parmensi, dal 2005 alla fine del 2020. Con la stessa ha organizzato una serie di avvenimenti benefici e promozionali per il volley, a cominciare dal Maxit\u00e0l in cui hanno fatto tornare a Parma nel maggio 2005 tutti i campioni di Sant\u00e0l e Maxicono.\nHa ricoperto per 4 anni il ruolo di consigliere federale Fipav nel Comitato di Parma di cui \u00e8 stato successivamente direttore organizzativo.\nNel 2011 \u00e8 stato chiamato per un periodo transitorio a ricoprire il ruolo di Assessore allo Sport del Comune di Parma, nell\u2019ultimo periodo di Parma Citt\u00e0 Europea dello Sport 2011, promuovendo e coordinando diversi avvenimenti del programma. Nel cedere, successivamente, l\u2019incarico al Commissario, ha continuato a preoccuparsi del futuro delle societ\u00e0 sportive locali, a cominciare dalle piccole realt\u00e0.\nOpere.\nCova ha iniziato a scrivere dal 2002, occupandosi prettamente di libri sportivi e manuali naturalistici. \nTutte le prime opere sono uscite senza ISBN con il metodo print on demand con vari editori online per poi passare a pubblicazioni ufficiali in collaborazione con case editrici, che ne permettessero la distribuzione sul territorio. \nDal 2014 ha anche svolto il ruolo da moderatore nella presentazione di alcuni libri. \nNel 2020 ha partecipato al docu-video Il Grande Slam - Generazione di fenomeni a trent\u2019anni dall\u2019avvenimento. Il docufilm, nato da un\u2019idea di Francesca Aiello e scritto da Marco Marrocco per la regia di Mario Maellaro e la conduzione di Jacopo Volpi, \u00e8 stato trasmesso diverse volte dalla Rai nel 2020 e 2021.\nCarlo Alberto Cova ha anche realizzato diversi video storici e di attualit\u00e0 sulla pallavolo, di cui alcuni hanno avuto un buon risalto anche a livello nazionale. In particolare quello sui 50 anni dalla vittoria della nazionale italiana alle universiadi e quello sulla scuola sport Barilla.\nDal 2021 ha iniziato a realizzare una serie di mini-documentari video in collaborazione con l'UNVS di Parma (Unione Nazionale Veterani dello Sport) con oggetto \"I luoghi iconici dello Sport a Parma\" "}
{"id": "8870922", "revid": "203463", "url": "https://it.wikipedia.org/wiki?curid=8870922", "title": "Spazio di Taub-NUT", "text": ""}
{"id": "8870954", "revid": "599013", "url": "https://it.wikipedia.org/wiki?curid=8870954", "title": "Yasin \u00c7akmak", "text": "Carriera.\nClub.\nHa giocato nella prima divisione turca (131 presenze totali in carriera); ha inoltre giocato 4 partite in Champions League, 2 partite nei turni preliminari di Champions League e 2 partite nei turni preliminari di Europa League.\nNazionale.\nHa partecipato ai Mondiali Under-20 del 2005.\nTra il 2006 ed il 2008 ha ricevuto diverse convocazioni in nazionale maggiore, con la quale ha anche giocato una partita."}
{"id": "8870961", "revid": "767487", "url": "https://it.wikipedia.org/wiki?curid=8870961", "title": "Jos\u00e9 Mar\u00eda Quevedo", "text": ""}
{"id": "8870963", "revid": "181699", "url": "https://it.wikipedia.org/wiki?curid=8870963", "title": "Palazzo del Comune (Reggio nell'Emilia)", "text": ""}
{"id": "8870966", "revid": "1924342", "url": "https://it.wikipedia.org/wiki?curid=8870966", "title": "Herra Hnetusmj\u00f6r", "text": "Biografia.\nOriginario di K\u00f3pavogur e figlio di \u00c1rni Magn\u00fasson, ossia ex ministro degli Affari sociali in Islanda, ha frequentato la Menntask\u00f3linn \u00ed K\u00f3pavogi.\nIl suo primo album in studio \"Flottur skr\u00e1kur\", seppur pubblicato indipendentemente, \u00e8 stato uno dei pi\u00f9 venduti nel corso del 2016 a livello nazionale. L'anno successivo \u00e8 risultato il 21\u00ba pi\u00f9 venduto, aggiungendo al suo totale altre 958 unit\u00e0 di vendita. Nel medesimo anno ha inciso con Emmsj\u00e9 Gauti la hit \"\u00d0etta m\u00e1\", che \u00e8 risultata la 22\u00aa pi\u00f9 venduta e riprodotta nel corso dell'anno secondo la F\u00e9lag Hlj\u00f3mpl\u00f6tuframlei\u00f0enda.\nNel 2018 ha fondato la propria etichetta KBE, acronimo di K\u00f3p Bois Entertainment, attraverso la quale ha pubblicato i dischi successivi \"KBE kynnir: K\u00f3pboi\" e \"KBE kynnir: Hetjan \u00far hverfinu\", che a fine anno sono stati due dei 13 album pi\u00f9 venduti a livello nazionale. Il suo maggiore successo dell'anno nella classifica dei singoli annuale del 2018 \u00e8 stato \"Upp til h\u00f3pa\", che \u00e8 terminato in top twenty, seguito dai brani \"Hetjan\", \"J\u00e1 \u00e9g veit\" e \"Labbilabb\".\nNel 2019 ha realizzato con la partecipazione di Bj\u00f6rgvin Halld\u00f3rsson il singolo natalizio \"\u00deegar \u00de\u00fa blikkar\", che \u00e8 divenuta la sua prima numero uno nella T\u00f3nlistinn. Con \"Stj\u00f6rnurnar\", pubblicata l'anno seguente, \u00e8 riuscito ad ottenere la sua hit da solista pi\u00f9 longeva alla vetta della classifica nazionale con pi\u00f9 di cinque settimane consecutive al numero uno.\nNell'ambito del principale riconoscimento musicale islandese, l'\u00cdslensku t\u00f3nlistarver\u00f0launin, ha trionfato nella categoria Canzone rap/hip hop dell'anno dopo aver partecipato come artista ospite nel singolo \"Joey Cypher\" dell'eponimo artista, ottenendo inoltre candidature nell'edizione del 2019 nelle categorie Video musicale dell'anno per \"F\u00f3b\u00f3\", Album rap/hip hop dell'anno per \"KBE kynnir: Hetjan \u00far hverfinu\" e Canzone rap/hip hop dell'anno per \"Upp til h\u00f3pa\".\nAd agosto 2021 \u00e8 uscito il sesto disco \"KBE kynnir: Flottur skr\u00e1kur 2\", che ha esordito al 2\u00ba posto nella graduatoria nazionale, bloccato dal vertice da \"Donda\" di Kanye West."}
{"id": "8870969", "revid": "767487", "url": "https://it.wikipedia.org/wiki?curid=8870969", "title": "Juan Jos\u00e9 S\u00e1nchez Maqueda", "text": ""}
{"id": "8870974", "revid": "767487", "url": "https://it.wikipedia.org/wiki?curid=8870974", "title": "Mois\u00e9s Garc\u00eda Fern\u00e1ndez", "text": ""}
{"id": "8870976", "revid": "478814", "url": "https://it.wikipedia.org/wiki?curid=8870976", "title": "St. Petersburg Challenger II 2021 - Doppio", "text": "Christopher Eubanks / Roberto Quiroz sono i detentori del titolo, ma hanno scelto di non partecipare al torneo."}
{"id": "8870982", "revid": "181699", "url": "https://it.wikipedia.org/wiki?curid=8870982", "title": "Castelli della provincia di Reggio nell'Emilia", "text": ""}
{"id": "8870996", "revid": "119335100", "url": "https://it.wikipedia.org/wiki?curid=8870996", "title": "Chain Gang", "text": "Chain Gang \u00e8 un brano musicale del cantante statunitense Sam Cooke, pubblicato su singolo il 26 luglio 1960. La canzone divenne uno dei pi\u00f9 grandi successi di Cooke, raggiungendo la seconda posizione nella classifica \"Billboard\" Hot 100 negli Stati Uniti. Anche nella classifica Hot R&amp;B, il singolo raggiunse la posizione numero 2. Nel Regno Unito \"Chain Gang\" si classific\u00f2 in nona posizione nella UK Singles Chart, diventando il primo singolo da top ten di Cooke in terra britannica.\nDescrizione.\nSi tratt\u00f2 del primo singolo di Sam Cooke per l'etichetta RCA Victor dopo l'abbandono della Keen Records nel 1959, e anche del suo primo successo da top 10 fin dai tempi di \"You Send Me\" nel 1957. Cooke fu ispirato a comporre il pezzo a seguito dell'incontro con un gruppo di carcerati sotto scorta, mentre si trovava in viaggio in tour.\nNotoriamente, Cooke non rest\u00f2 soddisfatto della prima incisione del pezzo effettuata presso gli RCA Studios di Manhattan nel gennaio 1960, e volle tornare in studio tre mesi dopo per rifare la sua traccia vocale."}
{"id": "8870998", "revid": "228587", "url": "https://it.wikipedia.org/wiki?curid=8870998", "title": "Do Not Disturb (album)", "text": ""}
{"id": "8870999", "revid": "599013", "url": "https://it.wikipedia.org/wiki?curid=8870999", "title": "Gaspar G\u00e1lvez", "text": ""}
{"id": "8871002", "revid": "2184720", "url": "https://it.wikipedia.org/wiki?curid=8871002", "title": "Dietro un grande amore - 50 anni di musica", "text": "Dietro un grande amore - 50 anni di musica \u00e8 una raccolta di Orietta Berti pubblicata il 20 novembre 2015 su etichetta discografica Gapp Music. \nL'album \u00e8 composto da cinque CD, i primi quattro ripercorrono la carriera di Orietta Berti suddivisa \u201c4 atti\u201d dal 1965 al 2014, mentre il quinto album \u00e8 composto da registrazioni inedite arrangiate e curate dal maestro Enzo Campagnoli con la \"Musicanima Symphony Orchestra\". Contiene inoltre il singolo \"Dietro un grande amore\" scritto da Paolo Limiti e Giovanna Nocetti, accompagnato da un videoclip diretto da Leandro Manuel Emede e Nicol\u00f2 Cerioni."}
{"id": "8871014", "revid": "287204", "url": "https://it.wikipedia.org/wiki?curid=8871014", "title": "Dezs\u0151 Z\u00e1dor", "text": " \nInsegn\u00f2 in Ungheria, Cecoslovacchia e Ucraina. Con I. Marton fu fondatore della Scuola di composizione della Transcarpazia.\nBiografia.\nStudi\u00f2 pianoforte con Lengyel Zsigmond, e si diplom\u00f2 al Conservatorio di Praga con lode in organo, direzione e pianoforte. Frequent\u00f2 lezioni di composizione di V\u00edt\u011bzslav Nov\u00e1k, Jaroslav K\u0159i\u010dka e conferenze di Zden\u011bk Nejedl\u00fd all'Universit\u00e0 Carolina, nella Repubblica Ceca.\nDal 1934 al 1936 si esib\u00ec come pianista, e dal 1936 al 1938 complet\u00f2 un corso post-laurea in composizione e musicologia a Praga, mentre occupava la carica di consigliere musicale dalla Russia dei Precarpazi presso il Ministero della Pubblica Istruzione. Dal 1938 lavor\u00f2 come insegnante nella Russia Precarpatica (Cecoslovacchia).\nDa direttore d'orchestra inizi\u00f2 a studiare musica folcloristica della Transcarpazia ed organizz\u00f2 spedizioni durante le quali registr\u00f2 pi\u00f9 di 300 canzoni popolari, kolomyyok, canti natalizi e di rito. Queste furono pubblicate nella raccolta intitolata \"Canzoni popolari dei Ruteni dei Precarpazi\" (Ungvar, 1944). Scrisse inoltre un'opera teorica intitolata \"Kolomiyka in folk art\". \nDal 1947 al 1950 fu direttore e solista nell'Orchestra Sinfonica di U\u017ehorod. Dal 1963 al 1985 fu professore al Conservatorio di Lviv."}
{"id": "8871015", "revid": "767487", "url": "https://it.wikipedia.org/wiki?curid=8871015", "title": "Fernando Mart\u00ednez Perales", "text": ""}
{"id": "8871016", "revid": "478814", "url": "https://it.wikipedia.org/wiki?curid=8871016", "title": "Biella Challenger Indoor III 2021 - Doppio", "text": "Hugo Nys / Tim P\u00fctz erano i detentori del titolo, ma hanno deciso di non partecipare al torneo. In finale Quentin Halys / Tristan Lamasine hanno sconfitto Denys Mol\u010danov / Serhij Stachovs'kyj che si sono ritirati, sul punteggio di 6-1, 2-0."}
{"id": "8871021", "revid": "767487", "url": "https://it.wikipedia.org/wiki?curid=8871021", "title": "Emilio Viqueira", "text": ""}
{"id": "8871025", "revid": "767487", "url": "https://it.wikipedia.org/wiki?curid=8871025", "title": "Fabiano Oliveira", "text": ""}
{"id": "8871029", "revid": "599013", "url": "https://it.wikipedia.org/wiki?curid=8871029", "title": "Daniel Fagiani", "text": ""}
{"id": "8871033", "revid": "1310927", "url": "https://it.wikipedia.org/wiki?curid=8871033", "title": "\u00c2nderson Luis de Azevedo Rodrigues Marques", "text": ""}
{"id": "8871034", "revid": "1568601", "url": "https://it.wikipedia.org/wiki?curid=8871034", "title": "Uru\u0161a (fiume)", "text": "L'Uru\u0161a () \u00e8 un fiume dell'Estremo Oriente russo, affluente di sinistra dell'Amur. Scorre nei rajon Tyndinskij e Skovorodinskij dell'Oblast' dell'Amur. \nIl fiume ha origine dai monti Uru\u0161inskij (che prendono il nome dal fiume) e corre dapprima in direzione orientale, poi sud-orientale; dopo aver passato l'omonimo villaggio dove corre la Ferrovia Transiberiana, devia in direzione meridionale e sfocia nell'Amur a 2\u00a0724\u00a0km dalla foce. La lunghezza del fiume \u00e8 di 200\u00a0km, l'area del bacino \u00e8 di 3\u00a0500\u00a0km\u00b2. "}
{"id": "8871038", "revid": "716642", "url": "https://it.wikipedia.org/wiki?curid=8871038", "title": "G\u00fcrhan G\u00fcrsoy", "text": "Carriera.\nClub.\nHa giocato nella prima divisione turca.\nNazionale.\nHa partecipato ai Mondiali Under-20 del 2005."}
{"id": "8871040", "revid": "599013", "url": "https://it.wikipedia.org/wiki?curid=8871040", "title": "Kerim Zengin", "text": "Carriera.\nClub.\nHa giocato nella prima divisione turca (161 presenze e 7 reti totali in carriera). Ha inoltre segnato un gol in 3 presenze nei turni preliminari di Champions League e giocato 2 partite (senza reti segnate) in Europa League.\nNazionale.\nHa partecipato ai Mondiali Under-20 del 2005."}
{"id": "8871042", "revid": "15756", "url": "https://it.wikipedia.org/wiki?curid=8871042", "title": "Marcelo Amendola", "text": "Biografia.\nNato in Argentina, da una famiglia di origine italiana. Cresce nella periferia della citt\u00e0 della La Plata in provincia di Buenos Aires. Dove studia di perito elettromeccanico, \u00a0molto presto si forma in ambito politico nonostante le restrizioni costituzionali del governo militare. Inizia giovanissimo la sua vita lavorativa in una azienda di riparazioni elettromeccaniche ed intraprende la sua prima attivit\u00e0 sindacale.\nSuccessivamente nella prima met\u00e0 degli anni 80 \u00a0lascia l'Argentina lavorando in varie parti del mondo. In Italia arriva nell'ottobre del 1989, stabilendosi in provincia di Avellino.\nAttivit\u00e0 sindacale.\nQui inizia il suo percorso lavorativo e sindacale nell'edilizia post-terremoto dell'Irpinia. Successivamente nel 1991 entra a lavorare come dipendente della Ferrero a Sant'Angelo dei Lombardi (AV). Iscrivendosi da subito alla FLAI Cgil e diventando subito RSA e componente del direttivo Provinciale . Lascia nel 1993 i confederali per divergenze.\nNel giugno del 1997 entra nella CUB, dando vita insieme ad altri lavoratori alla FLAICA Uniti CUB in provincia di Avellino. Viene eletto Segretario Provinciale della FLAICA Uniti CUB di Avellino.\nNel luglio del 2001 partecipa attivamente all'organizzazione del corteo della CUB al G8 di Genova. Successivamente nel mese di novembre del 2002 \u00e8 tra i componenti della CUB che partecipa attivamente nelle giornate del Firenze No Global.\nIl 18 e 19 settembre 2002 a Grottaminarda (AV) viene eletto coordinatore regionale della FLAICA Uniti CUB della Campania.\nIl 13 e 14 Marzo 2008 a Sirmione (VR) nel Congresso Nazionale di tutte le federazioni della CUB viene eletto nella Segreteria Nazionale della FLAICA Uniti CUB Italiana e tra i componenti del Coordinamento Nazionale CUB.\nIl 17 marzo 2012 a Napoli fonda \u00e8 viene eletto alla guida della nascente CUB Pubblico Impiego Italiana, per la quale contribuisce alla sua crescita su tutto il territorio nazionale. Lascia la guida della CUB P.I. a marzo 2015 in occasione della celebrazione del nuovo congresso nazionale.\nPoi successivamente nel Congresso della FLAICA del 28 e 29 marzo 2015 a Sesto San Giovanni (MI), presso lo stabile occupato di Aldo dice 26x1, viene eletto come Segretario Nazionale Generale della FLAICA Uniti CUB Italiana.\nIn seguito al Congresso Nazionale della CUB del 1 e 2 luglio 2016 tenutosi a Milano, con le sue nuove modifiche statutarie e del sistema organizzativo, il 09 settembre 2016 viene eletto Portavoce Nazionale CUB nonch\u00e9 rappresentante legale della Confederazione dai Coordinatori della CUB. Per la prima volta in Italia, un lavoratore straniero diventa responsabile di una Confederazione Sindacale tra quelle riconosciute nel CNEL.\nSuccessivamente a seguito dell'Assemblea Organizzativa della CUB del 21 e 22 giugno 2019 a Milano, con le sue nuove modifiche statutarie, il 14 settembre 2019 viene eletto dal Coordinamento Nazionale della CUB quale Segretario Generale della CUB.&lt;/code&gt;"}
{"id": "8871043", "revid": "1305772", "url": "https://it.wikipedia.org/wiki?curid=8871043", "title": "Carbonero", "text": ""}
{"id": "8871051", "revid": "228587", "url": "https://it.wikipedia.org/wiki?curid=8871051", "title": "Simone da Firenze", "text": "Biografia.\nSimone da Firenze, conosciuto anche come \"Simo o Simon de Florentia\", \u00e8 stato un pittore italiano attivo nell'area geografica del vicereame spagnolo del Cinquecento, la porzione corrispondente all'odierna Basilicata.\nSebbene il nome lo designi come \"fiorentino\", l'artista risulta attivo esclusivamente nell'Italia meridionale, a Napoli, prima e anche dopo la sosta di Polidoro da Caravaggio nel 1523-1524, e infine in Basilicata. In quest'ultima Simone giunge tramite la mediazione dei francescani e dei Sanseverino di Salerno, di Bisignano e di Marsico, che in Basilicata possedevano i feudi di San Chirico Raparo, di Salandra e di Potenza, che costituiscono i luoghi dove si conservano i dipinti del maestro.\nLa presenza di Simone in Basilicata si ricava dall'epigrafe del Polittico della chiesa di San Francesco a Senise firmato MR (Magister) Simon de Florentia e datato al 1523. Tale opera, seppur si attenga ancora alla tipologia arcaica della pala d'altare a pi\u00f9 scomparti e mostri una mentalit\u00e0 ancora tardo-quattrocentesca, gi\u00e0 evidenzia di volersi orientare verso un ammodernamento del linguaggio espressivo, improntato sulla lezione di Raffaello ma appreso e filtrato dalle stampe di Marcantonio Raimondi, dalla traduzione napoletana di Polidoro da Caravaggio e dallo stile compendiario e patetico di Pedro Machuca. Con una certa sicurezza si pu\u00f2 affermare che Simone, pi\u00f9 specificatamente nel periodo maturo, ha traghettato in Basilicata i canoni linguistici del Manierismo ai quali ha saputo innestare una nuova espressivit\u00e0 resa con una narrazione fluida, pi\u00f9 umana, e a tratti popolare.\nL'artista, probabile pittore-emigrante costretto a rifugiarsi al Sud per l'incapacit\u00e0 di adeguarsi completamente alla \"terza maniera\", ha comunque rivelato una tenace volont\u00e0 di inseguire la cultura \"moderna\" tramite un personale processo di trasformazione, con varianti compositive o di significato, che lo hanno messo in grado di rispondere alle attese conservatrici della committenza lucana.\nGli echi di Simone giungono sino in Veneto dove, alla Ca' d'Oro di Venezia, \u00e8 conservata una tavola, probabile parte di un polittico, che raffigura un San Paolo attribuita a scuola del \"sud Italia\" della prima met\u00e0 del XVI sec. ma assegnata dal Rizzi a Simone da Firenze per le analogie con il San Paolo di Palazzo Lanfranchi a Matera e col busto dello stesso santo del Polittico di Salandra; in tutti e tre i casi il San Paolo \u00e8 raffigurato con barba radiale, simile a quella dei profeti, e con una folta e scarmigliata capigliatura che contrasta con l'iconografia del santo che lo vuole quasi affetto da calvizie. \nIl percorso biografico ed artistico di Simone risulta comunque ancora complesso per biografia, per attribuzioni e per cronologia.\nOpere.\nLe opere di Simone in Campania.\n\u00c8 possibile che la fase pi\u00f9 antica di Simone, collocabile tra il 1505 e il 1510 circa, sia da identificarsi nell'opera del cosiddetto Maestro del Polittico di Angri, contraddistinta da evidenti derivazioni da modelli fiorentini della fine del Quattrocento. Secondo il Naldi sono state eseguite in Campania:\nLe presunte opere giovanili di Simone in Basilicata.\nIl corpus giovanile delle opere di Simone in Basilicata \u00e8 costituito dalle seguenti opere:\nL'ultimo Simone: le probabili opere della maturit\u00e0.\nIl Simone della maturit\u00e0 \u00e8 pi\u00f9 chiaramente manierista: narra la realt\u00e0 con lo spirito del Rinascimento mostrando al contempo una sorprendente carica umana ed espressiva.\nDal punto di vista tecnico le tavole del primo registro (San Pietro, san Giovanni Battista e parzialmente l'Annunciazione) e della predella sono state eseguite a fondo oro lavorato finemente a bulino con la stessa tecnica di doratura applicata nella pi\u00f9 antica tradizione toscana. Anche dal punto di vista stilistico l'opera si colloca nel solco della medesima tradizione toscana per la precipua attenzione assegnata al disegno, esibito anche nell'uso del tratteggio per definire i volumi in luogo del colorismo per il chiaroscuro."}
{"id": "8871052", "revid": "1097011", "url": "https://it.wikipedia.org/wiki?curid=8871052", "title": "Otgerio", "text": "Origine.\nEra un nobile carolingio di cui non si conoscono gli ascendenti, probabilmente era di origine gota, come probabilmente lo erano quasi tutti i conti della regione.\nBiografia.\nDi Otgerio si hanno poche notizie\nFu fedele al conte Goffredo I de Girona, documentato nel verbale di un processo dell'850. \nOttenne probabilmente il titolo di conte di Girona intorno all'862, all'inizio della rivolta del marchese di Settimania, conte d'Autun e marchese di Borgogna, Conte di Gerona, conte di Barcellona, Conte di Emp\u00faries e Conte di Rossiglione, Unifredo, quando Carlo il Calvo si mise a combattere i ribelli e cercando alleati nella zona secessionista. \nTutto ci\u00f2 che si sa del conte Otgerio \u00e8 che nell'866 era a Quierzy per ottenere un privilegio per il monastero di Sant Juli\u00e0 del Mont, nella zona di Besal\u00fa. \nNell'869 Carlo il Calvo concesse alla Catalogna una nuova disposizione, favorevole a un certo Dod\u00f3, \"vassallo del fedele Otgerio\", che viene identificato con l'omonimo conte. \nSecondo lo storiografo catalano, Ramon d'Abadal i de Vinyals, Otgerio govern\u00f2 la Contea di Gerona fino alla sua morte che avvenne intorno all'870. \nDiscendenza.\nDi Odilone non si conoscono n\u00e9 il nome della moglie n\u00e9 alcuna discendenza."}
{"id": "8871068", "revid": "944090", "url": "https://it.wikipedia.org/wiki?curid=8871068", "title": "Arpa viggianese", "text": "L'arpa viggianese (nota anche in dialetto lucano come arpicedda) \u00e8 uno strumento a corde tipico dell'area geografica relativa alla citt\u00e0 di Viggiano, Basilicata.\nLa sua presenza, almeno per quanto riguarda lo strumento legato alla tradizione popolare e all'attivit\u00e0 di musicisti viggianesi girovaghi e non professionali, \u00e8 stata segnalata fino ai primi decenni del 1900 ed \u00e8 documentabile nelle fonti iconografiche (statuine presenti in presepi napoletani) del XVIII secolo e in quelle letterarie che appaiono circa un secolo dopo.\nL'arpa viggianese \u00e8 un'arpa diatonica.\nEvoluzione e caratteristiche tecniche.\nL'arpa viggianese si differenzia dall'arpa classica usata nelle orchestre sinfoniche per alcune caratteristiche:\nL'arpa usata dai musicanti girovaghi viggianesi intorno alla met\u00e0 e alla fine del XVIII secolo, come si evince dalle fonti iconografiche e dalle statue presenti nei presepi napoletani presepi napoletani), era un'arpa dalle dimensioni ridotte, rifacentesi come modello all'arpa portativa rinascimentale, con 12-14 corde, alta circa 80/90 centimetri.\nQuesto tipo di arpa \u00e8 raffigurato anche nelle stampe e nei disegni risalenti alla fine del 700 e agli inizi dell'800; da questi la forma non risulta sempre definita, cosa da attribuire non solo alla scarsa fedelt\u00e0 al modello dei disegni, ma anche al fatto che non esisteva un modello standard da seguire.\nLa prima documentazione che testimonia l'avvento dell'arpa positiva diatonica risale al 1836: in un articolo di Cesare Malpica, in \"Poliorama Pittoresco\", vi \u00e8 un disegno raffigurante un gruppo di Viggianesi, questuanti, composto da un suonatore di viola, un ragazzo con triangolo ed un suonatore di arpa grande, sollevata dal suolo e sorretta dalle spalle del musicante con una cinghia.\nQuesta arpa potrebbe essere simile ai pochi modelli giunti fino alla fine del XX secolo; la sua altezza, confrontata con quella dell'uomo che la sostiene, non dovrebbe essere inferiore a 140 cm.\nLo stesso tipo di arpa \u00e8 raffigurato nell'incisione stampata nel libro Usi e costumi di Napoli e contorni descritti e dipinti di Francesco De Bourcard: la colonna, dal disegno, appare meno elaborata e la struttura generale pi\u00f9 lineare, il modo di sostenere lo strumento e la sua altezza sembrano gli stessi; uguale anche la posizione del cappello dello strumentista posto in cima al capitello dell'arpa, secondo l'usanza riscontrata e ancora oggi in voga, anche presso gli zampognari.\nQuesto strumento aveva probabilmente dalle 34 alle 37 corde ed doveva essere costruito nella stessa Viggiano e/o in qualche paese limitrofo, probabilmente Marsicovetere. \u00e9 importante sottolineare che questi strumenti non erano costruiti da veri e propri liutai ma semplicemente da maestri dell'arte della falegnameria. Essi costruivano \"il corpo\" dello strumento, lo consegnavano al suonatore che realizzava l'incordatura e l'accordatura dello strumento. \nIntorno alla met\u00e0 del XIX secolo anche a Viggiano si cominciarono a costruire strumenti pi\u00f9 elaborati rispetto alle arpe diatoniche: arpe a pedali, sul modello Erard, vennero costruite e montare in tutte le loro parti da Vincenzo Bellizia, premiato nel 1843 dalla Reale Societ\u00e0 Economica di Potenza con un premio di 100 ducati. \nSicuramente, per\u00f2, visto che i musicanti girovaghi non potevano usare questo tipo di arpa, troppo pesante per i frequesti spostamenti, nello stesso periodo altri costruttori continuarono a costruire \"l'arpetta\", l'arpcedda tipicamente viggianese. Probabilmente lo stesso Bellizia costruiva entrambi i modelli.\nSecondo Giovanni Bracco , l'arpista Pasquale De Sanctis, (da alcune fonti verbali identificato come violinista, mentre l'arpista si sarebbe chiamato Vincenzo), che avrebbe suonato in un'orchestra a San Francisco e sarebbe morto centenario all'inizio degli anni '80, affermava che le arpe viggianesi non avevano la pedaliera, venivano portate al collo e suonate in piedi e in movimento da gente che non aveva una grande conoscenza della musica scritta ma che si affidava ad un innato senso musicale naturalmente sentito e si accontentava delle sole tonalit\u00e0 maggiori che l'arpa diatonica poteva offrire."}
{"id": "8871078", "revid": "599013", "url": "https://it.wikipedia.org/wiki?curid=8871078", "title": "\u00c1lvaro Novo", "text": ""}
{"id": "8871086", "revid": "767487", "url": "https://it.wikipedia.org/wiki?curid=8871086", "title": "Corps de logis", "text": "In architettura, un corps de logis (pronuncia francese:\u00a0[k\u0254\u0281 d\u0259 l\u0254\u0292i]) \u00e8 il blocco principale di un grande edificio, di solito classico, magione o di palazzo. Contiene le stanze principali, gli appartamenti di stato e un'entrata. Le stanze pi\u00f9 grandi e raffinate sono spesso al primo piano sopra il livello del suolo: questo piano \u00e8 il \"piano nobile\".\nIl \"corps de logis\" \u00e8 solitamente affiancato da ali secondarie inferiori, come le barchesse delle ville venete. Quando le ali secondarie formano un cortile su tre lati, il cortile \u00e8 noto come \"Cour d'honneur\".\nEsempi di un \"corps de logis\" possono essere trovati in molti dei pi\u00f9 importanti edifici dell'era classica d'Europa, tra cui il Palazzo di Versailles, il Palazzo di Blenheim e il Palazzo Pitti.\nIn Francia, il blocco principale di castelli medievali e manieri \u00e8 spesso indicato come \"corps de logis\"."}
{"id": "8871093", "revid": "15756", "url": "https://it.wikipedia.org/wiki?curid=8871093", "title": "Ex convento di Santa Maria in Valmarina", "text": "Il convento di Santa Maria di Valmarima si trovava in localit\u00e0 detta Valmarina ai piedi del colle della Bastia presso la localit\u00e0 \"Ramera\" di Bergamo nel parco dei Colli ed \u00e8 sede del centro direzionale del parco stesso.\nStoria.\nIl complesso monastico, posto molto dislocato dalla citt\u00e0 di Bergamo, in prossimit\u00e0 della viabile che collega con la val Brembana, edificato nella valle detta Valmarina nei primi secoli del Millennio che al tempo era sicuramente boschiva, ai piedi del colle detto della Bastia, ha una storia molto antica, \u00e8 stato infatti citato per la prima volta nel 1150, anche se la chiesa dedicata a san Benedetto risalirebbe al 1137. L'insediamento era stato fondato da un piccolo gruppo femminile benedettino, sorto su un terreno di circa 660 mq che era stato donato quale lascito testamentario dal vescovo di Bergamo Gerardo nel 1153, lascito che favor\u00ec la fondazione di quattro conventi benedettini femminili. L'edificazione del monastero va quindi inserita in un tempo compreso tra il 1146 e il 1153, risulta infatti inserita nel \"Rotolum Episcopatus Pergomi\" l'indicazione di un censo versato alla chiesa bergamasca per un fondo sito \"in valle que dicitur Vallis Marine\" del 1146 ma non vi sono indicati edifici monacali.\nIl complesso era composto dalla chiesa dedicata a san Benedetto, dalla sala capitolare, dalle celle e dal refettorio. Costruito come corte chiusa fortificata irregolare con la parte a nord pi\u00f9 profonda della parte est-ovest, dava sostentamento alle monache grazie alla ricchezza del territorio che loro riuscirono a coltivare formando dei terrazzamenti. Pare che proprio questi diedero il nome di \"Valmarina\" da \"Marra\" termine che significa rocce, trasformato poi in \"Mare\". \nIl nome della localit\u00e0 risulterebbe presente gi\u00e0 in precedenza, nel 1029 inserito nella vicinia di santa Grata inter viters di Borgo Canale. La conformazione originale \u00e8 stata descritta in un documento del 1367, e in alcuni cabrei in modo molto ampio, conservati cinquecenteschi conservati nell'archivio di stato di Milano nel \" Libro delle descriptioni dele propriet\u00e0 ragion dele Reverendi monagi de Santo Benedeto posto nela vicinanza de Sancto Steffno\".\nVi era uno stretto rapporto tra i diversi monasteri femminili del territorio grazie alla ricche famiglie bergamasche e ai loro lasciti testamentari documentati da 1160 al 1183 che permettono l'identificazione di alcune monache. In particolare il lascito di dominus Girardo Muoizoni che fece dono delle sue armi ai templari, mentre il corredo domestico a \"domina Isabella Vallis Marine\", forse questa tra le prime monache presenti. Un secondo lascito \u00e8 documentato di \"Morario del fu Alessandro Ficieni\", facente parte delle famiglie di Bergamo pi\u00f9 importanti nella costituzione del comune. Mentre ne 1175 un certo Maifredo de Surlasco fece dono di aei denati a favore delle monache. Tra le famiglie quella di Bonifacio Suardi rest\u00f2 molto legate al monastero facendo doni e lasciti fino a tutto il Trecento. Il canonico della famiglia Suardi, collaboratore con il vescovo Guala, ebbe numerosi rapporti con il monastero a indicate quando questi istituti furono ben considerati dalla chiesa di Bergamo. I benefici alla comunit\u00e0 benedettina di Valmarina nel Duecento si fecero sempre pi\u00f9 pochi, in quanto le nuove comunit\u00e0 monastiche presenti sul territorio ebbero pi\u00f9 favori dai successivi vescovi, Lanfranco e Giovanni Tornielli, nonch\u00e9 il nascere delle fazioni guelfe e ghibelline che tanto divisero la comunit\u00e0 di Bergamo, anche se il XIII secolo vide comunque un incremento di religiose. Inserite nella Fondazione MIA risultano nel 1274 essere il monastero con pi\u00f9 religiose con la presenza di 10 monache e 3 converse, di queste si conservano i nomi con la badessa Rogeria de Tercio appartenente alla famiglia che maggiormente contribu\u00ec al mantenimento dell'ordine. Tra le monache vi fu una certa \"domina Benedicta de Capitaneo de Zene\" che divenne badessa ma che nel 1299 fu coinvolta in una causa che le cost\u00f2 la scomunica per un paio di mesi. Risulta che un certo Girardo Valoti notaio e procuratore difese una domuns de Cuniolo Pergami dalle monache che erano insolventi dal pagamento forse per l'acquisto di panni lana. Fu il vicario vescovile il 10 gennaio 1299 a scomunicare la badessa che fu poi reintegrata. Questo indica una certa difficolt\u00e0 economica del monastero di Valmarina. Serve ricordare che in quel tempo i locali del vescovato retto da Giovanni da Scanzo erano stati bruciati, inoltre il monastero era retto da famiglie ghibelline.\nLa chiusura.\nLa comunit\u00e0 benedettina abbandon\u00f2 il complesso per formare il gruppo monastico presente all'interno delle antiche \"muraine\" cittadine, per motivi di sicurezza che la localit\u00e0 tanto lontana non poteva dare, e per stato di assoluta povert\u00e0, entrando a far parte del convento \"di Santa Maria Novella\" poi monastero di San Benedetto. I locali abbandonati furono adibiti ad attivit\u00e0 rurali modificandoli secondo le nuove necessit\u00e0. \nIl fatto che port\u00f2 alla drammatica scelta \u00e8 identificato nella data del 2 ottobre 1393, quando il monastero fu profanato dai guelfi che erano in continua battaglia con i ghibellini vicini alla citt\u00e0 di Bergamo, inoltre i disciplinati di Bergamo non garantivano pi\u00f9 la protezione agli istituti claustrali preferendo altri ordini monastici pi\u00f9 aperti. Gli assalitori di Sorisole e Ponteranica uccisero i cani da guardia e bruciarono il portone, accorsero i ghibellini a difesa ma questo fatto, troppo grave, proto all'abbandono della localit\u00e0. Era allora badessa \"domina Pomina o Pomicta de Patuzis\" che aveva salvato il monastero durante la peste nei suo quarantennio di guida del monastero ma che dovette cedere ai terribili episodi della fine del Trecento descritti dal Castelli. \nUn atto del 1403 firmato dalla badessa e dalla monaca Benedetta di Mozzo, con testimone il fratello della Pomina certo \"Certoldo filiu quondam Pedini dicti Pomi de Patuzis de Bonate\" per la permuta di un fondo nella ]vicinia di San Lorenzo con uno in localit\u00e0 Sant'Alessandro, indica il primo atto che porter\u00e0 alla chiusura del monastero di Valmarina per la nuova collocazione nel 1430.\nDurante la repubblica Cisalpina il complesso fu alienato ai conti Moroni che aveva gi\u00e0 una dimora in prossimit\u00e0. Questi lo hanno venduto nel 1997 al parco dei Colli, che ne ha fatto la sede direzionale e punto d'incontro per attivit\u00e0.\nSecondo dom Paolo Lunardon, furono sei i monasteri che formarono quello benedettino di Bergamo: questo di Valmarina, quello di santa Margherita di Brembate inferiore, di Santa Maria Novella, san Giuliano di Bonate Sotto, san Giorgio di Spino e di San Fermo nel Cinquecento.\nArchivio.\nNel 1364 risulta che una monaca del monastero certa Jacopa o Pomma de Gredeniano abitante a Longuelo, si fosse allontanata per motivi non ricostruibili dal monastero con la \"libraria\" e che bene la conservasse: \"ad honorem et reverenciam et utilitatem dicte ecclesie et monasterii\" anche se nel medesimo anno l'archivio di Milano delle pergamene ne indica di nuovo la presenza nel monastero con l'elenco dei libri, mentre le pergamene pi\u00f9 antiche furono perdute gi\u00e0 nel Trecento. Con la soppressione napoleonica ulteriori documenti andarono perduti tanto da non lasciare nessuna testimonianza scritta dei primi due secoli del monastero, del XII e XIII secolo. Resta conservato nell'archivio del monastero benedettino di Bergamo un \"inventario\" del 1451, che indica i mobili e i beni di Valmarina. Anche il \"Liber ingressionis\" e l\"'Obituario\", anche se scritti nei primi anni del Cinquecento, riportano informazioni della prima met\u00e0 del XV secolo, con i nomi delle monache, la loro data d'ingresso, il ruolo occupato e la data di morte. Tre pergamene riguardano l'abbazia di Valmarina con documenti del XIV secolo.\nDescrizione.\nL'abbandono e la conversione a nuove attivit\u00e0 con la modifica e l'aggiunta di nuovi edifici settecenteschi rendono difficile la ricerca della struttura originale, anche se gli stilemi romanici sono parzialmente visibili. Il monastero era una struttura fortificata, tra le poche presenti sul territorio lombardo. Era composto dalla sala capitolare, dalle celle, e anche dalla chiesa dedicata a San Benedetto di cui rimangono poche testimonianze nella conformazione esterna del complesso. Della parte che era dedicata al dormitorio rimane un punto di appoggio vicino alle finestre, delle lampade che dovevano restare accese tutta la notte cos\u00ec che il convento fosse sempre visibile, per questo motivo ogni notte una monaca faceva il turno perch\u00e9 le lanterne restassero sempre accese. Vu era inoltre un torchio murato, una cuna e locali magazzino (caneva).\n&lt;br&gt;Vi erano probabilmente anche una seconda chiesa documentata e dedicata a sant'Ambrogio e probabilmente una terza, un campanile con due solai, che aveva anche funzione di torre di avvistamento che doveva avvisare anche i vicini monasteri edificati nel XII secolo. Le suore non potevano assistere in presenza alle funzioni ma solo da una grata cos\u00ec che non fosse mai viste dai fedeli presenti. Pare che in una visita pastorale, un cardinale denunciasse la maglia troppo larga di dette grate e che le monache cos\u00ec potevano diventare oggetto di attenzione dei vari giovanotti presenti alle funzioni. \n&lt;br&gt;La sala capitolare era posta al piano terra ed era luogo per le monache della quotidiana lettura della regola benedettina.\nLo spazio interno \u00e8 destinato a mostre e conserva i due cavalli opera di Elia Ajolfi poste in occasione dei festeggiamenti del quarantesimo anno di apertura del parco.\nChiesa di San Benedetto.\nIl complesso \u00e8 composto dalla sala capitolare, dalle celle, e anche dalla chiesa dedicata a San Benedetto di cui rimangono poche testimonianze nella conformazione esterna del complesso. L'antica chiesa dedicata san Benedetto da Norcia, era orientata secondo la tradizione con abside a est e risalente al 1136. Le mura sono in pietra disposte orizzontalmente classico del tempo, e a est sono ancora presenti due aperture monofore semicircolari con una lesena che le divide e due oculi superiori con contorno sempre in pietra atti a illuminare il presbiterio di piccole dimensioni dell'antica chiesa. La copertura del presbiterio era volta a crociera mentre la navata probabilmente a capriate di legno. All'esterno parete a nord e ancora visibile l'arcone che delimitava la parete settentrionale della navata."}
{"id": "8871102", "revid": "767487", "url": "https://it.wikipedia.org/wiki?curid=8871102", "title": "Intelligenza artificiale debole", "text": "Lintelligenza artificiale debole (AI debole) un'intelligenza artificiale che implementa una parte limitata della mente, o come AI ristretta (\"narrow AI\"), \u00e8 focalizzata su un compito ristretto. Con le parole di John Searle \"sarebbe utile per testare ipotesi sulle menti, ma non sarebbe in realt\u00e0 una mente\". Si contrappone all'intelligenza artificiale forte, definita come una macchina con la capacit\u00e0 di applicare l'intelligenza a qualsiasi problema, piuttosto che a un solo problema specifico, e a volte si considera che richieda coscienza, capacit\u00e0 di sensazione e mente.\nTerminologia.\nL'\"AI debole\" \u00e8 talvolta chiamata \"AI ristretta\", ma quest'ultima \u00e8 solitamente intesa come sottocampi all'interno della prima. I test di ipotesi sulle menti o parte di esse non fanno tipicamente parte dell'AI ristretta, ma piuttosto implementazione di qualche caratteristica superficiale di somiglianza. Molti sistemi attualmente esistenti che affermano di usare \"intelligenza artificiale\" stanno probabilmente operando come una AI ristretta focalizzata su un problema specifico, e non sono AI debole nel senso tradizionale.\nSiri, Cortana, e Google Assistant sono tutti esempi di AI ristretta, per\u00f2 operano con un ventaglio di funzioni limitato e predefinito. Non implementano parti di menti, usano l'elaborazione del linguaggio naturale insieme a regole predefinite. In particolare, non sono esempi di AI forte, poich\u00e9 non ci sono intelligenza genuina n\u00e9 autocoscienza. Il ricercatore Ben Goertzel, nel suo blog nel 2010, afferm\u00f2 che Siri era \"MOLTO ristretta e fragile\" come dimostrato dai fastidiosi risultati se fate domande al di fuori dei limiti dell'applicazione.\nImpatto.\nL'intelligenza artificiale debole potrebbe causare malfunzionamenti nella rete elettrica, danneggiare centrali nucleari, causare problemi economici globali, e dirigere in modo fallace veicoli a guida autonoma."}
{"id": "8871105", "revid": "181699", "url": "https://it.wikipedia.org/wiki?curid=8871105", "title": "Giardini pubblici di Reggio nell'Emilia", "text": ""}
{"id": "8871112", "revid": "110157", "url": "https://it.wikipedia.org/wiki?curid=8871112", "title": "Hestvatn", "text": "L'Hestvatn \u00e8 un lago situato nella regione del Su\u00f0urland, nel sud-ovest dell'Islanda. Il lago \u00e8 situato nel territorio del comune di Gr\u00edmsnes og Grafningur.\nDescrizione.\nA nord del lago, che si estende su una superficie di 6,8 km\u00b2, si trova l'isola di Lambhagi. L'Hestvatn \u00e8 collegato dall'Hestl\u00e6kur con il fiume Hv\u00edt\u00e1, che scorre a est e a sud del lago. La profondit\u00e0 massima del lago \u00e8 di 61,5 m. Il lago \u00e8 circondato da dolci colline a est, dove si innalza il monte Hestfjall (317 m). L'insediamento pi\u00f9 vicino \u00e8 l'eco-villaggio di S\u00f3lheimar, posto a nord-est del lago."}
{"id": "8871113", "revid": "599013", "url": "https://it.wikipedia.org/wiki?curid=8871113", "title": "Diego Camacho (calciatore)", "text": ""}
{"id": "8871115", "revid": "300067", "url": "https://it.wikipedia.org/wiki?curid=8871115", "title": "John Thompson (cestista 1906)", "text": ""}
{"id": "8871124", "revid": "119191034", "url": "https://it.wikipedia.org/wiki?curid=8871124", "title": "Stazione di Tripoli", "text": ""}
{"id": "8871135", "revid": "119191098", "url": "https://it.wikipedia.org/wiki?curid=8871135", "title": "Stazione di Bengasi", "text": ""}
{"id": "8871138", "revid": "6923", "url": "https://it.wikipedia.org/wiki?curid=8871138", "title": "Say No to Sin", "text": "Say No to Sin \u00e8 l'album musicale di esordio del gruppo Grand Island, pubblicato nel 2006."}
{"id": "8871140", "revid": "119191165", "url": "https://it.wikipedia.org/wiki?curid=8871140", "title": "Stazione di Spezia", "text": ""}
{"id": "8871141", "revid": "119191195", "url": "https://it.wikipedia.org/wiki?curid=8871141", "title": "Stazione di Lingotto", "text": ""}
{"id": "8871144", "revid": "119191212", "url": "https://it.wikipedia.org/wiki?curid=8871144", "title": "Stazione di Dante", "text": ""}
{"id": "8871147", "revid": "119191260", "url": "https://it.wikipedia.org/wiki?curid=8871147", "title": "Stazione di Porta Susa", "text": ""}
{"id": "8871158", "revid": "729019", "url": "https://it.wikipedia.org/wiki?curid=8871158", "title": "Route nationale 30", "text": "La route nationale 30 (RN 30 o N 30) \u00e8 stata una strada nazionale della Francia che partiva da Bapaume e terminava al confine con il Belgio a Qui\u00e9vrechain.\nPercorso.\nIl tracciato originario della N30, istituita nel 1824, cominciava a Rouen e si dirigeva ad est a raggiungere Gournay-en-Bray: questo primo tratto sarebbe stato riassegnato alla N31. In seguito (oggi come D930) la strada si spostava pi\u00f9 a settentrione e serviva piccole localit\u00e0 come Marseille-en-Beauvaisis, Breteuil, Montdidier, Roye, Nesle ed Ham. Infine da Saint-Quentin proseguiva verso nord-est e terminava a La Capelle, mentre successivamente questa divent\u00f2 la parte finale della N29.\nDopo il 1972, invece, la numerazione N30 pass\u00f2 ad indicare un tratto che era appartenuta alla stessa N29, ma nel 2006 l\u2019intera strada fu declassata a dipartimentale. L\u2019attuale D930 collega Bapaume a Cambrai (dove cambia nome in D630), quindi segue il fiume Schelda fino a Valenciennes. Finisce tra il comune francese di Qui\u00e9vrechain e quello belga di Qui\u00e9vrain."}
{"id": "8871159", "revid": "1543377", "url": "https://it.wikipedia.org/wiki?curid=8871159", "title": "Linda Nochlin", "text": "\u00c8 stata docente di arte moderna al New York University Institute of Fine Arts. Come eminente storica dell'arte femminista, divenne famosa per il suo articolo del 1971 \" Perch\u00e9 non ci sono state grandi artiste (donne)? \", Pubblicato da \"ARTnews\" .\nVita e formazione.\nLinda Natalie Weinberg, figlia di Jules Weinberg e Elka Heller (Weinberg) a Brooklyn, New York \u00e8 cresciuta nel quartiere di Crown Heights . Ha frequentato la Brooklyn Ethical Cultural School, una scuola elementare progressista. Ha conseguito la laurea in filosofia al Vassar College nel 1951, un master in inglese alla Columbia University nel 1952 e un dottorato in storia dell'arte presso l'Institute of Fine Arts della New York University nel 1963.\nCarriera accademica.\nDopo aver lavorato nel dipartimento di storia dell'arte presso la Yale University, nel Graduate Center della City University di New York (con Rosalind Krauss ) e al Vassar College, Nochlin ha cominciato a lavorare presso l'Institute of Fine Arts, dove ha insegnato fino alla pensione, nel 2013. Nel 2000 \u00e8 stata pubblicata un'antologia di saggi che sviluppano i temi su cui la storica dell'arte ha lavorato nel corso della sua carriera, \"Self and History: A Tribute to Linda Nochlin.\"\nIl suo maggiore interesse \u00e8 stato l'indagine dei modi in cui il genere influenza la creazione e l'apprensione dell'arte, come evidenziato dal suo saggio del 1994 \"Issues of Gender in Cassatt and Eakins\". Oltre alla storia dell'arte femminista, Nochlin era conosciuta per il suo lavoro sul realismo, in particolare su Gustave Courbet.\nOltre alla sua brillante carriera accademica, Nochlin \u00e8 stata membra dell'Art Advisory Council presso la International Foundation for Art Research .\nNochlin \u00e8 stata co-curatrice di una serie di importanti mostre che esplorano la storia e le conquiste delle artiste.\nFemminismi globali.\nNel marzo 2007, Nochlin ha co-curato la mostra d'arte femminista \" Global Feminisms \" insieme alla dottoressa Maura Reilly presso l'Elizabeth A. Sackler Center for Feminist Art al Brooklyn Museum di New York City, negli Stati Uniti . \u00c8 stata la prima mostra internazionale dedicata esclusivamente all'arte femminista, e comprendeva opere di circa ottantotto artiste donne di tutto il mondo. La mostra includeva arte in diversi tipi di materiali, come fotografia, video, performance, pittura e scultura . L'obiettivo della mostra era quello di andare oltre il marchio dominante del femminismo occidentale, monstrando invece diverse interpretazioni del femminismo e dell'arte femminista con una prospettiva globale.\nDonne artiste: 1550-1950.\nOltre a Femminismi Globali, Nochlin ha anche co-curato Women Artists: 1550-1950, la prima mostra d'arte internazionale creata esclusivamente da artiste, il 21 dicembre 1976. Ha esordito ottantatr\u00e9 artiste provenienti da 12 paesi differenti, e consisteva in circa 150 dipinti Europei Americani. Nel catalogo della mostra, la dott.ssa Ann Sutherland Harris e la dott.ssa Linda Nochlin scrissero: \"La nostra intenzione nel mettere insieme queste opere di artiste Europee e Americane attive dal 1550 al 1950 \u00e8 di far conoscere al pubblico il lavoro di artiste, la cui negligenza \u00e9 in gran parte dovuta dal loro sesso, e per imparare di pi\u00f9 su come e perch\u00e9 queste donne sono emerse come rare eccezioni nel sedicesimo secolo, e sono gradualmente diventate pi\u00f9 numerose fino a che non ne furono accettate in gran parte nel mondo dell'arte e della cultura. Essendo una mostra svoltasi in quattro citt\u00e0, ha avuto origine presso il Los Angeles County Museum of Art di Los Angeles, in California, negli Stati Uniti . \u00c8 stata poi spostata ed esposta al Jack S. Blanton Museum of Art presso l'Universit\u00e0 del Texas ad Austin, in Texas . In seguito, a continuato il suo viaggio ed \u00e8 stata esposta presso il Carnegie Museum of Art di Pittsburgh, in Pennsylvania, e infine al Brooklyn Museum di New York City, lo stesso in cui \u00e8 stata esposta la mostra Global Feminisms.\nStoria dell'arte femminista.\nNel 1971, \"ArtNews\" pubblic\u00f2 il saggio di Nochlin \" Why Have There Been No Great Women Artists? (Perch\u00e9 non ci sono state grandi artiste donne?) \", In cui esplorava i presupposti della domanda posta nel titolo. Nochlin ha considerato la natura stessa dell'arte ,e le ragioni per cui il concetto di genio artistico \u00e8 stato riservato ai geni maschili, come ad esempioMichelangelo . Nochlin sostiene che ci sono delle significative barriere sociali, le quali hanno impedito alle donne di dedicarsi all'arte, fra cui i limiti nell'istruzione delle donne presso le accademie d'arte e \"l'intera struttura romantica, elitaria, che esalta l'individuo e che produce monografie su cui si basa la professione di storia dell'arte\". Il trentesimo anniversario dell'inchiesta rivoluzionaria di Nochlin ha ispirato una conferenza presso l'Universit\u00e0 di Princeton nel 2001. Il libro scritto in nesso alla conferenza, \"Donne artiste al Millennio\", include il saggio di Nochlin \"\" Perch\u00e9 non ci sono state grandi artiste donne? \" Trent'anni dopo \". Nella conferenza e nel libro, gli storici dell'arte hanno discusso le opere innovative di donne come Louise Bourgeois, Eva Hesse, Francesca Woodman, Carrie Mae Weems e Mona Hatoum, alla luce delle eredit\u00e0 di trent'anni di storia dell'arte femminista.\nNel suo saggio del 1994 \"Starting from Scratch: The Beginnings of Feminist Art History\" (Cominciando dall'inizio: il punto di partenza del femminismo nella storia dell'arte\"), Nochlin riflette sul suo risveglio come femminista e dell'impatto sulla sua borsa di studio e sul suo insegnamento: \"Nel 1969, ci sono stati tre eventi importanti nella mia vita: ho avuto un bambino, Sono diventata una femminista e ho organizzato il primo corso di Donne e Arte al Vassar College \".\nNochlin ha smantellato la storia dell'arte, identificando e mettendo in discussione i presupposti metodologici che la costituiscono. Era una sostenitrice di \"storici dell'arte che indagano sul lavoro davanti ai loro occhi concentrandosi sull'argomento, reso consapevole tramite lo spirito femminista\".\nOrientalismo.\nIn seguito all'influente libro di Edward Said \"del 1978, Orientalismo\", Nochlin \u00e8 stata una delle prime storiche dell'arte ad applicare le teorie dell'orientalismo allo studio della storia dell'arte, in particolare nel suo articolo del 1983, \"The Imaginary Orient\" (L'Oriente immaginario). La sua idea chiave era che l'Orientalismo necessita di essere analizzato dal punto di vista della \"particolare struttura di potere in cui sono nate queste opere\" in questo caso, il colonialismo francese del XIX secolo. Nochlin si \u00e8 concentrata principalmente sugli artisti Francesi del XIX secolo, Jean-Leon G\u00e9r\u00f4me ed Eug\u00e8ne Delacroix, i quali hanno entrambi raffigurato temi \"orientalisti\" nel proprio lavoro, tra cui, rispettivamente, L'incantatore di serpenti e La morte di Sardanapalus . Ne \"L'incantatore di serpenti\" di G\u00e9r\u00f4me, realizzato verso la fine del 1860, Nochlin descrive il modo in cui G\u00e9r\u00f4me ha creato un senso di verosimiglianza, non solo nel rendere la scena con una precisione cos\u00ec realistica che porta quasi a dimenticare che si tratti di un dipinto, ma nel catturare i dettagli pi\u00f9 minuti, come ad esempio le piastrelle, dipinte meticolosamente. Di conseguenza, il dipinto sembra essere una prova, la quale documenta la vita alla corte ottomana. In realt\u00e0, secondo Nochlin, si tratta di una visione occidentale di un mondo misterioso. In \"La morte di Sardanapalus\" dipinto da Delacroix nel 1827, Nochlin osserva il modo in cui l'artista usa l'orientalismo per esplorare temi erotici e violenti. Questi ultimi, osserva la storica dell'arte, non sono necessariamente riflessivi dell'egemonia culturale della Francia, ma piuttosto esplorano lo sciovinismo e la misoginia della societ\u00e0 Francese dell'inizio del XIX secolo.\nRappresentando le donne.\nIn \"Memoirs of an Ad Hoc Art Historian\", l'introduzione al libro di saggi di \"Nochlin che rappresenta le donne\", Nochlin esamina la rappresentazione delle donne nell'arte del diciannovesimo secolo e i modi in cui la metodologia ad hoc \u00e8 in gioco, come scrive., \"Quello che sto mettendo in dubbio \u00e8 la possibilit\u00e0 di un'unica metodologia - empirica, teorica o entrambe, o nessuna delle due - che \u00e8 garantita in ogni caso, una sorta di vaselina metodologica che lubrifica l'ingresso nel problema e assicura un risultato perfetto ogni volta \"e\" [Sebbene] la 'metodologia' di questi pezzi possa essere descritta come ad hoc all'estremo, la natura politica di questo progetto \u00e8 tutt'altro che ad hoc, perch\u00e9 c'\u00e8 in gioco una questione etica preesistente, che \u00e8 presente al centro dell'impresa: la questione delle donne e della loro rappresentazione nel mondo dell'arte \". Qui Nochlin esamina l'intersezione del s\u00e9 e della storia tra la met\u00e0 del XVIII secolo e i primi decenni del XX, analizzando i diversi modi in cui gli artisti ritraggono le donne, e come queste rappresentazioni raffigurino il loro genere.\nLost and \"Found\" : ancora una volta la donna caduta.\nNel Marzo 1978, Nochlin ha studiato l'asimmetria sessuale della parola \"caduto\" e il modo in cui essa viene utilizzata in relazione al genere. Per gli uomini, rappresenta un atto di eroismo, mentre per le donne il termine \u00e8 applicato in modo molto pi\u00f9 negativo, e viene inteso in termini di qualsiasi attivit\u00e0 sessuale eseguita fuori dal matrimonio. La stessa distinzione appare anche nell'arte: poich\u00e9 la \"caduta\" in senso maschile ha ispirato monumenti scultorei, mentre la caduta in senso femminile ha colpito il fascino degli artisti del diciannovesimo secolo. Si pu\u00f2 dire che questo fascino per il tema delle donne cadute abbia ispirato alcune delle opere di Dante Gabriel Rossetti, il quale ha affrontato l'argomento in una serie di poesie e opere pittoriche, spingendolo alla creazione della sua opera pi\u00f9 notevole: il dipinto \"Trovato .\"\nPerch\u00e9 non ci sono state grandi chef donne?\nIl saggio di Nochlin \u201c Perch\u00e9 non ci sono state grandi artiste donne? \"non solo ha avuto un impatto sul modo in cui vediamo l'arte femminista, ma ha anche influenzato il modo in cui le donne vengono apprezzate e riconosciute in tutte le carriere . Le opere di Nochlin hanno ispirato il saggio \u201c Why Have There Been No Great Women Chefs? \u201dDi Charlotte Druckman, in cui l'autrice analizza i termini \"cuoco\" e \"chef,\" osservando il modo in cui ognuno di essi viene attribuito a un individuo in base al sesso . Il termine \"cuoca\" \u00e8 spesso associato a una donna, mentre uno \"chef\" \u00e8 solitamente riferito ad un uomo. Druckman sostiene che \"In teoria, abbiamo fatto molta strada dall'idea che il posto di una donna sia nella cucina domestica e che l'unica cucina appropriata per un uomo sia quella professionale, ma in pratica, i fatti possono essere ridotti alla seguente equazione: \"donna : uomo come cuoco : chef\" . \" Usando l'argomento di Nochlin in \" Perch\u00e9 non ci sono state grandi artiste? \" , Druckman osserva che \"Diventa chiaro che non dobbiamo chiederci perch\u00e9 esistono queste sfumature semantiche, ma piuttosto da dove provengono, e se possiamo essere complici nel perpetuarle\". \nVita privata.\nNochlin si \u00e8 sposata due volte. La prima volta, nel 1953 spos\u00f2 Philip H. Nochlin, un assistente professore di filosofia a Vassar, che mor\u00ec sette anni dopo. In seguito, ha sposato Richard Pommer, uno storico dell'architettura, nel 1968. Nochlin ha avuto due figlie: Jessica, con Philip Nochlin, e Daisy, con Richard Pommer, il quale venne raffigurato insieme Nochlin dall'artista Alice Neel nel 1973.\nLinda Nochlin \u00e8 morta all'et\u00e0 di 86 anni, il 29 ottobre 2017.\nPubblicazioni selezionate.\nGli scritti pubblicati da Nochlin comprendono 156 opere in 280 pubblicazioni in 12 lingue e 20.393 biblioteche."}
{"id": "8871161", "revid": "119191311", "url": "https://it.wikipedia.org/wiki?curid=8871161", "title": "Stazione di Fermi", "text": ""}
{"id": "8871164", "revid": "181699", "url": "https://it.wikipedia.org/wiki?curid=8871164", "title": "Stazione meteorologica di Reggio nell'Emilia", "text": ""}
{"id": "8871169", "revid": "119191470", "url": "https://it.wikipedia.org/wiki?curid=8871169", "title": "Stazione di Palestro (disambigua)", "text": ""}
{"id": "8871170", "revid": "181699", "url": "https://it.wikipedia.org/wiki?curid=8871170", "title": "Armoriale dei comuni della provincia di Reggio nell'Emilia", "text": ""}
{"id": "8871172", "revid": "181699", "url": "https://it.wikipedia.org/wiki?curid=8871172", "title": "Strade provinciali della provincia di Reggio nell'Emilia", "text": ""}
{"id": "8871176", "revid": "6923", "url": "https://it.wikipedia.org/wiki?curid=8871176", "title": "Boys &amp; Brutes", "text": "Boys &amp; Brutes \u00e8 il titolo di un album musicale del gruppo Grand Island, pubblicato nel 2009."}
{"id": "8871179", "revid": "1924342", "url": "https://it.wikipedia.org/wiki?curid=8871179", "title": "GDRN", "text": "Biografia.\nOriginaria di Reykjav\u00edk, si \u00e8 trasferita all'et\u00e0 di 4 anni a Mosfellsb\u00e6r, dove ha preso parte all'Ungmennaf\u00e9lagi\u00f0 Afturelding. Ha studiato violino classico per 11 anni, e successivamente anche jazz piano e canto. Ha frequentato la Menntask\u00f3linn \u00ed Reykjav\u00edk con l'intento di diventare medica, ma ha iniziato a realizzare musica negli ultimi quattro anni degli studi, sulla quale si focalizzer\u00e0 dopo essersi diplomata.\n\u00c8 salita alla ribalta grazie al brano \"Hva\u00f0 ef\", che \u00e8 divenuta la sua prima entrata nella T\u00f3nlistinn, e grazie alla hit \"L\u00e6tur mig\" che \u00e8 stata una delle canzoni pi\u00f9 vendute a livello nazionale nel corso del 2019. Il successo ottenuto dal singolo ha fruttato all'artista due premi nell'ambito del principale riconoscimento musicale islandese, l'\u00cdslensku t\u00f3nlistarver\u00f0launin, come Canzone pop dell'anno e Video musicale dell'anno, nonch\u00e9 un premio come Cantante pop/rock dell'anno e uno per l'Album pop dell'anno per il suo disco di debutto \"Hva\u00f0 ef\", che \u00e8 risultato il 17\u00ba pi\u00f9 venduto nel corso del medesimo anno in suolo islandese con unit\u00e0. Al Nordic Music Prize \"Hva\u00f0 ef\" \u00e8 stato candidato come Album pop dell'anno, perdendo tuttavia nei confronti di \"Honey\" di Robyn.\nNel 2020 ha pubblicato il suo secondo album in studio eponimo, che ha esordito in vetta alla classifica degli album nazionale, terminando al 9\u00ba posto in quella annuale con unit\u00e0 distribuite mentre \"Hva\u00f0 ef\" ha aggiunto al suo totale altre 734 copie. L'anno successivo ha inciso con J\u00f3n J\u00f3nsson il singolo \"Ef \u00e1stin er hrein\", che \u00e8 riuscito a spodestare \"R\u00f3legur k\u00fareki\" di Br\u00edet dalla cima della classifica dei singoli, diventando la hit dell'artista pi\u00f9 longeva al vertice con undici settimane al numero uno e quella pi\u00f9 grande dell'intero anno. Il 24 marzo 2021 ha ottenuto altre quattro candidature all'\u00cdslensku t\u00f3nlistarver\u00f0launin, tra cui una come Album pop dell'anno per il suo secondo disco eponimo.\nNello stesso anno ha inoltre fatto il suo debutto come attrice nella serie televisiva \"Katla\", interpretando il ruolo di Gr\u00edma."}
{"id": "8871186", "revid": "787565", "url": "https://it.wikipedia.org/wiki?curid=8871186", "title": "Classe Ratcharit", "text": "Le navi della classe Ratcharit sono una serie di motocannoniere lanciamissili in servizio presso la Kongthap Ruea Thai. \nStoria.\nAlla met\u00e0 degli anni settanta del XX secolo la Kongthap Ruea Thai ordin\u00f2 presso il Cantiere Navale Breda di Marghera la costruzione di tre motocannoniere lanciamissili classe Ratcharit (tipo Breda MV250), armate con missili superficie-superficie A\u00e9rospatiale MM-38 Exocet.\nTecnica.\nIl dislocamento delle navi classe Ratcharit \u00e8 di 270 tonnellate a pieno carico e di 235 tonnellate standard. La lunghezza \u00e8 di 49,80\u00a0m fuori tutto (47,25\u00a0m al pp), la larghezza di 7,50\u00a0m e il pescaggio di 1,68\u00a0m.\nL'apparato propulsivo si basa su tre motori diesel MTU 20V538 TB92 eroganti una potenza complessiva di 13\u00a0480\u00a0hp (10.050 kW) su 3 assi. La velocit\u00e0 massima raggiungibile e di 36 nodi, e massima continuativa con un motore 20 nodi.\nL'autonomia in mare \u00e8 pari a 650 miglia alla velocit\u00e0 di 36 nodi, e di 2\u00a0000\u00a0mn a 13 nodi.\nL'armamento principale si basa su un cannone OTO-Melara Compatto cal.76/62\u00a0mm a prora, un cannone Breda-Bofors Type 576 cal.40/70\u00a0mm in impianto singolo a poppa, con caricatore automatico da 144 colpi, e 4 missili superficie-superficie antinave A\u00e9rospatiale MM-38 Exocet. L'elettronica comprende un radar di navigazione SMA 3 RM 20, mentre il radar di tiro \u00e8 il Signaalapparaten WM 20.\nImpiego operativo.\nNel corso degli anni le unit\u00e0 classe Ratcharit sono state sottoposte a un limitato programma di aggiornamento che ha visto l'installazione di un radar di navigazione Decca 1226, un radar di tiro WM 25, un sistema di guerra elettronica RDL-2, e due mitragliatrici cal. 12,7/90.\nLa Kongthap Ruea Thai ha pianificato il ritiro delle motomissilistiche classi Ratcharit e Prabparapak (queste ultime armate con missili superficie-superficie antinave IAI Gabriel Mk.2) nel 2026."}
{"id": "8871206", "revid": "1318658", "url": "https://it.wikipedia.org/wiki?curid=8871206", "title": "Griselda Pollock", "text": " \nLavora nel Regno Unito ed \u00e8 nota per i suoi ideali innovativi sulla teoria e sulla metodologia della storia dell'arte contemporanea, ma anche di cinema e cultura. A partire dal 1977 \u00e8 stata una delle studiose di arte moderna e d'avanguardia, arte postmoderna e arte contemporanea pi\u00f9 influenti. In particolare, ha una grande notoriet\u00e0 nel campo della teoria femminista, nella storia dell'arte femminista e negli studi di genere .\nVita e carriera.\nNata in Sud Africa da Alan Winton Seton Pollock e Kathleen Alexandra (nata Sinclair), Griselda Pollock \u00e8 cresciuta fra il Canada francese e in quello inglese. Trasferitasi in Gran Bretagna durante l'adolescenza, Pollock ha studiato Storia moderna a Oxford (1967-1970) e Storia dell'arte europea al Courtauld Institute of Art a Londra(1970-1972). Ha in seguito conseguito un dottorato di ricerca nel 1980, che consisteva in uno studio su \"Vincent van Gogh e l'arte Olandese: A una lettura delle sue nozioni di \"moderno\".\" Dopo aver insegnato alle universit\u00e0 di Reading e Manchester, Pollock \u00e8 entrata a far parte dell'Universit\u00e0 di Leeds nel 1977 come docente di storia dell'arte e del cinema, e in seguito le \u00e8 stata assegnata una cattedra personale in Storie Sociali e Critiche dell'Arte nel 1990. Nel 2001 \u00e8 diventata direttrice del Center for Cultural Analysis, Theory and History presso l'Universit\u00e0 di Leeds Ha inoltre ricevuto un dottorato onorario dal Courtauld Institute nel 2019, L'Accademia d'arte estone le ha inoltre conferito un dottorato onorario nel 2019, in seguito al quale ha tenuto una conferenza dal titolo: Perch\u00e9 amiamo ancora Vincent? .\nStoria dell'arte.\nPollock \u00e8 una storica dell'arte femminista e una teorica culturale delle pratiche artistiche e della storia dell'arte. Il suo lavoro affronta con senso di sfida i modelli tradizionali dell'arte e della storia dell'arte, dalla quale le donne sono state escluse, e allo stesso tempo esplora le strutture sociali che hanno provocato questa esclusione. Pollock ha esaminato l'interazione fra le categorie sociali di genere, classe e razza, ricercando dettagliatamente il rapporto fra essi, la psicoanalisi e l'arte, attingendosi al lavoro di teorici culturali francesi come Michel Foucault. La sua teorizzazione della soggettivit\u00e0 prende in considerazione sia la psicoanalisi che le idee di Foucault sul controllo sociale. Pollock \u00e8 conosciuta per i suoi scritti sugli artisti Jean-Fran\u00e7ois Millet, Vincent van Gogh, Mary Cassatt, Bracha L. Ettinger, Eva Hesse, Charlotte Salomon ., Alina Szapocznikow, Lubaina Himid, Sutapa Biswas, Christine Taylor Patten, Louise Bourgeois, Anna Maria Maiolino e Vera Frenkel. La storica dell'arte ha sviluppato una serie di concetti con cui teorizzare e praticare interventi femministi critici nelle storie dell'arte: vecchie amanti, visione e differenza, mosse d'avanguardia, generazioni e geografie, differenziazione del canone e, recentemente, il museo femminista virtuale.\nIl 5 marzo 2020, Pollock \u00e8 stata proclamata vincitrice del Premio Holberg 2020 \"per i suoi contributi rivoluzionari alla storia dell'arte femminista e agli studi culturali\". . The Holberg Conversatio 2020 https://www.youtube.com/watch?v=RKsuHL6gEJs\nStudi culturali e analisi culturali.\nPollock \u00e8 la direttrice fondatrice del \"Center for Cultural Analysis, Theory and History\" presso l'Universit\u00e0 di Leeds. Avviato con una sovvenzione dall'allora AHRB nel 2001, CentreCATH \u00e8 un progetto intra disciplinare che collega belle arti, storie d'arte e studi culturali attraverso temi condivisi fra classe, genere, sessualit\u00e0, critica post coloniale e teoria queer. Nel 2007, insieme a Max Silverman, Pollock ha avviato il progetto di ricerca \"Concentrationary Memories: The Politics of Representation,\" il quale esplora il concetto di una forma ansiosa e vigile di memoria culturale, che analizza gli effetti devastanti dell'assalto totalitario alla condizione umana, e allertando la minaccia, persistente e non, creata dall'invasione della cultura popolare. Questo progetto ha esplorato le forme di resistenza estetica al terrore totalitario, per il quale sono state prodotte quattro raccolte: \"Concentrationary Cinema: Aesthetics and Political Resistance in Night and Fog di Alain Resnais\" ,Vincitore del Premio Fraszna-Krausz 2011 per il miglior libro sull'immagine in movimento (Londra e New York: Berghan 2011); \"Concentrationary Memory: Totalitarian Terror and Cultural Resistance\" (London: IB Tauris, 2013), \"Concentrationary Imaginaries: Tracing Totalitarian Violence in Popular Culture\" (London: IB Tauris, 2015) e \"Concentrationary Art: Jean Cayrol, the Lazarean and the Everyday in Post-war Film, letteratura, musica e arti visive\" (Berghahn, 2019) (2019).\nVita privata.\nPollock ha sposato Antony Bryant, con il quale ha un figlio e una figlia."}
{"id": "8871209", "revid": "547034", "url": "https://it.wikipedia.org/wiki?curid=8871209", "title": "Ucom", "text": "Ucom \u00e8 un operatore di rete mobile gestito da Galaxy Group of Companies, una holding che opera in Armenia e fornisce servizi Internet.\nStoria.\nFondata nel 2009 ha come obiettivo fornire ai clienti l'accesso a soluzioni tecnologiche innovative sul campo. Essa \u00e8 stata la prima azienda di telecomunicazioni in Armenia a introdurre la soluzione \"fibra ottica per la casa\", che fornisce televisione di alta qualit\u00e0 (IPTV), connessione Internet ad alta velocit\u00e0 e servizi di telefonia digitale.\nNel 2013, la societ\u00e0 ha ricevuto una licenza per fornire servizi Internet mobili pubblici e nel 2015 ha acquisito il 100% di Orange Armenia, entrando quindi nel mercato mobile armeno. Come risultato di questo sviluppo, la societ\u00e0 ha lanciato la rete 4G+ in Armenia, che fungeva da supplemento ai servizi combinati della societ\u00e0, fornendo ai clienti il pacchetto completo \"4 in 1\" di IPTV, servizi di telefonia fissa e mobile e servizio internet.\nNell'aprile 2017, Ucom e FORA-BANK Joint-Stock Commercial Bank (parte del Gruppo Tashir) hanno firmato un accordo di partnership per progetti che includono l'intera gamma di servizi di telecomunicazioni, coprendo l'intero territorio dell'Armenia e le sue regioni pi\u00f9 remote. L'implementazione del programma di investimenti definito dall'accordo ha consentito di ampliare le offerte 4Play e la rete 4G+ nel Paese. I piani futuri includono l'espansione delle operazioni, soprattutto in Russia, che consentir\u00e0 a Ucom di diventare un operatore leader di telecomunicazioni pan-armeno. \nUcom \u00e8 stata attiva anche nel campo della responsabilit\u00e0 sociale d'impresa, implementando una serie di programmi finalizzati allo sviluppo dell'infanzia, in particolare in ambito educativo. Con il supporto dell'azienda, sono stati aperti laboratori di ingegneria informatica nelle scuole armene, con l'obiettivo di promuovere lo sviluppo del settore ICT nel nostro paese. L'azienda sostiene anche i gruppi vulnerabili della societ\u00e0 continuando a implementare il progetto di beneficenza SMS \u201cLet's Keep Children in Families\u201d, che fornisce alle famiglie risorse che consentono ai genitori di creare una fonte di reddito stabile e restituire i propri figli alle cure delle istituzioni statali. L'azienda implementa anche il programma \"Bringing Sight to Armenian Eyes\", nell'ambito del quale i servizi oftalmologici di qualit\u00e0 sono forniti gratuitamente ai residenti regionali della Repubblica di Armenia."}
{"id": "8871210", "revid": "2184720", "url": "https://it.wikipedia.org/wiki?curid=8871210", "title": "Nonostante tutto... 45 anni di musica", "text": "Nonostante tutto... 45 anni di musica \u00e8 un album raccolta di Orietta Berti pubblicato nel 2010 dalla Gapp Music. L'album \u00e8 composto da un cofanetto che raccoglie tre CD che ripercorrono tutta la carriera artistica di Orietta Berti."}
{"id": "8871214", "revid": "18323", "url": "https://it.wikipedia.org/wiki?curid=8871214", "title": "Smithsonian American Art Museum", "text": "Lo Smithsonian American Art Museum (comunemente noto come SAAM, e precedentemente National Museum of American Art) \u00e8 un museo di Washington, parte della Smithsonian Institution. Insieme al suo museo secondario, la Renwick Gallery, lo Smithsonian American Art Museum detiene una delle collezioni d'arte pi\u00f9 grandi e complete al mondo, dal periodo coloniale ad oggi, realizzata negli Stati Uniti. Il museo ha pi\u00f9 di 7000 artisti rappresentati nella collezione. La maggior parte delle mostre si svolge nell'edificio principale del museo, il vecchio Patent Office Building (condiviso con la National Portrait Gallery), mentre le mostre incentrate sull'artigianato sono esposte nella Renwick Gallery.\nIl museo fornisce risorse elettroniche alle scuole e al pubblico attraverso il suo programma educativo nazionale. Mantiene sette database di ricerca online con oltre 500.000 oggetti, tra cui gli Inventories of American Painting and Sculpture che documentano pi\u00f9 di 400.000 opere d'arte in collezioni pubbliche e private in tutto il mondo. Dal 1951 il museo mantiene un programma di mostre itineranti; a partire dal 2013, pi\u00f9 di 2,5 milioni di visitatori hanno visto le mostre.\nStoria.\nLo Smithsonian American Art Museum ha avuto molti nomi nel corso degli anni: Smithsonian Art Collection, National Gallery of Art (da non confondere con l'attuale museo che porta lo stesso nome), National Collection of Fine Arts e National Museum of American Art. Il museo ha adottato il suo nome attuale nell'ottobre 2000.\nLa collezione, iniziata nel 1829, fu esposta per la prima volta nello Smithsonian Building, ora soprannominato \"Castle\" e si \u00e8 poi ampliata insieme agli spazi espositivi. Lo Smithsonian American Art Museum ha aperto al pubblico per la prima volta nella sua posizione attuale nel 1968, quando lo Smithsonian ha rinnovato il Patent Office Building (edificio per gli uffici dei brevetti) per esporre la sua collezione di belle arti. L'Old Patent Office Building \u00e8 un monumento storico nazionale situato nel centro di Washington ed \u00e8 un esempio di architettura del \"greek revival\"; fu progettato dagli architetti Robert Mills e Thomas Ustick Walter.\nDurante gli anni '90, la Smithsonian Institution ha lavorato al restauro dell'edificio.\nLo Smithsonian ha completato un'altra ristrutturazione dell'edificio il 1\u00ba luglio 2006. La ristrutturazione del 2000-2006 ha ripristinato molte delle eccezionali caratteristiche architettoniche dell'edificio: restaurando i portici modellati sul Partenone di Atene, una doppia scala curva, colonnati, gallerie a volta, grandi finestre e lucernari lunghi quanto un isolato. Durante la ristrutturazione, furono aggiunti all'edificio il Lunder Conservation Center, il Luce Foundation Center for American Art, il Nan Tucker McEvoy Auditorium e il Robert and Arlene Kogod Courtyard.\nNel 2008, la American Alliance of Museums ha assegnato il riaccreditamento allo Smithsonian American Art Museum."}
{"id": "8871218", "revid": "287204", "url": "https://it.wikipedia.org/wiki?curid=8871218", "title": "Cogan", "text": "Cogan (\"Cogan's Trade\") \u00e8 un romanzo noir dello scrittore statunitense George V. Higgins, pubblicato per la prima volta nel 1974.\n\u00c8 il terzo romanzo di Higgins incentrato sulla criminalit\u00e0 di Boston, preceduto da \"Gli amici di Eddie Coyle\" (\"The Friends of Eddie Coyle\", 1970) e da \"The Digger's Game\" (1973).\nDall'opera \u00e8 stato tratto il film \"Cogan - Killing Them Softly\" (\"Killing Them Softly\", 2012) diretto da Andrew Dominik con protagonista Brad Pitt.\nTrama.\nMarkie Trattman gestisce una sala poker clandestina in un quartiere nel New England. Decide di orchestrare una finta rapina per rubare il denaro delle vincite, di propriet\u00e0 della Mafia. Il colpo ha successo e, sebbene in seguito ammetta apertamente il suo coinvolgimento nel colpo, non subisce ritorsioni. Nell'autunno del 1974, un uomo di nome Johnny Amato, detto \"Scoiattolo\", organizza una nuova rapina nella stessa bisca, con la certezza che la Mafia avrebbe incolpato nuovamente Markie. Per il colpo Markie ingaggia Frankie, un suo ex complice in altre rapine finite male, e Russell, un compagno di prigione di quest'ultimo; il colpo va a buon fine e i tre complici si dividono il bottino. Russell investe il denaro per acquistare in Florida una partita di droga da rivendere sul mercato, avviando contemporaneamente un traffico di cani rubati.\nLa Mafia ingaggia un sicario, Jackie Cogan, per identificare ed eliminare i rapinatori; infatti, dopo la rapina, i giocatori impauriti hanno iniziato a disertarele le bische del New England, con grave danno ai guadagni della Mafia locale. Jackie scopre quasi subito i nomi dei colpevoli ma, anche se \u00e8 convinto dell'estraneit\u00e0 di Markie nella rapina, pensa che l'uomo dovrebbe essere eliminato comunque, per riguadagnare la fiducia dei giocatori nella sicurezza delle sale da gioco. Dopo aver ucciso Markie, Jackie incontra Mitch, un altro sicario professionista, per organizzare l'omicidio di Russell di Frankie e di Johnny. Ben presto Jackie realizza che Mitch, con problemi di alcolismo e frequentando quotidianamente prostitute, chiacchiera troppo delle sue attivit\u00e0: \u00e8 diventato inaffidabile ed \u00e8 un pericolo. Jackie si libera di Mitch denunciandolo alla polizia per mezzo di un informatore, di aver violato gli obblighi della libert\u00e0 condizionata; l'uomo viene quindi arrestato.\nAnche Russell viene arrestato per il possesso di droga: Jackie deve ora occuparsi da solo dell'eliminazione dei due rapinatori rimasti. Prende contatto con Frankie e, dicendogli di sapere che lui era uno dei rapinatori, gli fa credere di volergli risparmiare la vita a condizione che gli riveli dove si trova Johnny. Dopo aver rintracciato e ucciso Johnny con l'aiuto di Frankie, Jackie uccide anche quest'ultimo, portando cos\u00ec a termine l'incarico.\nAltri media.\nDal romanzo, nel 2012 \u00e8 stato tratto il film \"Cogan - Killing Them Softly\" (\"Killing Them Softly\") con la regia di Andrew Dominik, interpretato da Brad Pitt. Le vicende del film, a differenza del romanzo, non sono ambientate negli anni 1970 ma nel primo decennio del 2000."}
{"id": "8871220", "revid": "119192284", "url": "https://it.wikipedia.org/wiki?curid=8871220", "title": "National Museum of American Art", "text": ""}
{"id": "8871226", "revid": "79227", "url": "https://it.wikipedia.org/wiki?curid=8871226", "title": "Joseph e la strabiliante tunica dei sogni in technicolor", "text": ""}
{"id": "8871229", "revid": "963244", "url": "https://it.wikipedia.org/wiki?curid=8871229", "title": "Camille Valentin Stappers", "text": "Biografia.\nAbbracci\u00f2 la vita religiosa tra i francescani della provincia belga di San Giuseppe il 17 settembre 1905 e fu ordinato prete il 1\u00ba settembre 1912.\nFu tra i primi religiosi che nel 1920 raggiunse la missione di Lulua e Katanga centrale, nel Congo belga: ne divenne il primo prefetto apostolico il 15 luglio 1922 e poi, dal 26 febbraio 1934, vicario apostolico e vescovo titolare di Ceramo.\nNel 1941 fond\u00f2 la congregazione indigena delle Ausiliatrici di Maria Immacolata.\nLasci\u00f2 la guida della missione nel 1950 per problemi di salute e rientr\u00f2 in patria stabilendosi ad Anversa, dove si spense.\nPrese parte alla prima sessione del Concilio Vaticano II.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8871231", "revid": "945903", "url": "https://it.wikipedia.org/wiki?curid=8871231", "title": "Untold Passion", "text": "Untold Passion \u00e8 l'album di debutto come solista (o meglio come co-solista dato che \u00e8 a nome \"Neal Schon &amp; Jan Hammer\") del chitarrista rock (ex membro dei Santana e fondatore del gruppo rock dei Journey) statunitense, pubblicato dalla casa discografica Columbia Records nell'ottobre del 1981.\nJan Hammer \u00e8 invece noto per aver fatto parte, dal 1970 al 1973, del gruppo fusion \"Mahavishnu Orchestra\", ma soprattutto per aver composto diverse colonne sonore di telefilm, tra cui quella popolarissima di \"Miami Vice\"."}
{"id": "8871233", "revid": "18323", "url": "https://it.wikipedia.org/wiki?curid=8871233", "title": "National Portrait Gallery (Washington)", "text": "La National Portrait Gallery \u00e8 un museo situato a Washington negli Stati Uniti, che raccoglie pi\u00f9 di 19.400 opere nei campi della pittura, scultura, fotografia e disegno e documenta la diversit\u00e0 delle personalit\u00e0 che hanno plasmato gli Stati Uniti d'America e la loro cultura. Queste persone vengono presentate al visitatore in un'ampia variet\u00e0 di arti visive e dello spettacolo. \u00c8 l'unico museo negli Stati Uniti che combina storia, biografia e arte.\nUn punto focale della collezione della galleria sono le rappresentazioni dei presidenti, che sono esposte nella Sala dei presidenti.\nFondato nel 1962 e aperto al pubblico nel 1968, la galleria fa parte della Smithsonian Institution. Il museo \u00e8 ospitato nello storico Old Patent Office Building, cos\u00ec come lo Smithsonian American Art Museum."}
{"id": "8871234", "revid": "47767", "url": "https://it.wikipedia.org/wiki?curid=8871234", "title": "Arora (disambigua)", "text": ""}
{"id": "8871236", "revid": "287204", "url": "https://it.wikipedia.org/wiki?curid=8871236", "title": "Petra (Georgia)", "text": "Petra (in greco: \u03a0\u03ad\u03c4\u03c1\u03b1) era una citt\u00e0 fortificata sulla costa orientale del Mar Nero, a Lazica, nell'attuale Georgia occidentale. Nel VI secolo, sotto l'imperatore bizantino Giustiniano I, serv\u00ec come importante avamposto romano orientale nel Caucaso e, grazie alla sua posizione strategica, divenne un campo di battaglia della guerra lazica tra Roma e la Persia sasanide. Gli studiosi individuano la fortezza di Petra con un insediamento in rovina di tarda antichit\u00e0 al villaggio di Tsikhisdziri ad Agiaria, nella Georgia sud-occidentale.\nFondazione.\nPetra \u00e8 menzionata per la prima volta nelle Novellae Constitutiones dall'imperatore romano d'Oriente Giustiniano I, datate 535. Fu costruita per rafforzare l'autorit\u00e0 romana nel regno di Lazica, situato sulle rive sud-orientali del Mar Nero e, con l'approvazione dell'imperatore, venne chiamata in suo onore \"Petra Pia Justiniana\". Secondo lo storico contemporaneo Procopio, Petra fu fondata grazie agli sforzi del funzionario romano Giovanni Tzibo, che in seguito esercit\u00f2 uno stretto controllo delle importazioni a Lazica e controll\u00f2 l'accesso locale ai beni di lusso e al sale tanto necessario. Il nome di Petra, letteralmente \"roccia\" in greco, era un riferimento alla costa rocciosa e scoscesa dove fu costruita la citt\u00e0. La sua posizione tra il mare e le scogliere rendeva la citt\u00e0 inaccessibile, ad eccezione di un tratto di terreno pianeggiante stretto e roccioso, difeso da una cinta muraria con due torri.\nGuerra Lazica.\nLa monopolizzazione del commercio di Tzibo a Petra inaspr\u00ec le relazioni di Roma e i lazi, il cui re, Gubazes, cerc\u00f2 segretamente assistenza sasanide contro Roma. Ci\u00f2 caus\u00f2 un'invasione da parte di un esercito sasanide al comando di Cosroe I, nel 541, e vent'anni di guerra a Lazica, nel corso della quale Petra pass\u00f2 di mano pi\u00f9 volte. Nel 541, Cosroe, a seguito di un iniziale assalto fallito alle fortificazioni della citt\u00e0, cattur\u00f2 Petra inviando le sue truppe attraverso un tunnel costruito segretamente e distruggendo le torri, cosa che indusse i romani a capitolare. Cosroe si appropri\u00f2 delle ricchezze di Tzibo, che fu ucciso in battaglia, ma tratt\u00f2 con considerazione i romani della citt\u00e0.\nNel 548, Giustiniano invi\u00f2 una forza al comando di Dagisteo, questa volta alleato con i Lazi, che erano diventati scontenti dell'egemonia sasanide, per riconquistare Petra. Gli alleati assediarono la citt\u00e0 e sconfissero due eserciti da campo sasanidi inviati in suo aiuto, ma le successive manovre del comandante persiano Mihr-Mihroe resero insostenibili le posizioni degli assedianti. Alla fine, Dagisteo non riusc\u00ec a riprendere Petra, nel 549, e si ritir\u00f2 lo stesso anno. Nel 551, un esercito romano-lazista so, al comando di Bessa, inizi\u00f2 un secondo assedio. Dopo pi\u00f9 di un anno, la citt\u00e0 cadde e Bessa rase al suolo la fortezza della citt\u00e0 per evitare che diventasse di nuovo un bersaglio sasanide. Tuttavia, recenti prove archeologiche a Tsikhisdziri suggeriscono che il sito sia sopravvissuto fino al VII secolo e oltre, con le mura di fortificazione rimaste in uso e ripetutamente riparate.\nArcheologia.\nL'opinione degli studiosi identifica Petra con un insediamento in rovina trovato nel villaggio di Tsikhisdziri, nella repubblica autonoma sud-occidentale della Georgia ad Agiaria, tra Batumi e Kobuleti. Contiene le rovine di una cittadella di 200 metri di lunghezza e 100 di larghezza situata su due vicine colline rocciose sul mare e una grande basilica a tre navate del VI secolo con un nartece, abside sporgente e pavimento a mosaico, che probabilmente era una sede episcopale. Altri edifici di quel tempo sono un bagno, una cisterna per l'acqua, diverse altre strutture, resti di un insediamento urbano e pi\u00f9 di 300 sepolture situate nelle vicinanze. Il sito ha anche restituito diversi oggetti della tarda et\u00e0 del bronzo, ellenistici, romani e medievali. Le prove letterarie e archeologiche suggeriscono che Petra fosse il risultato di un'espansione giustiniana di un precedente piccolo forte romano. Il sito \u00e8 iscritto nella lista dei Beni Culturali della Georgia e protetto come Riserva del Museo Archeologico e Architettonico di Tsikhisdziri \u2013 Petra.\nIl primo ad aver suggerito Tsikhisdziri come localit\u00e0 della citt\u00e0 di epoca romana di Petra fu il patriarca greco di Gerusalemme, Dositeo II, che visit\u00f2 la Georgia occidentale negli anni 1670. Questa visione \u00e8 stata condivisa dai principali studiosi del XIX secolo della storia della Georgia, come Marie-F\u00e9licit\u00e9 Brosset e Dimitri Bakradze, e basata su una base accademica pi\u00f9 solida da Simon Janashia nel 1949. Ci sono alcuni studiosi moderni che hanno rifiutato l'identificazione di Petra con il sito di Tsikhisdziri, come Simon Kaukhchishvili, traduttore ed editore critico delle fonti bizantine sulla Georgia, e Guram Grigolia.\nLa diocesi, verosimilmente una diocesi suffraganea di Fasi come elencato nell'Annuario Pontifio, non sopravvisse, ma fu nominalmente restaurata nel 1933 come sede titolare cattolica latina sotto il nome di \"Petra in Lazica\" (latino) ma rimasta vacante a febbraio 2017, senza aver avuto un solo operatore storico."}
{"id": "8871238", "revid": "119192496", "url": "https://it.wikipedia.org/wiki?curid=8871238", "title": "National Portrait Gallery (Stati Uniti)", "text": ""}
{"id": "8871243", "revid": "110157", "url": "https://it.wikipedia.org/wiki?curid=8871243", "title": "Telenor Bulgaria", "text": "Telenor Bulgaria \u00e8 la pi\u00f9 grande rete mobile e la terza pi\u00f9 grande azienda di telecomunicazioni fisse in Bulgaria. \nStoria.\nL'azienda \u00e8 stata fondata con il nome Cosmo Bulgaria Mobile nel 2001 da OTE e gestita con il marchio Globul fino al 2014. Alla fine del 2012, Globul ha registrato 4,5 milioni di abbonati (rispetto ai 3,9 milioni di marzo 2011), con una quota di mercato del 36% degli abbonati. A partire dal 2012, Globul aveva circa il 62% di abbonati a contratto, circa il 38% di abbonati prepagati e circa 220.000 abbonati di linea fissa.\nGlobul ha cambiato il suo logo aziendale nel giugno 2006 per unirlo al marchio Cosmote.\nNel 2013 \u00e8 stata acquistata da Telenor e ha cambiato nome. Nell'agosto 2018, la societ\u00e0 \u00e8 stata acquisita da PPF, un fondo di investimento privato ceco. L'azienda continua a utilizzare il marchio Telenor.\nIl secondo rebranding \u00e8 iniziato il 16 ottobre 2014 dopo l'acquisizione di Telenor. Globul usa il nome di Telenor da novembre 2014."}
{"id": "8871257", "revid": "110157", "url": "https://it.wikipedia.org/wiki?curid=8871257", "title": "Renwick Gallery", "text": "La Renwick Gallery \u00e8 una filiale dello Smithsonian American Art Museum, con sede a Washington DC (Stati Uniti), e si concentra sull'artigianato americano e sulle arti decorative dal XIX al XXI secolo. \u00c8 ospitata in un edificio classificato come National Historic Landmark che fu iniziato nel 1859 su Pennsylvania Avenue e originariamente ospitava la Corcoran Gallery of Art (ora a un isolato dalla Casa Bianca e dall'altra parte della strada rispetto all'Old Executive Office Building). Quando fu costruito nel 1859, era conosciuto come \"il Louvre americano\".\nStoria.\nL'edificio della Renwick Gallery fu originariamente costruito con lo scopo di diventare il primo museo d'arte di Washington e per contenere la collezione di arte americana ed europea di William Wilson Corcoran. L'edificio fu progettato da James Renwick Jr e completato nel 1874. Quando scoppi\u00f2 la guerra civile americana, l'edificio era in fase di completamento e fu utilizzato come magazzino militare temporaneo e quartier generale di una Corte federale. Quando l'edificio fu completato nel 1874, la Galleria Corcoran fu aperta al pubblico. La galleria esaur\u00ec presto lo spazio e fu trasferita in un nuovo edificio nel 1897.\nNel 1965, il presidente Lyndon B. Johnson firm\u00f2 un ordine esecutivo per trasferire l'edificio Renwick alla Smithsonian Institution per utilizzarlo come \"galleria di arte e design\". A seguito di una ristrutturazione, \u00e8 stato inaugurato nel 1972 come sede della sezione di artigianato contemporaneo dello Smithsonian American Art Museum. La Renwick Gallery \u00e8 ora una filiale dello Smithsonian American Art Museum, che ospita la collezione del museo di arte decorativa e artigianato."}
{"id": "8871265", "revid": "933835", "url": "https://it.wikipedia.org/wiki?curid=8871265", "title": "Giacinto Dragonetti (vescovo)", "text": "Biografia.\nNato intorno al 1653 all'Aquila nella nobile famiglia Dragonetti, il 4 giugno 1689 fu ordinato sacerdote ed entr\u00f2 nella confederazione dell'oratorio di San Filippo Neri. Il 15 febbraio 1703 consegu\u00ec la laurea in filosofia e teologia all'Universit\u00e0 \"La Sapienza\" di Roma.\nIl 5 marzo 1703 fu nominato vescovo di Nusco da papa Clemente XI; l'11 settembre 1724 fu trasferito e nominato vescovo dei Marsi da papa Benedetto XIII e si install\u00f2 il 21 novembre 1725. Dragonetti non amministr\u00f2 la diocesi in prima persona, lasciando ad altri gli incarichi amministrativi; mor\u00ec infatti all'Aquila nel 1730 e venne sepolto nella cappella di famiglia nella basilica di San Bernardino."}
{"id": "8871266", "revid": "439868", "url": "https://it.wikipedia.org/wiki?curid=8871266", "title": "Arranz", "text": ""}
{"id": "8871268", "revid": "6923", "url": "https://it.wikipedia.org/wiki?curid=8871268", "title": "Vivacom", "text": "Vivacom (in bulgaro: \u0412\u0438\u0432\u0430\u043a\u043e\u043c) \u00e8 il marchio di \"Bulgarian Telecommunications Company EAD\" (\"BTC\"), la pi\u00f9 grande azienda di telecomunicazioni in Bulgaria e un ex operatore storico di propriet\u00e0 statale.\nVivacom fornisce servizi mobili, voce fissa, banda larga fissa e pay-TV (sia DTH che IPTV) su scala nazionale a clienti residenziali e aziendali. I servizi di rete fissa sono forniti attraverso un footprint di rete in rame e fibra, mentre i servizi mobili sono basati su tecnologie GSM/GPRS/EDGE e UMTS/HSPA+/LTE.\nStoria.\nBTC ha le sue radici come l'operatore storico di telefonia fissa che organizza i servizi di comunicazione in Bulgaria. La societ\u00e0 ha attraversato varie fasi operative: dal lungo periodo di azienda statale alla procedura di privatizzazione nel 2004, quando il governo bulgaro ha venduto il 65% del capitale.\nNel maggio 2005 \u00e8 stata concessa alla BTC una licenza per lo sviluppo di sistemi di telecomunicazione mobile di terza generazione secondo lo standard UMTS. Nel novembre 2005 la Societ\u00e0 ha lanciato i suoi servizi mobili con il marchio \u201cVivatel\u201d. \"Vivatel\" \u00e8 diventato l'operatore di telefonia mobile in pi\u00f9 rapida crescita della Bulgaria dopo il suo lancio.\nNel gennaio 2009, BTC ha annunciato la fusione con la sua controllata BTC Mobile (\"Vivatel\").\nNel settembre 2009, BTC e Vivatel si sono uniti in un nuovo marchio: Vivacom. Al giorno d'oggi, Vivacom \u00e8 l'operatore che offre la pi\u00f9 ampia gamma di soluzioni di telecomunicazione sul mercato bulgaro.\nAlla fine del 2012, VTB Capital, il braccio di investimento della seconda banca russa, ha guidato un consorzio (Viva Telecom Bulgaria EAD) ad acquistare una partecipazione di controllo in BTC. Il consorzio comprendeva un partner locale, il sig. Tzvetan Vassilev. Nel novembre 2012, Viva Telecom Bulgaria EAD ha acquisito una partecipazione del 93,99% nella societ\u00e0 di telecomunicazioni bulgara. La transazione \u00e8 diventata un dato di fatto a seguito dell'approvazione di un programma completo per la vendita e la ristrutturazione dell'azienda. L'accordo ha ricevuto l'approvazione della Commissione europea e di altre autorit\u00e0 di regolamentazione. \nNel 2015, l'investitore belga Pierre Louvrier ha effettuato l'acquisizione del gruppo Vivacom tramite la sua holding lussemburghese LIC33 per quasi 900 milioni di euro. L'acquisizione \u00e8 stata definitivamente annullata dall'investitore belga nel luglio 2015 a seguito di numerose appropriazioni indebite da lui scoperte, durante l'acquisizione del gruppo bulgaro.\nIl 7 novembre 2019 \u00e8 stato annunciato che United Group, societ\u00e0 leader nel settore delle telecomunicazioni e dei media operanti nell'Europa sudorientale, ha accettato di acquisire Viva Telecom Bulgaria. L'operazione \u00e8 stata finalizzata il 31 luglio 2020 mentre le azioni di Viva Telecom Bulgaria sono state acquisite da United Group Bulgaria EOOD."}
{"id": "8871274", "revid": "92920", "url": "https://it.wikipedia.org/wiki?curid=8871274", "title": "Rockit", "text": ""}
{"id": "8871277", "revid": "439868", "url": "https://it.wikipedia.org/wiki?curid=8871277", "title": "Artner", "text": ""}
{"id": "8871278", "revid": "1924342", "url": "https://it.wikipedia.org/wiki?curid=8871278", "title": "L\u00e6tur mig", "text": "L\u00e6tur mig \u00e8 un singolo della cantante islandese GDRN, pubblicato il 18 giugno 2018 come secondo estratto dal primo album in studio \"Hva\u00f0 ef\".\nDescrizione.\nTerza traccia del disco, \"L\u00e6tur mig\", che vede la partecipazione del rapper islandese Floni, \u00e8 stato descritto come un brano pop. Nell'ambito dell'\u00cdslensku t\u00f3nlistarver\u00f0launin ha trionfato come Canzone pop dell'anno e Video musicale dell'anno.\nVideo musicale.\nIl video musicale, reso disponibile in concomitanza con l'uscita del brano, \u00e8 stato diretto da \u00c1g\u00fast El\u00ed."}
{"id": "8871280", "revid": "228587", "url": "https://it.wikipedia.org/wiki?curid=8871280", "title": "Hodder &amp; Stoughton", "text": "Hodder &amp; Stoughton \u00e8 una casa editrice britannica, oggi di propriet\u00e0 del gruppo Hachette.\nStoria.\nL'azienda ha le sue origini negli anni 1840, quando il quattordicenne Matthew Hodder viene assunto da Jackson e Walford, editori ufficiali della Congregational Union. Nel 1861 l'azienda divenne Jackson, Walford e Hodder; ma nel 1868 Jackson e Walford si ritirarono e Thomas Wilberforce Stoughton si un\u00ec all'impresa, creando Hodder &amp; Stoughton.\nHodder &amp; Stoughton pubblic\u00f2 opere sia religiose che secolari: fu accettata solo gradualmente la narrativa, ancora soggetta a \"censura morale\" nella prima parte del XX secolo. Matthew Hodder era dubbioso sul \"Rubaiyat\" di Omar Khayyam, e la compagnia rifiut\u00f2 \"The Green Hat\" di Michael Arlen, un romanzo pubblicato da Collins nel 1924.\nGli anni '20 del Novecento portarono un'esplosione di narrativa commerciale a prezzi incredibili: la serie \"Yellow Jackets\" di Hodder furono i precursori dei primi tascabili e includevano bestseller di John Buchan, Edgar Wallace e Dornford Yates. Nel 1928, la societ\u00e0 divenne l'editore britannico esclusivo con copertina rigida della serie di romanzi d'avventura di Leslie Charteris, \"Il Santo\", pubblicando tutte le 50 prime edizioni britanniche della serie fino al 1983. In questo decennio acquisirono anche la propriet\u00e0 della rivista medica \"The Lancet\".\nHodder e Stoughton furono anche gli ideatori della linea \"Teach Yourself\" di libri di autoistruzione, che sono ancora pubblicati attraverso la divisione educativa di Hodder Headline. Con l'espansione della societ\u00e0 in patria e all'estero, il catalogo di Hodder &amp; Stoughton si \u00e8 ampliato fino a includere diverse opere di Winston Churchill.\nNel 1953 pubblicarono \"The Ascent of Everest\" di Sir John Hunt, e iniziarono la loro lunga collaborazione con lo scrittore di thriller John Creasey. \nNegli anni '60 l'elenco dei romanzi di Hodder e Stoughton si allarg\u00f2 fino a includere molti autori commerciali di qualit\u00e0, tra cui Mary Stewart. L'editoria di saggistica includeva \"The Anatomy of Britain\" di Anthony Sampson nel 1962. Un altro titolo degno di nota nella sfera dei bambini era la pubblicazione Brockhampton Press del 1969 di \"Asterix the Gaul\" di Goscinny e Uderzo.\nNel 1974, \"Tinker, Tailor, Soldier, Spy\" di John le Carr\u00e9 fu pubblicato con grande successo di critica. Nel 1981, la societ\u00e0 acquis\u00ec la New English Library, un marchio creato dall'American Times Mirror Company che pubblicava opere di diversi generi tra cui fantasy, fantascienza e thriller e includeva libri di James Herbert e Stephen King.\nNel 1986, Hodder &amp; Stoughton ha introdotto Sceptre come marchio da affiancare ai marchi del mercato di massa Coronet e NEL. Originariamente pubblicando solo in brossura, i primi libri nell'elenco Sceptre includevano \"Schindler's Ark\" di Thomas Keneally che vinse il Booker Prize nel 1982. Hodder &amp; Stoughton hanno anche vinto il Booker Prize nel 1985 con la pubblicazione di \"The Bone People\" di Keri Hulme, originariamente acquisito dal suo Ufficio in Nuova Zelanda.\nAltri libri degni di nota nella lista di Hodder &amp; Stoughton in questo decennio includono \"The Shell Seekers\" di Rosamunde Pilcher e \"A Great Deliverance\" di Elizabeth George.\nNel 1993, Headline ha acquistato Hodder &amp; Stoughton e la societ\u00e0 \u00e8 diventata una divisione di Hodder Headline Ltd. Nel 1997 Sceptre pubblic\u00f2 \"Cold Mountain\" di Charles Frazier.\nNel 1999, Hodder Headline \u00e8 stata acquisita da W H Smith. Sempre nel 1999, Hodder ha acquisito l'editore per bambini Wayland Publishers da Wolters Kluwer.\nNel 2002 Hodder Headline Ltd ha acquisito John Murray e due anni dopo Hodder Headline \u00e8 stata acquistata da Hachette Livre, che gi\u00e0 possedeva gli editori britannici Orion e Octopus. Quando Hachette acquis\u00ec anche Time Warner Book Group divenne l'editore principale del Regno Unito. La lista degli autori di Hodder &amp; Stoughton include ora John Connolly, Jeffery Deaver, John Grisham, Sophie Hannah, Stephen King, Jodi Picoult, Peter Robinson e Robyn Young.\nNel 2014, Hodder ha acquisito l'editore indipendente Quercus."}
{"id": "8871296", "revid": "1568601", "url": "https://it.wikipedia.org/wiki?curid=8871296", "title": "Ol'doj", "text": "L'Ol'doj (), nel corso superiore Bol'\u0161oj Ol'doj (\u0411\u043e\u043b\u044c\u0448\u043e\u0439 \u041e\u043b\u044c\u0434\u043e\u0439) \u00e8 un fiume dell'Estremo Oriente russo, affluente di sinistra dell'Amur. Scorre nei rajon Tyndinskij e Skovorodinskij dell'Oblast' dell'Amur. \nLa sorgente del fiume si trova alle pendici meridionali della catena \u010cerny\u0161\u00ebva (\u0445\u0440\u0435\u0431\u0435\u0442 \u0427\u0435\u0440\u043d\u044b\u0448\u0451\u0432\u0430). Nel corso superiore, la valle del fiume \u00e8 stretta, i pendii sono ripidi, vi sono delle paludi. Dopo la confluenza con il Malyj Ol'doj (lungo 128\u00a0km), il fiume prende il nome di Ol'doj. La Ferrovia Bajkal-Amur lo attraversa, la valle si allarga, compaiono laghi, canali e secche. Il canale \u00e8 tortuoso, la corrente \u00e8 lenta. Sfocia nell'Amur a 2\u00a0681\u00a0km dalla foce. La lunghezza del fiume \u00e8 di 287\u00a0km, l'area del bacino \u00e8 di 9\u00a0970\u00a0km\u00b2. "}
{"id": "8871302", "revid": "119193208", "url": "https://it.wikipedia.org/wiki?curid=8871302", "title": "Hodder and Stoughton", "text": ""}
{"id": "8871306", "revid": "439868", "url": "https://it.wikipedia.org/wiki?curid=8871306", "title": "Aschenbrenner", "text": ""}
{"id": "8871308", "revid": "571594", "url": "https://it.wikipedia.org/wiki?curid=8871308", "title": "La canzone segreta", "text": ""}
{"id": "8871309", "revid": "1645459", "url": "https://it.wikipedia.org/wiki?curid=8871309", "title": "Moriking", "text": " \u00e8 un manga scritto e disegnato da Tomohiro Hasegawa pubblicato tra aprile 2020 e gennaio 2021 sulle pagine di \"Weekly Sh\u014dnen Jump\". Conta in totale 35 capitoli raccolti in 4 volumi.\nTrama.\nSh\u014dta Aikawa \u00e8 uno studente di terza elementare che ama gli insetti: un giorno lo scarabeo rinoceronte che ha allevato e chiamato Moriking si evolve in un essere umano. Inoltre Moriking non \u00e8 uno scarebo qualunque, ma \u00e8 un re degli insetti che nasce ogni cento milione di anni, anche se per diventarlo a tutti gli effetti deve sostenere una prova, ossia avventurarsi nel mondo e sopravvivere. Moriking riconosce in Sh\u014dta il suo proprietario e desidera rimanere con gli Aikawa che alla fine lo accettano come membro della famiglia. Essi tuttavia non sanno che dovranno aiutare Moriking in un'ardua impresa: sconfiggere i quattro re candidati a diventare signore della foresta, colui che governa su tutti gli insetti del mondo.\nManga.\nIl manga \"Moriking\" \u00e8 stato pubblicato da aprile 2020 a gennaio 2021 sulle pagine di \"Weekly Sh\u014dnen Jump\" di Shueisha ed \u00e8 scritto e disegnato da Tomohiro Hasegawa. "}
{"id": "8871310", "revid": "74801", "url": "https://it.wikipedia.org/wiki?curid=8871310", "title": "Gali\u010d (Oblast' di Kostroma)", "text": ""}
{"id": "8871315", "revid": "6923", "url": "https://it.wikipedia.org/wiki?curid=8871315", "title": "Virgin Books", "text": "Virgin Books \u00e8 una casa editrice britannica. \u00c8 controllata al 90% dal gruppo editoriale Random House e al 10% da Virgin Group, la societ\u00e0 originariamente fondata da Richard Branson come casa discografica.\nStoria.\nLa Virgin cre\u00f2 la sua divisione editoriale di libri alla fine degli anni '70; nell'ultima parte degli anni '80 la Virgin acquist\u00f2 diverse societ\u00e0 esistenti, tra cui WH Allen, ben nota tra i fan di \"Doctor Who\" per il loro marchio Target Books; Virgin Books fu incorporata in WH Allen nel 1989, ma nel 1991 WH Allen fu ribattezzata Virgin Publishing Ltd.\nIl primo successo di Virgin Publishing arriv\u00f2 con i romanzi \"Doctor Who New Adventures\", romanzi completi con licenza ufficiale che proseguivano la storia della popolare serie televisiva di fantascienza dopo la sua cancellazione nel 1989. Virgin pubblic\u00f2 questa serie dal 1991 al 1997, oltre ad altri manuali riguardanti \"Doctor Who\" dal 1992 al 1998 con il marchio Doctor Who Books.\nNegli ultimi tempi la societ\u00e0 \u00e8 conosciuta soprattutto per la sua lista di saggistica commerciale, che include opere di economia, salute e \"lifestyle\", musica, film e celebrit\u00e0. L'autobiografia di Richard Branson \"Losing My Virginity\", pubblicata nel 1998, all'epoca divenne un best-seller internazionale e continua a vendere. Il suo titolo successivo \"Business Stripped Bare\" \u00e8 stato pubblicato nel settembre 2008. La collana Virgin Business Guides comprendeva titoli di Robert Craven, Paul Barrow e Rachelle Thackray. Pi\u00f9 recentemente l'azienda ha avuto successo con \"The Economic Naturalist\" di Robert H. Frank.\nRandom House, attraverso la sua divisione nel Regno Unito, ha acquisito una partecipazione del 90% nella societ\u00e0 nel marzo 2007. Nel novembre 2009, Virgin \u00e8 diventata un marchio indipendente all'interno di Ebury Publishing, una divisione del Random House Group."}
{"id": "8871324", "revid": "164044", "url": "https://it.wikipedia.org/wiki?curid=8871324", "title": "Str\u00f8msgodset Idrettsforening 2019", "text": "Questa voce raccoglie le informazioni riguardanti lo Str\u00f8msgodset Idrettsforening nelle competizioni ufficiali della stagione 2019.\nStagione.\nLo Str\u00f8msgodset ha chiuso la stagione all'11\u00ba posto finale, mentre l'avventura nel Norgesmesterskapet \u00e8 terminata al terzo turno, con l'eliminazione subita per mano del Fram Larvik.\nLa squadra ha iniziato la stagione sotto la guida tecnica di Bj\u00f8rn Petter Ingebretsen, che ha dovuto rassegnare le proprie dimissioni in data 15 maggio per motivi di salute. Il 20 giugno 2019, Henrik Pedersen \u00e8 stato ingaggiato al suo posto.\nI calciatori pi\u00f9 utilizzati in stagione sono stati Jakob Glesnes ed Herman Stengel, entrambi a quota 33 presenze tra campionato e coppa. Lars-J\u00f8rgen Salvesen, pur essendo stato ingaggiato a met\u00e0 stagione, \u00e8 stato il miglior marcatore della squadra con 7 reti.\nMaglie e sponsor.\nLo sponsor tecnico per la stagione 2019 \u00e8 stato Puma, mentre lo sponsor ufficiale \u00e8 stato DnB. La divisa casalinga era costituita da una maglietta blu scuro con rifiniture bianche, pantaloncini e calzettoni bianchi. Quella da trasferta era invece costituita da una maglietta bianca con rifiniture blu scuro, con pantaloncini e calzettoni blu scuro."}
{"id": "8871326", "revid": "767487", "url": "https://it.wikipedia.org/wiki?curid=8871326", "title": "Caccia al tesoro (film 1992)", "text": "Caccia al tesoro (\"There Goes the Neighborhood\") \u00e8 un film del 1992 scritto e diretto da Bill Phillips.\nTrama.\nUn detenuto in fin di vita confessa a Willis Embry, un bonario psicologo, il luogo in cui \u00e8 nascosta una grande quantit\u00e0 di denaro. Poco dopo la morte dell'uomo, Embry scopre tuttavia che molte altre persone \u2013 venute con differenti mezzi a conoscenza della questione \u2013 sono altres\u00ec alla ricerca del tesoro."}
{"id": "8871330", "revid": "1719883", "url": "https://it.wikipedia.org/wiki?curid=8871330", "title": "Piotr Ilitch Tchaikovsky", "text": ""}
{"id": "8871333", "revid": "110157", "url": "https://it.wikipedia.org/wiki?curid=8871333", "title": "H\u00f6f\u00f0avatn", "text": "L'H\u00f6f\u00f0avatn \u00e8 un lago, assimilabile a una laguna, situato nella regione del Nor\u00f0urland vestra, nel nord-ovest dell'Islanda. Il lago \u00e8 situato nel territorio del comune di Skagafj\u00f6r\u00f0ur.\nDescrizione.\nL'H\u00f6f\u00f0avatn si trova sul fiordo di Skagafj\u00f6r\u00f0ur, circa 7 km a nord di Hofs\u00f3s. A nord del lago si trova lo stretto M\u00e1lmeyjarsund, mentre a ovest si innalza il promontorio di \u00de\u00f3rdarh\u00f6f\u00f0i. \nIl lago, simile a una laguna, si forma tra la riva e \u00de\u00f3r\u00f0arh\u00f6f\u00f0i. Bassi cordoni di ghiaia collegano il promontorio alla terraferma su entrambi i lati del lago; quello esterno \u00e8 chiamato H\u00f6f\u00f0am\u00f6l, mentre quello meridionale B\u00e6jarm\u00f6l. Normalmente l'acqua defluisce attorno al lago, ma a volte lo sbocco si chiude quando il mare trasporta troppa ghiaia, trasformandolo in una laguna. La salinit\u00e0 dipende dalle condizioni di accesso al mare, e questo ha una grande influenza sulla pesca alla trota di lago.\nIl lago si estende su una superficie di circa 10 km\u00b2; ha una profondit\u00e0 media 3,9 metri e una massima di 6,4.\nAccesso.\nA est del lago corre la strada statale S76 Siglufjar\u00f0arvegur."}
{"id": "8871335", "revid": "1719883", "url": "https://it.wikipedia.org/wiki?curid=8871335", "title": "Numerologico", "text": ""}
{"id": "8871336", "revid": "2063248", "url": "https://it.wikipedia.org/wiki?curid=8871336", "title": "Tendencia Democr\u00e1tica Revolucionaria-Ej\u00e9rcito del Pueblo", "text": ""}
{"id": "8871342", "revid": "1543377", "url": "https://it.wikipedia.org/wiki?curid=8871342", "title": "Ezra Ted Newman", "text": "Ottenne un B.A. all'Universit\u00e0 di New York nel 1951, un M.A. alla Syracuse University nel 1955 e un Ph.D. l'anno successivo nella stessa universit\u00e0, studiando con Peter Bergmann. Nel 1956 entr\u00f2 nel corpo docente dell'Universit\u00e0 di Pittsburgh, dove venne nominato Professore di fisica nel 1966. In seguito gli venne attribuito il titolo di Professore Emerito.\nIl suo campo di ricerca \u00e8 la relativit\u00e0 generale, in particolare la metrica dello spazio-tempo. Il suo risultato pi\u00f9 noto \u00e8 la descrizione delle propriet\u00e0 di un buco nero rotante con carica. Questo tipo di buco nero \u00e8 una generalizzazione dei buchi neri rotanti ma senza carica elettrica, noti come buchi neri di Kerr in quanto scoperti dal fisico neozelandese Roy Kerr. La loro generalizzazione \u00e8 perci\u00f2 chiamata buco nero di Kerr-Newman.\nUn'altra teoria relativistica associata al suo nome \u00e8 lo spazio di Taub-NUT. Inizialmente scoperto da Abraham Taub, fu poi studiato nei dettagli da Ted Newman, L. Tamburino e T.J. Unti, da cui il nome di Taub-NUT. \nAssieme a Roger Penrose, Ezra Ted Newman ha introdotto un elegante formalismo matematico che permette di semplificare il calcolo delle variabili che descrivono la metrica dello spazio-tempo a quattro dimensioni, noto come \"Formalismo di Newman-Penrose\".\nNel 2011 gli \u00e8 stato assegnato l'Einstein Prize dalla American Physical Society, con questa motivazione:"}
{"id": "8871357", "revid": "203463", "url": "https://it.wikipedia.org/wiki?curid=8871357", "title": "Ezra Newman", "text": ""}
{"id": "8871359", "revid": "203463", "url": "https://it.wikipedia.org/wiki?curid=8871359", "title": "Ezra T. Newman", "text": ""}
{"id": "8871361", "revid": "729019", "url": "https://it.wikipedia.org/wiki?curid=8871361", "title": "KN-15", "text": "Il KN-15 o Pukguksong-2 in coreano \u00e8 un missile balistico a medio raggio lanciato a freddo, variante terrestre del KN-11 missile balistico lanciato da sottomarini dalla Corea del Nord.\nSviluppo.\nIl KN-15 ha eseguito il suo primo test di volo il 12 febbraio 2017.\nUn secondo test \u00e8 stato eseguito il 21 maggio 2017.\nCaratteristiche.\nNei suo test di volo, il missile ha volato per 500 km e raggiunse un'altitudine massima di 550 km, nel test di febbraio e di 560 km nel test di maggio. Questa traiettoria ha portato gli analisti a sostenere che il KN-15 potrebbe avere una portata massima compresa tra 1.200 e 2.000 km quando sparato lungo una traiettoria pi\u00f9 depressa.\nIl missile impiega un motore a combustibile solido, che consentirebbe all'arma di essere subito messa a disposizione dopo aver ricevuto un ordine di lancio poich\u00e9 non ha bisogno di essere rifornito di combustibile prima dell'accensione, il missile utilizza un sistema di lancio a freddo, che utilizza vapore ad alta pressione per spingere il missile fuori dal silo in aria prima che i motori si accendano e ci\u00f2 consente di riutilizzare il contenitore di lancio.\nPeculiarit\u00e0.\nIl test del KN-15 \u00e8 stato degno di nota perch\u00e9 \u00e8 stato lanciato da un lanciatore cingolato (Trasportatore Elevatore Lanciatore), che ricorda i vecchi lanciatori progettati dai sovietici. Questo differisce dagli altri missili mobili stradali della Corea del Nord che utilizzano TEL con ruote e sono per lo pi\u00f9 limitati a operare su strade asfaltate o altrimenti relativamente lisce. L'uso di un TEL cingolato aumenta notevolmente la capacit\u00e0 di sopravvivenza del missile, in quanto pu\u00f2 essere lanciato da siti nascosti e fuoristrada. Questa capacit\u00e0 \u00e8 particolarmente adatta per la Corea del Nord, che ha solo circa 700 km di strada asfaltata in tutto il paese.\nBibliografia.\nMissile Defense Project, \"Pukguksong-2 (KN-15)\", Missile Threat , Center for Strategic and International Studies, 5 marzo 2017, ultima modifica 15 aprile 2020, https://missilethreat.csis.org/missile/pukkuksong -2 /."}
{"id": "8871373", "revid": "399", "url": "https://it.wikipedia.org/wiki?curid=8871373", "title": "GDRN (album)", "text": "GDRN \u00e8 il secondo album in studio della cantante islandese eponima, pubblicato il 21 febbraio 2020 sulle etichette Les Fr\u00e8res Stefson e Sony A/S.\nIl disco \u00e8 stato candidato all'\u00cdslensku t\u00f3nlistarver\u00f0launin come Album pop dell'anno."}
{"id": "8871375", "revid": "203463", "url": "https://it.wikipedia.org/wiki?curid=8871375", "title": "Ted Newman", "text": ""}
{"id": "8871380", "revid": "1543377", "url": "https://it.wikipedia.org/wiki?curid=8871380", "title": "Alan Isler", "text": "Biografia.\nNato a Londra nel 1934, a 18 anni \u00e8 emigrato negli Stati Uniti.\nDopo aver servito l'esercito dal '54 al '56, ha studiato alla Columbia University e insegnato al Queens College, Universit\u00e0 della Citt\u00e0 di New York.\nNel 1994 ha esordito nella narrativa con il romanzo \"Il principe della West End avenue\" grazie al quale ha vinto il Premio Jewish Quarterly-Wingate.\nAutore di altri 3 romanzi e 2 raccolte di racconti, \u00e8 morto a New York il 29 marzo 2010 dopo lunga malattia."}
{"id": "8871382", "revid": "1967654", "url": "https://it.wikipedia.org/wiki?curid=8871382", "title": "Senatori del Dakota del Sud", "text": "Il Dakota del Sud elegge senatori di classe 2 e 3. Gli attuali senatori sono i repubblicani John Thune e Mike Rounds."}
{"id": "8871386", "revid": "63727", "url": "https://it.wikipedia.org/wiki?curid=8871386", "title": "BMW nel dopoguerra", "text": ""}
{"id": "8871393", "revid": "37401", "url": "https://it.wikipedia.org/wiki?curid=8871393", "title": "Festival Jazz di Newport", "text": ""}
{"id": "8871395", "revid": "599013", "url": "https://it.wikipedia.org/wiki?curid=8871395", "title": "Steve Cherry", "text": "Carriera.\nNel 1976 il , club della prima divisione inglese, lo preleva dai dilettanti del Calverton Youth Wing e lo aggrega alle sue giovanili; gi\u00e0 all'inizio della stagione 1976-1977 viene per la prima volta aggregato alla prima squadra, dal momento che a causa della contemporanea assenza del portiere titolare Colin Boulton e della sua riserva Steve Bowtell viene portato in panchina a soli 16 anni in una partita di Coppa UEFA con gli irlandesi del . Ad eccezione di questo episodio trascorre comunque il biennio tra il 1976 ed il 1978 esclusivamente nelle giovanili, tornando in pianta stabile in prima squadra solamente nella stagione 1979-1980, quando all'et\u00e0 di 19 anni esordisce tra l'altro con i \"Rams\", giocando 4 partite in prima divisione. In estate il club, appena retrocesso in seconda divisione, cede il portiere titolare John Middleton ma in compenso acquista altri 2 portieri, Roger Jones e Yakka Banovic: Cherry si ritrova quindi di fatto a fare il terzo portiere, ed anche per questo motivo tra la fine del 1980 e l'inizio del 1981 gioca per alcuni mesi in prestito al , club di quarta divisione, con cui disputa complessivamente 8 partite ufficiali (4 in campionato e 4 in FA Cup). Nella stagione 1981-1982 pur partendo come terzo portiere Cherry finisce per superare nelle gerarchie Banovic, riuscendo di fatto a diventare il secondo portiere e giocando anche 4 partite di campionato. Nella stagione 1982-1983, pur partendo come secondo portiere, diventa progressivamente titolare, finendo per giocare 31 partite di campionato, a cui aggiunge ulteriori 38 presenze nella stagione successiva, che si conclude per\u00f2 con la retrocessione dei \"Rams\" in terza divisione.\nNell'estate del 1984 Cherry lascia dopo 8 anni e complessive 89 presenze in partite ufficiali il Derby County e si trasferisce al , altro club di terza divisione, per 25000 sterline: nella sua prima stagione con la nuova maglia gioca 41 partite, a cui ne aggiunge ulteriori 30 nella stagione 1985-1986, in cui per\u00f2 nella seconda parte del campionato finisce per perdere il posto in favore del neoacquisto Mark Prudhoe; anche per questo motivo, nel novembre del 1986 Cherry, ormai diventato a tutti gli effetti il portiere di riserva del club, viene ceduto per 19000 sterline al , club di seconda divisione, dove dopo breve tempo conquista un posto da titolare giocando 21 partite di campionato, a cui aggiunge ulteriori 35 presenze nella stagione 1987-1988. Nella stagione 1988-1989 dopo aver giocato 15 partite perde il posto da titolare, complice anche una sua richiesta di trasferimento; nel gennaio del 1989 viene poi ceduto in prestito al , con cui gioca 10 partite in terza divisione. Nel febbraio del 1989 la sua richiesta di cessione viene accontentata, e passa per 70000 sterline al , in terza divisione. La sua prima stagione del club termina con 18 presenze ed una qualificazione ai play-off sfiorata; dal 1989 al 1991 arrivano invece 2 promozioni consecutive dalla terza alla prima divisione, vincendo altrettante finali play-off: Cherry \u00e8 tra i protagonisti della doppia promozione, dal momento che gioca tutte e 92 le partite di campionato di questo biennio (oltre a tutte e 6 le partite dei play-off), ed anche dopo la promozione in prima divisione mantiene il posto da titolare, giocando 42 partite. La stagione si conclude tuttavia con una retrocessione, seguita da vari cambiamenti di organico negli anni seguenti, con un buon numero dei protagonisti delle 2 promozioni (Tommy Johnson, Paul Rideout e Dave Regis) che vengono ceduti ad altri club: anche per questo motivo, il Notts County si ritrova ad ottenere piazzamenti nella seconda met\u00e0 della classifica in seconda divisione; Cherry rimane comunque titolare sia nella stagione 1992-1993 che nella stagione 1993-1994, nelle quali gioca un totale di 89 partite in seconda divisione, contribuendo inoltre al raggiungimento della finale della Coppa Anglo-Italiana 1993-1994, persa per 1-0 contro il . Nella stagione 194-1995, caratterizzata da vari cambi di allenatore e da un gran numero di nuovi acquisti, Cherry finisce per perdere il posto da titolare in favore del neoarrivato Jason Kearton, giocando comunque 25 partite in campionato; scende inoltre in campo nella vittoriosa finale della Coppa Anglo-Italiana 1994-1995 ma a fine stagione, complice anche la retrocessione del club in terza divisione dopo 5 anni nelle prime due serie inglesi, viene svincolato, dopo un totale di 328 partite ufficiali nel club (272 delle quali in partite di campionato).\nNell'estate del 1995 Cherry, ormai trentacinquenne, viene ingaggiato dal per fare da riserva a Kevin Miller: dopo aver giocato 4 partite in seconda divisione, a stagione in corso viene ceduto in prestito al Plymouth (allenato da Neil Warnock, l'allenatore che l'aveva voluto al Notts County nel 1989), con cui disputa 16 partite in quarta divisione, conquistando la promozione nella categoria superiore grazie alla vittoria dei play-off. Nella stagione 1996-1997 gioca invece 20 partite in terza divisione con il per poi nella seconda parte del campionato accasarsi ai semiprofessionisti del e successivamente al , con cui conclude l'annata giocando 10 partite in Football Conference (quinta divisione e pi\u00f9 alto livello calcistico inglese al di fuori della Football League); nella stagione 1997-1998 gioca altre 8 partite di campionato nel club nella medesima categoria per poi venir svincolato dal neoassunto allenatore Brian Talbot. Dopo alcuni mesi trascorsi con i Rothwell Corinthians in United Counties League Division One (nona divisione), nel gennaio del 1998 gioca per un mese in Northern Premier League (sesta divisione) con il . Passa quindi allo , con cui gioca 10 partite in Football Conference. Nella stagione 1998-1999 firma 2 contratti di poche settimane ciascuno con il (con cui gioca nella prima giornata di campionato della Third Division 1998-1999) e con l'; lavora poi per 3 mesi come collaboratore tecnico al Notts County. Dal 2001 al 2003 lavora come preparatore dei portieri al , con cui nella parte finale della stagione 2002-2003 siede anche in panchina per alcune partite come portiere di riserva. Torna poi esclusivamente a giocare, trascorrendo la stagione 2003-2004 con il in Northern Premier League Division One (settima divisione), e ritirandosi definitivamente dopo pochi mesi della stagione 2004-2005 all'et\u00e0 di 44 anni dopo aver vestito la maglia del Belper Town. In seguito dal 2006 al 2008 lavora come preparatore dei portieri al Notts County, mentre dal 2008 al 2010 ricopre un ruolo analogo al ."}
{"id": "8871398", "revid": "599013", "url": "https://it.wikipedia.org/wiki?curid=8871398", "title": "Chris Short", "text": "Biografia.\nSuo fratello Craig \u00e8 stato a sua volta un calciatore professionista; i 2 hanno anche giocato insieme per alcune stagioni con la maglia del .\nCaratteristiche tecniche.\nEra un terzino destro.\nCarriera.\nFirma il suo primo contratto professionistico con lo , club della quarta divisione inglese, all'inizio della stagione 1988-1989, all'et\u00e0 di 18 anni; nella sua prima stagione con il club \u00e8 sostanzialmente una riserva, e gioca solamente 4 partite ufficiali (2 in campionato e 2 nel Football League Trophy); nella stagione 1989-1990 diventa invece titolare fisso, giocando 43 partite su 46 in campionato (con anche un gol segnato, il suo primo in carriera tra i professionisti) ed 8 partite fra tutte le varie coppe nazionali inglesi. Nella stagione 1990-1991 trascorre un periodo in prestito al in prima divisione per poi venir ceduto a titolo definitivo per 240000 sterline al Notts County, club di seconda divisione, con cui realizza una rete in 15 presenze e, grazie alla vittoria dei play-off, conquista una promozione in prima divisione, categoria nella quale l'anno seguente (concluso con una retrocessione) gioca 27 partite. Nella stagione 1992-1993 gioca invece 31 partite in seconda divisione, perdendo per\u00f2 il posto da titolare gi\u00e0 dalla stagione successiva, nella quale gioca solamente 6 partite. Nella stagione 1994-1995 gioca invece 13 partite, a cui aggiunge 6 presenze in un breve periodo in prestito in terza divisione all'. Nella stagione 1995-1996 gioca invece 2 partite in terza divisione con il Notts County per poi essere ceduto a campionato iniziato allo , con cui nell'arco di 3 stagioni disputa complessivamente 44 partite in seconda divisione; gioca poi per 2 stagioni in terza divisione con lo , mentre nella stagione 2000-2001, l'ultima della sua carriera, gioca a livello semiprofessionistico prima con lo Scarborough e poi con l'Hinckley United."}
{"id": "8871401", "revid": "1431409", "url": "https://it.wikipedia.org/wiki?curid=8871401", "title": "Jamal Lowe", "text": "Caratteristiche tecniche.\n\u00c8 un'ala destra.\nCarriera.\nClub.\nCresciuto nel settore giovanile del , debutta in prima squadra il 25 agosto 2012 in occasione dell'incontro di Football League Two perso 3-1 contro lo ; negli anni successivi viene ceduto pi\u00f9 volte in prestito nelle serie dilettantistiche inglesi, dove continua a militare anche dopo la scadenza del contratto con il club arancio-nero nel 2015.\nIl 28 ottobre 2016 viene acquistato dal facendo di fatto ritorno in un campionato professionistico; con i \"pompeys\" si ritaglia fin da subito un ruolo da protagonista, ottenendo la promozione in terza divisione nel 2016 e collezionando 29 reti in 119 presenze fra campionato e coppe nazionali nell'arco di due stagioni e mezza.\nIl 1\u00ba agosto 2019 viene acquistato dal approdando per la prima volta in Championship; esordisce il 3 agosto 2019 giocando il match vinto 3-2 contro il ed anche qui si impone ben presto fra i titolari, segnando 6 reti in 46 presenze.\nAl termine della stagione si trasferisce allo .\nIl 31 agosto 2021 viene ceduto a titolo definitivo al .\nNazionale.\nNel 2021, dopo avere giocato per la selezione C dell'Inghilterra, decide di rappresentare la , con cui esordisce il 25 marzo dello stesso anno nell'amichevole persa 4-1 dai giamaicani contro gli in cui lui ha realizzato la rete della sua squadra.\nStatistiche.\n\"Statistiche aggiornate al 29 maggio 2021\"."}
{"id": "8871402", "revid": "2056951", "url": "https://it.wikipedia.org/wiki?curid=8871402", "title": "Medaglia di Luca di Crimea", "text": "La medaglia di Luca di Crimea \u00e8 un premio statale della Federazione Russa.\nStoria.\nLa medaglia \u00e8 stata istituita il 19 giugno 2020 con il decreto del Presidente della Federazione Russa n. 404 \"Sull'istituzione dell'Ordine di Pirogov e della medaglia di Luca di Crimea\". Con lo stesso decreto \u00e8 stato istituito l'Ordine di Pirogov.\nLa medaglia \u00e8 dedicata al santo ortodosso Luca, al secolo Valentin Feliksovich Voino-Yasenetsky, (14 aprile [27 aprile] 1877-11 giugno 1961), arcivescovo di Krasnoyarsk e Yenisei dal 1942 al 1944, arcivescovo di Tambov e Michurinsky dal 1944 al 1946 e arcivescovo di Simferopoli e della Crimea dal 1946 al 1961.\nIl 21 giugno 2020, in occasione della Giornata dell'operatore sanitario, il presidente Vladimir Putin ha firmato i decreti per premiare i lavoratori delle istituzioni mediche e scientifiche russe per il loro grande contributo alla lotta contro l'infezione da coronavirus, la dedizione e la professionalit\u00e0 dimostrate nello svolgimento del loro dovere professionale con l'Ordine di Pirogov e la medaglia di Luca di Crimea. Secondo il decreto, la medaglia \u00e8 stata assegnata a diverse centinaia di operatori sanitari in tutta la Russia.\nAssegnazione.\nLa medaglia viene assegnata a medici praticanti, personale infermieristico e personale medico junior e altri dipendenti di organizzazioni mediche cliniche, terapeutiche e profilattiche, sanitarie, ingegneristiche e tecniche, di ricerca, farmaceutiche, educative e di altro tipo per premiare meriti nel campo della tutela della salute dei cittadini, un grande contributo all'organizzazione dell'assistenza medica e al rafforzamento della salute pubblica, la fornitura alla popolazione di medicinali di alta qualit\u00e0, lo sviluppo e la produzione di farmaci innovativi, la formazione del personale medico di organizzazioni, le attivit\u00e0 scientifiche e di altro tipo finalizzate allo sviluppo del sistema sanitario, la dedizione e l'alta professionalit\u00e0 nel trattamento di pazienti in condizioni difficili, avendone la vita e preservato la loro salute.\nLa medaglia pu\u00f2 essere assegnata anche a cittadini stranieri per premiare un significativo contributo allo sviluppo dell'assistenza sanitaria nella Federazione Russa o per la fornitura di assistenza medica ai cittadini della Federazione Russa all'estero.\nLa medaglia di Luca di Crimea \u00e8 indossata sul lato sinistro del petto e, se ci sono altre medaglie della Federazione Russa, viene posta dopo la medaglia per il salvataggio di una vita. Per le occasioni speciali e l'eventuale uso quotidiano, \u00e8 previsto l'uso di una copia in miniatura del distintivo da porre dopo la copia in miniatura della medaglia per il salvataggio di una vita. Quando viene indossato sull'uniforme, la barretta \u00e8 posta dopo quella della medaglia per il salvataggio di una vita.\nInsegne.\nQuando si indossa il nastro della medaglia di Luca di Crimea sulle uniformi viene utilizzato un nastrino con alto 8 millimetri e largo 24 millimetri. La miniatura da indossare sulla giacca \u00e8 larga 16 millimetri."}
{"id": "8871409", "revid": "125453629", "url": "https://it.wikipedia.org/wiki?curid=8871409", "title": "Isaac Kimeli", "text": "Biografia.\nDi origine keniana, vive a Sint-Pieters-Leeuw, comune belga nella regione delle Fiandre.\nNel 2014 \u00e8 stato campione belga nei 1500 m piani e l'anno successivo ha vinto la medaglia d'argento sui 5000 m piani agli europei under 23 di Tallinn 2015.\n\u00c8 arrivato secondo nella gara individuale seniores dei campionati europei di corsa campestre di Tilburg 2018, terminando la gara alle spalle del norvegese Filip Ingebrigtsen.\nAi mondiali di \u00e8 stato eliminato in semifinale nei 1500 m piani e si \u00e8 piazzato quattoridicesimo nei 5000 m piani.\nAgli europei indoor di si \u00e8 aggiudicato l'argento nei 3000 m piani, terminando la corsa alle spalle del norvegese Jakob Ingebrigtsen. Nel medesimo anno partecipa anche ai Giochi olimpici, concludendo la gara dei 10000 m piani in diciottesima posizione con un tempo di 28'31\"91."}
{"id": "8871415", "revid": "1527148", "url": "https://it.wikipedia.org/wiki?curid=8871415", "title": "Societas Europaea", "text": ""}
{"id": "8871426", "revid": "1516087", "url": "https://it.wikipedia.org/wiki?curid=8871426", "title": "Mitsubishi Delica", "text": "La Mitsubishi Delica \u00e8 una serie di veicoli commerciali leggeri e autovetture di tipo monovolume prodotte in varie generazioni dalla casa automobilistica giapponese Mitsubishi Motors Corporation a partire dal 1968.\nLa Delica \u00e8 stata venduta in tutto il mondo con diverse denominazioni, in Europa come Mitsubishi L300 e L400 nelle versioni commerciali e come Mitsubishi Space Gear nella versione monovolume. In Australia come Mitsubishi Express.\nPrima generazione (1968-1982).\nLa prima generazione di Delica era un veicolo commerciale leggero progettato sia con carrozzeria pick-up che furgonato per trasporto merci e persone basato su una versione accorciata del telaio a longheroni del Mitsubishi Canter con sospensioni a balestra anteriori e posteriori. Venne introdotto in Giappone nel luglio 1968 nella versione pick-up con il codice di telaio T100 (seguendo la stessa nomenclatura del Mitubishi Canter T90). Era equipaggiato con un motore quattro cilindri benzina \"KE44\" dalla cubatura di 1.088 cm\u00b3 erogante 58 CV (43 kW), il carico utile massimo del veicolo era di 600 kg e per questo era identificato con la denominazione commerciale \"Delica 60\", la velocit\u00e0 massima di 115 km/h. Divenne il primo commerciale compatto ad avere un abitacolo con tre posti anteriori. Solo un anno dopo debuttarono le versioni furgone merci e furgone passeggeri (quest\u2019ultimo denominato \"Delica Coach\" con abitacolo a nove posti su tre file di sedili). Nel 1969 il motore venne potenziato a 62 CV (46 kW).\nNel marzo 1971 arriv\u00f2 un profondo restyling sia per la parte estetica che per la meccanica; debutta una nuova versione con carico utile da 750 kg ribattezzata \"Delica 75\" (nuovo codice telaio T120) e portava al debutto una griglia radiatore cromata, nuovi fanali posizionati pi\u00f9 in basso e un nuovo motore benzina da 1.4 litri \"Neptune\" (4G41) erogante 86 CV che affianc\u00f2 il pi\u00f9 piccolo motore da 1,1 litri.\nNel 1974 la gamma giapponese viene semplificata nelle colorazioni della carrozzeria e viene abolita la versione commerciale con tre finestre vetrate che per\u00f2 resta in produzione solo nelle specifiche estere. Nel 1975 con l'entrata in vigore delle nuove norme in materia di emissioni giapponesi la potenza massima del motore benzina 1.4 venne ridotta a 82 cavalli e la versione minibus Delica Coach non verr\u00e0 pi\u00f9 venduta nel mercato interno. \nNel 1976 venne aggiunta alla gamma il pick-up con carico utile massimo da 1 tonnellata e passo allungato di 150 mm (codice telaio T121).\nNei mercati di esportazione la Delica veniva venduta come Colt T100 o Colt T120 (a seconda del telaio). \nIn Indonesia la versione T120 rimase in produzione fino al 1982 dove godeva di un buon successo soprattutto nelle versioni minibus.\nSeconda generazione (1979-1994).\nLa seconda serie del Delica venne presentata nel giugno 1979 ed era un veicolo totalmente nuovo sia dal punto di vista dello stile che della meccanica: era caratterizzato da un design squadrato e da una carrozzeria pi\u00f9 grande e larga. Il nuovo telaio di base adottava componenti derivati dal fuoristrada Pajero e gi\u00e0 in fase progettuale venne studiata la possibilit\u00e0 di offrire anche la versione a trazione integrale con assetto rialzato per il fuoristrada. Le sospensioni anteriori erano totalmente inedite a ruote indipendenti con una struttura a doppio braccio oscillante mentre al retrotreno vennero adottate molle a balestra. In totale vennero progettate dieci varianti per andare maggiormente incontro alle esigenze di mercato, e una grossa novit\u00e0 fu l\u2019introduzione delle porte scorrevoli laterali posteriori e del portellone posteriore verticale in unico pezzo o sdoppiato a due ante come nei furgoni europei. \nLa seconda generazione \u00e8 un modello che sar\u00e0 venduto in tutto il mondo e sbarca in Europa nel 1980 ribattezzato Mitsubishi L300 seguendo la nomenclatura dei veicoli commerciali Mitsubishi (in Europa veniva gi\u00e0 venduto il pick-up L200 che godeva di un buon successo).\nNel 1982 debutta la Delica a quattro ruote motrici sia nelle versioni furgone che pick-up con lo stesso sistema di trazione integrale ereditato dal Pajero. In Europa invece bisogner\u00e0 attendere al marzo del 1983 per il debutto della gemella ribattezzata L300 4WD.\nLa gamma motori era composta da tutti propulsori a quattro cilindri gi\u00e0 utilizzato da altre autovetture MItsubishi: il 1.4 benzina Saturn (4G33) e il 1.6 litri Saturn (4G32) erogante 70 cavalli. Successivamente venne introdotto il 1.8 Sirius (4G62) benzina erogante 100 CV nel maggio 1980 disponibile anche 4WD dal 1982; solo dal novembre del 1983 viene introdotto il motore top di gamma 2.0 benzina Sirius (4G63B) da 93 cavalli disponibile esclusivamente nelle versioni 4WD. \nLa gamma diesel comprendeva il motore Astron da 2,3 litri (4D55) introdotto nell'ottobre 1982 erogante 68 cavalli che venne poi sostituto dal pi\u00f9 grande Astron da 2,5 litri (4D56) da 70 cavalli nel 1986.\nLa produzione delle versioni furgonate termina in Giappone nel 1986 mentre la versione pick-up verr\u00e0 prodotta fino al 1994.\nTerza generazione (dal 1986).\nLa terza generazione debutta in Giappone nel giugno 1986 e vide abbandonare il telaio a longheroni per una nuova struttura monoscocca per andare incontro alle nuove omologazioni in termini di sicurezza entrate in vigore in Europa e in Giappone. Il motore era in pozione centrale (sotto i sedili anteriori) con trazione posteriore o integrale, la scocca introduceva nuovi rinforzi soprattutto all'anteriore. \nI modelli europei avevano anche le barre anti intrusione nelle portiere anteriori. Il design della carrozzeria era denominato \"soft cube\" e presentava uno stile meno squadrato con ampi fascioni paracolpi anteriori e posteriori. Era disponibile in due lunghezze (con due passi da 2,235 e 2,435 metri) nelle classiche versioni pick-up, furgone lastrato o vetrato e versione per trasporto passeggeri. \nLe versioni per trasporto passeggeri vennero vendute vendute come Delica Star Wagon in Giappone mentre in Australia vennero ribattezzate semplicemente Star Wagon. La versione commerciale invece divenne Mitsubishi Express sempre sul mercato australiano.\nMercato americano.\nDal 1987 al 1990 Mitsubishi ha venduto in piccole quantit\u00e0 negli Stati Uniti la Delica ribattezzata \"Mitsubishi Wagon\" la versione passeggeri e \"Mitsubishi Van\" la versione furgone cargo senza finestrini. Le versioni statunitensi hanno ricevuto tutte un il motore benzina da 107 cavalli (80 kW) 4G64 da 2,4 litri. Per gli anni 1990-1991 era disponibile anche una versione di punta denominata LS disponibile per la Wagon. La Mitsubishi Expo LRV ha sostituito il Van/Wagon nel 1992.\nIn Messico tramite un accordo con il gruppo Chrysler sono stati importati i furgoni prodotti dalla taiwanese China Motor Corporation e sono stati venduti dalla Dodge come Dodge 1000 a partire da luglio 2007.\nQuarta generazione (1994-2006).\nLa terza serie ottenne un successo elevato soprattutto nelle versioni commerciali e la casa decise di mantenerla in produzione soprattutto nei mercati asiatici; per la quarta generazione quindi la Mitsubishi decise di realizzare solo la variante passeggeri (monovolume) che abbandona completamente l\u2019impostazione di un commerciale adibito per il trasporto passeggeri e diviene una moderna monovolume a sette ed otto posti con una impostazione da autovettura tradizionale in quanto il telaio di base \u00e8 una nuova piattaforma monoscocca a trazione posteriore o integrale sviluppata utilizzando organi meccanici dalle Galant e Space Wagon ma per differenziarla da quest\u2019ultima la casa ne progetta due tipologie di lunghezze (passo corto e passo lungo); confermata anche la versione \u201crialzata\u201d stile SUV a trazione integrale con meccanica derivata dalla Pajero. \nDopo oltre quattro anni di sviluppo nel maggio del 1994 debutta la nuova Delica ribattezzata in Giappone Delica Space Gear; l\u2019aggiunta della designazione Space Gear servir\u00e0 a differenziarla dalla precedente Delica Star Wagon rimasta in produzione nonch\u00e9 dalle nuove Delica Cargo/Van fornite OEM dalla Mazda tramite un accordo di badge engineering dei modelli Mazda Bongo.\nLa nuova Delica Space Gear venne lanciata in Giappone con le nuove motorizzazioni benzina da 2.4 litri quattro cilindri (4G64) da 145 CV abbinata al cambio automatico Invecs a quattro rapporti e trazione posteriore ed integrale affiancata dalla pi\u00f9 grande motorizzazione 3.0 V6 24 valvole (6G72) da 185 cavalli con cambio automatico a quattro rapporti. La gamma diesel per il mercato giapponese era composta dal 2.8 TDI quattro cilindri (4M40) da 125 cavalli disponibile con cambio manuale a 5 rapporti o automatico a 4 rapporti e trazione solo posteriore.\nIn Europa la versione monovolume venne venduta semplicemente come Mitsubishi Space Gear mentre ne venne ricavata anche una versione furgone lastrata venduta come Mitsubishi L400. La Space Gear europea venne presentata nell\u2019ottobre del 1994 al Salone di Parigi e venne venduta dalla fine dello stesso anno nelle due versioni a passo corto e lungo sia a trazione posteriore che integrale. La gamma motori era composta dal benzina 2.0 16 valvole da 105 e 115 cavalli, il 2.4 benzina da 132 cavalli e il 2.5 turbo diesel (4D56) quattro cilindri erogante 87 e 99 cavalli."}
{"id": "8871429", "revid": "1924342", "url": "https://it.wikipedia.org/wiki?curid=8871429", "title": "Growing Up Is Getting Old", "text": "Growing Up Is Getting Old (reso graficamente come growing up is getting old) \u00e8 un singolo della cantante bulgara Victoria, pubblicato il 19 marzo 2021 come primo estratto dell'EP \"A Little Dramatic\".\nIl brano \u00e8 stato selezionato per rappresentare la Bulgaria all'Eurovision Song Contest 2021.\nDescrizione.\nVictoria era stata inizialmente selezionata internamente per rappresentare il suo paese all'Eurovision Song Contest 2020 con la canzone \"Tears Getting Sober\", prima della cancellazione dell'evento. A marzo 2020 l'emittente radiotelevisiva BNT l'ha riselezionata per l'edizione eurovisiva successiva.\nIl 29 gennaio 2021 Victoria ha confermato la pubblicazione del suo primo EP \"A Little Dramatic\" per il successivo 26 febbraio; una delle cinque tracce del disco, oltre al singolo \"Ugly Cry\", sarebbe stata scelta come sua nuova canzone eurovisiva in base alle reazioni dei fan, che hanno avuto la possibilit\u00e0 di esprimersi attraverso un canale di feedback aperto da BNT. \"Growing Up Is Getting Old\" \u00e8 stata svelata il 18 febbraio come sesta e ultima potenziale canzone bulgara per il contest, e un lyric video \u00e8 stato pubblicato sul canale YouTube della cantante.\nLa decisione di cantare \"Growing Up Is Getting Old\" sul palco eurovisivo a Rotterdam \u00e8 stata ufficializzata il 10 marzo 2021 durante un evento dal vivo tenuto dalla cantante. La canzone dovr\u00e0 essere modificata in modo tale da rispettare il limite di tre minuti di lunghezza imposto dal regolamento dell'Eurovision. Nel maggio successivo, dopo essersi qualificata dalla seconda semifinale, Viktorija si \u00e8 esibita nella finale eurovisiva come Victoria, dove si \u00e8 piazzata all'11\u00ba posto su 26 partecipanti con 170 punti totalizzati."}
{"id": "8871431", "revid": "110157", "url": "https://it.wikipedia.org/wiki?curid=8871431", "title": "Vesturh\u00f3psvatn", "text": "Il Vesturh\u00f3psvatn \u00e8 un lago situato nella regione del Nor\u00f0urland vestra, nel nord-ovest dell'Islanda. Il lago \u00e8 situato nel territorio del comune di H\u00fana\u00feing vestra.\nDescrizione.\nIl Vesturh\u00f3psvatn si trova a sudovest di H\u00f3p e a sud del lago Sigr\u00ed\u00f0arsta\u00f0avatn. A est del lago scorre il fiume V\u00ed\u00f0idals\u00e1, con il quale il lago \u00e8 collegato tramite il Faxal\u00e6kur. Ad est del lago si trova la fortezza Borgarvirki.\nA ovest, sulla penisola di Vatnsnes, si trova il monte Vatnsnesfjall; sempre a ovest del lago scorre il fiume Klambra\u00e1. \nA nord di Vesturh\u00f3psvatn si trova il piccolo lago Vatnsendatj\u00f6rn. L'area a nord del lago viene chiamata Vesturh\u00f3p. \nA sud, il Vesturh\u00f3psvatn \u00e8 collegato al lago Mi\u00f0fjar\u00f0arvatn tramite il suo immissario Rey\u00f0arl\u00e6kur.\nIl lago \u00e8 lungo circa 7 km e largo 2,3 km. Si estende su una superficie di circa 10,3 km\u00b2; la profondit\u00e0 massima \u00e8 di 28 metri il lago si trova a circa 19 metri sul livello del mare.\nAccesso.\nLa Hringvegur, la strada pi\u00f9 importante dell'Islanda, passa pochi chilometri a est del lago. La strada 711 corre a ovest del lago, la strada 717 a nord e a est."}
{"id": "8871439", "revid": "1161730", "url": "https://it.wikipedia.org/wiki?curid=8871439", "title": "Vulgata Stuttgartensia", "text": ""}
{"id": "8871440", "revid": "287204", "url": "https://it.wikipedia.org/wiki?curid=8871440", "title": "Gregorio Agrigento", "text": "Soprannominato \"Riolo\" o \"zu Gregorio\", suo fratello Giuseppe \u00e8 stato il noto capo mafia di San Cipirello, condannato all'ergastolo per associazione mafiosa e diversi omicidi.\nDopo il suo arresto nel 1995, \u00e8 stato rilasciato nel 2005. Durante l'operazione \"Perseo\" atta smantellare i componenti della Commissione provinciale, viene assolto perch\u00e9 non si \u00e8 riuscito a ricondurre ad Agrigento le intercettazioni ottenute. \nConsiderato uno dei fedelissimi dei \"Corleonesi\", diventa capo della cosca di San Giuseppe Jato nel 2013 e si mette in contatto con Mariano Marchese, capo del mandamento di Villagrazia-Santa Maria di Ges\u00f9. Gli uomini a cui si affida per\u00f2 vengono intercettati e svelano la loro appartenenza mafiosa, quella di Gregorio Agrigento e di Marchese.\nDa sempre considerato il principale esponente della famiglia mafiosa di San Cipirrello, era anche molto vicino ai Brusca di San Giuseppe Jato e a Riina.\nNel marzo del 2016 \u00e8 stato arrestato dai carabinieri del Gruppo di Monreale durante l'operazione \"Brasca-Quattro.Zero\" e condannato in primo grado a 16 anni di reclusione. Alla sua morte nell'ospedale di Partinico, il questore di Palermo ha vietato i funerali pubblici, che si sono svolti al cimitero di San Cipirello."}
{"id": "8871449", "revid": "1123126", "url": "https://it.wikipedia.org/wiki?curid=8871449", "title": "Yves Ramousse", "text": "Biografia.\nYves-Marie Georges Ren\u00e9 Ramousse nacque a Sembadel il 23 febbraio 1928. Era il pi\u00f9 giovane dei tre figli di Jacques Ramousse, un impiegato delle ferrovie, e Julie Carlet.\nFormazione e ministero sacerdotale.\nNel 1947 entr\u00f2 nel seminario maggiore della Societ\u00e0 per le missioni estere di Parigi a Parigi.\nIl 4 aprile 1953 fu ordinato presbitero. Venne quindi inviato a Roma per perfezionare gli studi. Prese residenza presso il Pontificio Seminario Francese. Nel 1957 difese una tesi sulla Grande Catechesi di San Gregorio di Nissa presso la Pontificia Universit\u00e0 Gregoriana. Lo stesso anno part\u00ec come missionario per la Cambogia. Studi\u00f2 le lingue khmer e vietnamita e prest\u00f2 servizio in una parrocchia di Phnom Penh. Nel 1960 ottenne una cattedra a Saigon ma un anno dopo torn\u00f2 a Phnom Penh per assumere la docenza nel seminario minore. Per un breve periodo nel 1962 insegn\u00f2 nel seminario della sua congregazione a Bi\u00e8vres.\nMinistero episcopale.\nIl 12 novembre 1962 papa Giovanni XXIII lo nomin\u00f2 vicario apostolico di Phnom-Penh e vescovo titolare di Pisita. Ricevette l'ordinazione episcopale il 24 febbraio successivo dal gi\u00e0 vicario apostolico di Phnom-Penh Gustave-Andr\u00e9-Ferdinand Raballand, co-consacranti il vescovo di Chengdu Henri-Marie-Ernest-D\u00e9sir\u00e9 Pinault e quello di Le Puy-en-Velay Jean-Pierre-Georges Dozolme. Con 35 anni di et\u00e0 era il vescovo pi\u00f9 giovane del mondo.\nPartecip\u00f2 alle seconda, alla terza e alla quarta sessione del Concilio Vaticano II. Era uno dei partecipanti pi\u00f9 giovani.\nCon il decadere della situazione politica in Cambogia dovuto alla guerra civile, Ramousse ha fatto del suo meglio per promuovere iniziative di pace e riconciliazione in linea con l'enciclica \"Pacem in Terris\" di papa Giovanni XXIII e le iniziative di papa Paolo VI sulla scia della guerra fredda. Tuttavia, venne accusato di non essere in grado di prendere alcuna decisione, anche se le conseguenze mostrano quanto fosse complicata la situazione.\nNel 1975 richiam\u00f2 in Cambogia il sacerdote Joseph Chhmar Salas, inviato a Parigi per studi, che il 6 aprile dello stesso anno papa Paolo VI nomin\u00f2 vicario apostolico coadiutore. Monsignor Ramousse lo ordin\u00f2 vescovo il 14 dello stesso mese, tre giorni prima della caduta della capitale e tra il frastuono dei primi bombardamenti. Insieme a molti altri cittadini, dopo che i Khmer rossi entrarono a Phnom Penh, Ramousse fu confinato presso l'ambasciata francese per 12 giorni e poi venne espulso dalla Cambogia insieme a tutti i cittadini stranieri. Si rifugi\u00f2 in Indonesia e il 6 gennaio 1983 ottenne dalla Congregazione per l'evangelizzazione dei popoli la creazione di un Ufficio per la promozione dell'apostolato tra il popolo Khmer di cui divenne il primo direttore.\nIl 30 aprile 1976 papa Paolo VI accett\u00f2 la sua rinuncia al governo pastorale del vicariato. Aveva rassegnato le dimissioni prendendo atto dell'impossibilit\u00e0 di tornare in Cambogia. Gli succedette monsignor Salas che mor\u00ec di stenti in un campo di prigionia nel settembre del 1977.\nNel 1989 pot\u00e9 tornare in Cambogia. Il 21 febbraio 1992 monsignor Ramousse venne ricevuto dal re Sihanouk che lo incoraggi\u00f2 a sviluppare l'opera della Chiesa cattolica in Cambogia. Il 6 luglio 1992 papa Giovanni Paolo II lo nomin\u00f2 nuovamente vicario apostolico di Phnom-Penh.\nDal 10 giugno 1994 al 7 novembre 1997 fu anche amministratore apostolico di Battambang.\nDal 1995 al 2000 fu presidente della Conferenza episcopale del Laos e della Cambogia.\nGuid\u00f2 la Chiesa in Cambogia attraverso la sua risurrezione, dopo anni di persecuzioni, ma molti lo consideravano stanco e consumato dalle sue numerose prove. Il suo impegno missionario a favore della Chiesa e del popolo cambogiano fu riconosciuto da papa Giovanni Paolo II durante l'udienza dell'11 febbraio 1999 nell'ambito della visita \"ad limina\" dei presuli della Conferenza episcopale del Laos e della Cambogia.\nIl 14 aprile 2001 papa Giovanni Paolo II accett\u00f2 la sua rinuncia al governo pastorale del vicariato per raggiunti limiti di et\u00e0.\nRimase in Cambogia fino al 2013. Quell'anno fece ritorno in Francia e si stabil\u00ec nella casa di riposo della sua congregazione a Montbeton.\nMor\u00ec a Montauban il 25 febbraio 2021 all'et\u00e0 di 93 anni per complicazioni da COVID-19. Le esequie si tennero il 3 marzo alle ore 15 e furono presiedute da padre Gilles Reithinger, superiore generale della Societ\u00e0 per le missioni estere di Parigi. L'omelia venne pronunciata da padre Vincent S\u00e9n\u00e9chal, vicario generale della stessa congregazione.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8871451", "revid": "767487", "url": "https://it.wikipedia.org/wiki?curid=8871451", "title": "Lou Ottens", "text": "Biografia.\nEntrato in Philips nel 1952, dove trascorse tutta la sua carriera professionale, fu direttore del gruppo di lavoro che negli anni '60 svilupp\u00f2 la creazione, nello stabilimento Philips di Hasselt, dapprima del registratore portatile e successivamente della musicassetta, che venne presentata per la prima volta nel 1963 alla fiera IFA di Berlino. In seguito divenne direttore dello stabilimento di Hasselt e poi direttore della divisione audio di Philips, dando il suo contributo nella realizzazione del compact disc."}
{"id": "8871452", "revid": "74801", "url": "https://it.wikipedia.org/wiki?curid=8871452", "title": "Leo Hale Taylor", "text": "Biografia.\nOriginario del Minnesota, si trasfer\u00ec in Inghilterra in tenera et\u00e0: entr\u00f2 quindicenne nella scuola apostolica della Societ\u00e0 delle missioni africane di Wilton e prosegu\u00ec gli studi nel seminario maggiore della Societ\u00e0 a Cork. Giur\u00f2 come membro della Societ\u00e0 il 21 ottobre 1911 e fu ordinato prete il 27 ottobre 1914.\nRimase inizialmente a Cork come professore di storia ecclesiastica e redattore capo della rivista \"African Missionary\".\nInviato a Lagos, nel 1920 fu nominato ispettore delle scuole del vicariato apostolico della Costa di Benin e poi direttore del \"St. Gregory College\" di Lagos.\nIl 26 febbraio 1934 fu nominato vicario apostolico della Nigeria occidentale e vescovo titolare di Vartana. Fu trasferito al vicariato apostolico della Costa di Benin il 13 giugno 1939.\nNel 1943 fond\u00f2 la congregazione indigena delle Suore del Cuore eucaristico di Ges\u00f9.\nCon la costituzione della gerarchia ecclesiastica in Nigeria, il 18 aprile 1950 fu trasferito alla neo-eretta sede metropolitana di Lagos.\nLasci\u00f2 la guida dell'arcidiocesi nel 1965 e fu nominato arcivescovo titolare di Madito: mor\u00ec pochi mesi dopo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8871453", "revid": "4252", "url": "https://it.wikipedia.org/wiki?curid=8871453", "title": "Paolo di Tabenna", "text": ""}
{"id": "8871454", "revid": "1347902", "url": "https://it.wikipedia.org/wiki?curid=8871454", "title": "Volo Aeroflot 15", "text": "Il volo Aeroflot 15 () era un volo passeggeri partito dall'aeroporto di Mosca-Domodedovo, Mosca, con destinazione l'Aeroporto di Petropavlovsk-Kam\u010datskij, Elizovo, facente scalo all'aeroporto di Eemel'janovo, Kraj di Krasnojarsk, che si schiant\u00f2 il 29 febbraio 1968 in rotta per Petropavlovsk. Tutti gli occupanti, tranne uno, rimasero uccisi nell'incidente.\nL'aereo.\nIl velivolo coinvolto era un Ilyushin Il-18D (numero di fabbrica 187010601, seriale 106-01) registrato come CCCP-74252. Prodotto dallo stabilimento Znamja Truda il 29 dicembre 1967 ed \u00e8 stato trasferito alla Direzione dell'Aviazione Civile dell'Estremo Oriente di Aeroflot, che il 12 gennaio 1968 lo inser\u00ec nella squadriglia aerea di Chabarovsk. Era equipaggiato con quattro motori turboelica AI-20 prodotti dal Progress ZMKB intitolato ad Aleksandr Georgievi\u010d Iv\u010denko. Al momento dell'incidente, l'aereo aveva accumulato appena 328 ore di volo in 89 cicli di pressurizzazione.\nL'equipaggio.\nL'equipaggio della cabina di pilotaggio era composto da:\nGli assistenti di volo Ljuubov' Sem\u00ebnovna Martynenko, Galina Sergeevna Lobanova, Nade\u017eda Gavrilovna Ku\u010derjavaja e Alla Georgievna Vnukova prestavano servizio in cabina passeggeri.\nL'incidente.\nIl volo complet\u00f2 con successo la tratta Mosca-Emel'janovo. Alle 22:03 (17:03 ora di Mosca), l'Il-18 decoll\u00f2 alle 22:03 (17:03 MSK) da Emel'janovo con 75 passeggeri (64 adulti e 11 bambini, di cui 2 non registrati) e 9 membri dell'equipaggio a bordo. Dopo aver completato le procedure di decollo, l'aereo mantenne un'altitudine di . Alle 22:37, i piloti si collegarono con il controllo del traffico aereo di Bratsk. Le condizioni meteorologiche furono riportate come normali in quel momento. Il controllore rifer\u00ec ai piloti che distavano 234 chilometri dall'aeroporto con un rilevamento di 270\u00b0 gradi. L'equipaggio conferm\u00f2 di aver ricevuto le informazioni, affermando di trovarsi a un'altitudine di e di stare volando a 780 km/h, prevedendo di sorvolare l'aeroporto di Bratsk verso le 18:06.\nAlle 22:38:38 successe qualcosa che indusse i piloti a portar gi\u00f9 improvvisamente il loro aereo. La situazione a bordo si evolse in una vera e propria emergenza alle 22:41:28. Quando l'Ilyushin era a un'altitudine di , i controllori rilevarono una breve trasmissione incomprensibile alle 22:43:12 proveniente da quest'ultimo, che gli investigatori supposero si riferisse molto probabilmente allo stato del velivolo. I piloti portarono involontariamente l'aereo pi\u00f9 in basso, fino al raggiungimento di una velocit\u00e0 eccessiva mentre cercavano di correggere il beccheggio. Il segnale \"allacciare le cinture di sicurezza\" si accese e ad un certo punto l'aereo si capovolse. Ad un'altitudine di e ad una velocit\u00e0 di 890 km/h, l'Il-18D inizi\u00f2 a disintegrarsi, e alle 22:43:47 si schiant\u00f2 a 13 chilometri da Par\u010dum e 165 chilometri a ovest dell'aeroporto di Bratsk nella taiga. L'unico sopravvissuto fu un giovane soldato trovato vivo ma ferito sul luogo dell'incidente.\nCause.\nL'indagine ipotizz\u00f2 che un'emergenza a bordo avesse causato la discesa, e cos\u00ec facendo l'equipaggio perse il controllo dell'aereo quando il motore numero tre smise di funzionare come previsto. L'esame dell'ala sinistra mostr\u00f2 prove di una perdita di carburante, che si presume caus\u00f2 un incendio a bordo; quella parte dell'ala non era dotata di sistemi di rilevamento o di estinzione incendi. Tuttavia, la commissione responsabile delle indagini respinse l'ipotesi di un incendio, affermando che la causa esatta dell'emergenza era sconosciuta."}
{"id": "8871466", "revid": "156341", "url": "https://it.wikipedia.org/wiki?curid=8871466", "title": "Coppa Ronchetti 1992", "text": ""}
{"id": "8871469", "revid": "154893", "url": "https://it.wikipedia.org/wiki?curid=8871469", "title": "Parrocchie della diocesi di Piacenza", "text": ""}
{"id": "8871471", "revid": "1452073", "url": "https://it.wikipedia.org/wiki?curid=8871471", "title": "Deutsche Bibelgesellschaft", "text": "La Deutsche Bibelgesellschaft (nota anche con il nome inglese \"German Bible Society\", letteralmente \u00abSociet\u00e0 Biblica Tedesca\u00bb) \u00e8 una fondazione nata in Germania con lo scopo di tradurre, pubblicare e divulgare la Bibbia. \nHa sede a Stoccarda e ha pubblicato varie versioni della Bibbia, sia in lingua originale che tradotte: particolarmente degne di nota sono la \"Biblia Hebraica Stuttgartensia\", un'edizione del testo masoretico cos\u00ec come contenuto nel \"Codex Leningradensis\" (L) con note masoretiche e note critiche; e la \"Biblia Sacra Vulgata. Editio quinta\", meglio conosciuta come \"Vulgata Stuttgartensia\", un'edizione critica della traduzione latina della \"Vulgata\", edita da Robert Weber e Roger Gryson. \u00c8 un membro delle Societ\u00e0 Bibliche Unite.\nFra le varie versioni del testo biblico disponibili sul sito ufficiale della fondazione, sono presenti:"}
{"id": "8871476", "revid": "1161730", "url": "https://it.wikipedia.org/wiki?curid=8871476", "title": "German Bible Society", "text": ""}
{"id": "8871479", "revid": "123152189", "url": "https://it.wikipedia.org/wiki?curid=8871479", "title": "Antonio Bruni", "text": "Biografia.\nAntonio Bruni nacque il 15 dicembre 1593 a Manduria da una famiglia nobile originaria di Asti. Seguace, tra i pi\u00f9 fervidi, del Marino, che imit\u00f2 persino nella scelta dei soggetti delle sue opere e nella distribuzione delle poesie nel suo canzoniere (\"Selva di Parnaso\", Venezia 1615), ebbe una grandissima fama presso i contemporanei. Fu consigliere e segretario di stato di Francesco Maria II della Rovere, duca d'Urbino, e, a Roma, segretario del cardinale Berlinghiero Gessi. Fu uomo di carattere gioviale e franco, dotato di molte virt\u00f9, macchiate solo da un'ostinata intemperanza nel cibo, che gli affrett\u00f2 la morte, avvenuta a Roma il 23 settembre 1635. Scrisse molto, e in ogni genere e sempre alla maniera del maestro; alquanto pi\u00f9 sobrio nelle ventisei \"Epistole eroiche\" (Milano 1626). Antonio Bruni fu membro dell'Accademia degli Oziosi di Napoli."}
{"id": "8871485", "revid": "156341", "url": "https://it.wikipedia.org/wiki?curid=8871485", "title": "CB Vigo", "text": ""}
{"id": "8871487", "revid": "156341", "url": "https://it.wikipedia.org/wiki?curid=8871487", "title": "ZKK Partizan", "text": ""}
{"id": "8871489", "revid": "156341", "url": "https://it.wikipedia.org/wiki?curid=8871489", "title": "WBC Slavia Sofia", "text": ""}
{"id": "8871494", "revid": "1442080", "url": "https://it.wikipedia.org/wiki?curid=8871494", "title": "XIV Festival olimpico estivo della giovent\u00f9 europea", "text": "Il XIV Festival olimpico estivo della giovent\u00f9 europea si \u00e8 svolto dal 23 al 30 luglio 2017 a Gy\u0151r, in Ungheria.\nDiscipline.\nSono state attribuite 130 medaglie in 10 distinti sport:"}
{"id": "8871511", "revid": "1305772", "url": "https://it.wikipedia.org/wiki?curid=8871511", "title": "What's Next", "text": "What's Next \u00e8 un singolo del rapper canadese Drake, pubblicato l'8 marzo 2021 come primo estratto dal quarto EP \"Scary Hours 2\".\nDescrizione.\nIl brano, prima ancora della sua pubblicazione nell'EP di provenienza, era trapelato in rete gi\u00e0 dal 27 febbraio 2021. \u00c8 stato scritto dall'interprete stesso assieme a Jonathan Demario Priester e Maneesh Bidaye, quest'ultimo anche produttore assieme a Supah Mario. Alcune parti di testo sono state tratte da un brano inedito di Drake e Young Thug intitolato \"What a Time to Be a Slime\".\nVideo musicale.\nIl video musicale, girato a Toronto e diretto da Theo Skudra, \u00e8 stato reso disponibile sul canale YouTube del rapper il 5 marzo 2021.\nSuccesso commerciale.\nNella Billboard Hot 100 il brano ha debuttato al vertice della classifica, segnando l'ottava numero uno del rapper e la sua 229\u00aa entrata. Nel corso della sua prima settimana \u00e8 riuscito a totalizzare 49,1 milioni di stream e a vendere copie digitali, raggiungendo anche 11,9 milioni di ascoltatori via radio. Inoltre, con \"Wants and Needs\" al 2\u00ba posto e \"Lemon Pepper Freestyle\" al 3\u00ba, Drake \u00e8 diventato il primo artista nella storia a debuttare simultaneamente ai primi tre posti, eguagliando i Beatles e Ariana Grande come terzo artista in assoluto ad occupare l'intera top three in una sola settimana.\nNella Official Singles Chart britannica il brano \u00e8 diventata la ventisettesima top ten del rapper, debuttando alla 4\u00aa posizione con copie distribuite. Nella classifica irlandese ha segnato il debutto pi\u00f9 alto della settimana, esordendo al 7\u00ba posto e regalando a Drake la sua diciassettesima top ten."}
{"id": "8871514", "revid": "287204", "url": "https://it.wikipedia.org/wiki?curid=8871514", "title": "Reyer Venezia 1950-1951", "text": "Questa voce raccoglie le informazioni riguardanti la Reyer Venezia nelle competizioni ufficiali della stagione 1950-1951.\nStagione.\nLa Reyer Venezia disputa il campionato di Serie A terminando al 4\u00ba posto (su 14 squadre).\nRosa 1950-1951.\nAllenatore:"}
{"id": "8871515", "revid": "287204", "url": "https://it.wikipedia.org/wiki?curid=8871515", "title": "Basket Puglia Bari", "text": "L'U.S. Basket Puglia Bari \u00e8 stata una societ\u00e0 italiana di pallacanestro femminile con sede a Bari.\nHa disputato quattro stagioni in Serie A1 e un'edizione di Coppa Ronchetti."}
{"id": "8871516", "revid": "156341", "url": "https://it.wikipedia.org/wiki?curid=8871516", "title": "Puglia Bari", "text": ""}
{"id": "8871517", "revid": "716642", "url": "https://it.wikipedia.org/wiki?curid=8871517", "title": "Scarborough Football Club", "text": "Lo Scarborough Football Club \u00e8 stato un club calcistico inglese di Scarborough, tra i pi\u00f9 antichi del Paese britannico (fu fondato nel 1879) e che si sciolse nel 2007 dopo 128 anni di storia a causa di un debito di 2.5 milioni di sterline.\nIl 25 giugno 2007, poco dopo il fallimento del club, a partire da un gruppo di tifosi venne creato un nuovo club per sostituire lo Scarborough F.C., avente il nome di , che, partendo dalla Division One della Northern Counties East Football League (decima divisione) \u00e8 negli anni arrivato a giocare in Northern Premier League (settima divisione), ovvero la stessa categoria in cui il club originale avrebbe dovuto giocare nella stagione che sarebbe cominciata subito dopo il suo fallimento.\nStoria.\nIl club gioc\u00f2 la sua prima competizione ufficiale prendendo parte alla FA Cup 1887-1888, e negli anni seguenti si iscrisse alla Northern League, una delle tante leghe non professionistiche di quegli anni che venivano disputate parallelamente alla Football League. Nel 1927 il club diventa professionistico e passa alla Midland Football League, vincendola 3 anni dopo. Nel corso degli anni '30 il club ottiene inoltre diversi buoni risultati in FA Cup, raggiungendo il terzo turno in 2 diverse occasioni (nella FA Cup 1929-1930 e nella FA Cup 1937-1938). Nel 1931 il club fu costretto per problemi economici a vendere lo stadio al comune di Scarborough, ricomprandolo poi nel 1960. Nel 1968 il club fu tra i membri fondatori della Northern Premier League, che all'epoca era insieme alla Isthmian League ed alla Southern Football League una delle principali leghe non facenti parte della Football League; nella stagione 1972-1973 conquist\u00f2 tra l'altro un secondo posto in classifica in questo campionato. Negli anni '70 il club sal\u00ec alla ribalta a livello nazionale per la partecipazione a ben 4 finali del FA Trophy, 3 delle quali vinte, nell'arco di sole 5 stagioni (vittorie nelle stagioni 1972-1973, 1975-1976 e 1976-1977, sconfitta in finale nella stagione 1974-1975). In virt\u00f9 di questi risultati il club partecip\u00f2 tra l'altro anche alla prima competizione internazionale della sua storia, la Coppa Anglo-Italiana: in particolare, prese parte alla Coppa Anglo-Italiana 1976 ed alla Coppa Anglo-Italiana 1977, senza raggiungere la finale ma ottenendo comunque alcuni risultati di rilievo (ad esempio una vittoria per 4-0 ai danni dell' nel 1976 ed una vittoria per 2-0 ai danni del nell'edizione successiva); in aggiunta, il club gioca anche la Coppa Italo-Inglese Semiprofessionisti, perdendo la finale contro il con il punteggio complessivo di 4-1 (vittoria casalinga dello Scarborough per 1-0 all'andata e vittoria per 4-0 dei pugliesi al ritorno, con 3 gol nei tempi supplementari). Nel 1979 il club fu tra i membri fondatori della Alliance Premier League, un torneo che si proponeva di diventare la principale lega calcistica inglese (e da cui nel 1987 sarebbe poi anche stato introdotto per la prima volta un meccanismo di promozioni automatiche da e per la Football League, rendendolo a tutti gli effetti la quinta divisione inglese, cosa che comunque era \"de facto\" gi\u00e0 dalla sua fondazione). Il club nei primi anni nel nuovo campionato ottenne diversi piazzamenti di met\u00e0 classifica, sempre abbastanza lontano dai vertici; con l'ingaggio dell'allenatore Neil Warnock il club riusc\u00ec tuttavia, grazie anche ad una striscia di 22 risultati utili consecutivi, a vincere il campionato nella stagione 1986-1987, diventando cos\u00ec il primo club nella storia del calcio inglese a venir ammesso nella Football League in modo automatico e non mediante il meccanismo di elezione precedentemente in vigore.\nLa prima stagione nella Football League si conclude con un quinto posto nel campionato di quarta divisione, che consente la partecipazione ai play-off per la promozione in terza divisione, conclusi con un'eliminazione in semifinale per mano del con un complessivo 5-1 fra andata e ritorno. Dopo un diciottesimo posto nella Fourth Division 1989-1990, il campionato successivo si conclude con un nono posto, a 2 punti di distacco dall'ottavo posto che avrebbe consentito una nuova partecipazione ai play-off. Dopo 3 piazzamenti consecutivi a met\u00e0 classifica, sempre ben distanti dalla zona retrocessione, nella stagione 1994-1995 i \"Seadogs\" rischiano seriamente la retrocessione, concludendo il campionato al penultimo posto in classifica appaiati a quota 34 punti con l' poi retrocesso, e salvandosi solo per la miglior differenza reti rispetto ai \"Grecians\". Anche la stagione 1995-1996 si conclude con un penultimo posto in classifica, anche se in questo caso senza mai rischiare seriamente la retrocessione, visti gli 11 punti di vantaggio a fine campionato sul ; dopo 2 campionati comunque negativi nonostante la salvezza, la Third Division 1996-1997 si conclude con un tranquillo dodicesimo posto in classifica. Nel campionato successivo il club ottiene invece il secondo miglior piazzamento della sua storia, arrivando sesto (il miglior piazzamento di sempre rimane invece il quinto posto in quarta divisione della stagione 1988-1989) a soli 3 punti di distacco dal terzo in classifica ed automaticamente promosso in terza divisione; il piazzamento \u00e8 comunque tale da garantire la seconda qualificazione di sempre ai play-off, che si conclude come nel caso precedente con una sconfitta in semifinale, questa volta con un complessivo 7-2 fra andata e ritorno per mano del Torquay United. La stagione successiva si rivela per\u00f2 drammatica, poich\u00e9 il club, nonostante la notevole cifra di 48 punti conquistati in 46 partite, chiude il campionato all'ultimo posto in classifica, retrocedendo dopo 12 campionati consecutivi in Football Conference: oltre al fatto che 48 punti era (ed \u00e8 tutt'ora) il pi\u00f9 alto punteggio di sempre mai ottenuto da un club arrivato ultimo in classifica in un qualunque campionato della Football League, a rendere particolarmente pesante la retrocessione dei \"Seadogs\" \u00e8 costituito dall'andamento dell'ultima giornata di campionato. Con una partita da giocare lo Scarborough aveva infatti un punto di vantaggio sul , e concluse la sua partita (col senno di poi rivelatasi l'ultima di sempre giocata dal club stesso nella Football League, l'8 maggio 1999) con un pareggio casalingo per 1-1 contro il nono in classifica; il Carlisle United, dal canto suo, dopo essersi portato in vantaggio per 1-0 sul si fece raggiungere sul punteggio di 1-1 ma, al novantacinquesimo ed ultimo minuto di gioco, con i tifosi dello Scarborough (che nel frattempo aveva terminato da pochi minuti la sua partita) che avevano gi\u00e0 invaso il campo festeggiando la salvezza realizz\u00f2 la rete del definitivo 2-1 con un tiro del suo portiere Jimmy Glass, per ironia della sorte acquistato in prestito poche settimane prima e solamente alla sua terza presenza nel club, sugli sviluppi di un calcio d'angolo.\nLa stagione 1999-2000 si concluse con un quarto posto in classifica, mancando quindi di poco l'immediato ritorno in quarta divisione; gli anni seguenti per\u00f2 nonostante alcuni buoni risultati (ad esempio il raggiungimento del quarto turno della FA Cup 2003-2004, poi conclusa con l'eliminazione per 1-0 per mano del semifinalista di Champions League, e la stagione successiva conclusa senza sconfitte nelle partite casalinghe) si concludono tutti con piazzamenti di met\u00e0 classifica, sempre compresi tra il settimo ed il tredicesimo posto in classifica. Nella stagione 2005-2006 il club, che gi\u00e0 da alcuni anni dopo la retrocessione era in pesanti difficolt\u00e0 finanziarie, arriva ultimo in classifica: la retrocessione viene in un primo momento evitata per il fatto che il , salvo sul campo, venne escluso dal campionato per irregolarit\u00e0 finanziarie, ma lo stesso Scarborough, dopo un'iniziale decisione di ripescaggio, venne poi a sua volta escluso per irregolarit\u00e0 finanziare, confermando di fatto il verdetto del campo: la stagione 2006-2007, l'ultima nella storia del club, venne pertanto giocata in Conference North (sesta divisione); l'ultima partita giocata dal club nella sua storia fu la vittoria casalinga per 1-0 ai danni dell' nell'ultima giornata di campionato, il 28 aprile 2007. La stagione, iniziata con una penalizzazione di 10 punti per irregolarit\u00e0 finanziarie, si concluse con un ventesimo posto in classifica e la conseguente retrocessione (la seconda consecutiva) in Northern Premier League (ovvero uno dei campionati che costituiscono la settima divisione inglese).\nIl 20 giugno 2007 il club fall\u00ec ufficialmente a causa di debiti per una cifra complessiva di 2.5 milioni di sterline, accumulati dopo la retrocessione dalla Football League; anche un tentativo di vendita dello stadio e di costruzione di un nuovo impianto pi\u00f9 moderno, in atto da alcuni anni e che avrebbe potuto aiutare a risollevare le sorti del club, non and\u00f2 a buon fine, contribuendo di fatto allo scioglimento del club.\nStadio.\nDal 1879 al 1898 gioc\u00f2 nello Scarborough Cricket Club, per poi trasferirsi all'Aggborough Stadium, avente una capienza di 6408 spettatori, dove gioc\u00f2 fino allo scioglimento del club nel 2007; lo stadio fu poi demolito nel 2011 e nel sito in cui sorgeva nel 2017 venne edificato un supermercato."}
{"id": "8871518", "revid": "156341", "url": "https://it.wikipedia.org/wiki?curid=8871518", "title": "IPO Plastic Bari", "text": ""}
{"id": "8871519", "revid": "156341", "url": "https://it.wikipedia.org/wiki?curid=8871519", "title": "Andrialat Bari", "text": ""}
{"id": "8871520", "revid": "156341", "url": "https://it.wikipedia.org/wiki?curid=8871520", "title": "Victor Village Bari", "text": ""}
{"id": "8871525", "revid": "149485", "url": "https://it.wikipedia.org/wiki?curid=8871525", "title": "Pallavolo al XIV Festival olimpico della giovent\u00f9 europea", "text": ""}
{"id": "8871527", "revid": "149485", "url": "https://it.wikipedia.org/wiki?curid=8871527", "title": "Pallavolo femminile al XIV Festival olimpico della giovent\u00f9 europea", "text": ""}
{"id": "8871529", "revid": "149485", "url": "https://it.wikipedia.org/wiki?curid=8871529", "title": "Pallavolo maschile al XIV Festival olimpico della giovent\u00f9 europea", "text": ""}
{"id": "8871532", "revid": "287204", "url": "https://it.wikipedia.org/wiki?curid=8871532", "title": "Francesco Rivera", "text": "Biografia.\nNato all'Aquila da Marcantonio, esponente della nobile famiglia Rivera, e da Lucrezia Nardis nel 1697, era fratello di Cesare e Giuseppe; fu ordinato sacerdote il 20 settembre 1721. Il 22 giugno 1733 fu nominato vescovo di Cittaducale da papa Clemente XII; fu consacrato il 28 giugno da Giovanni Battista Altieri, cardinale presbitero di San Matteo in Merulana, insieme a Jos\u00e9 Laso de la Vega y Cansino e Luigi Antonio Valdina Cremona come co-consacranti. \nIl 25 maggio 1742 fu nominato da papa Benedetto XIV arcivescovo di Manfredonia e l\u00ec si trasfer\u00ec con il fratello Giuseppe, il quale, sposatosi con una sipontina, fu padre di un omonimo dell'arcivescovo, nato nel 1762; nel 1766 Giuseppe mor\u00ec e l'arcivescovo assunse la custodia del nipote. Nel frattempo, nel 1751, Rivera era stato anche nominato assistente al Soglio Pontificio. Mor\u00ec a Manfredonia nel 1777.\nGenealogia episcopale.\nLa genealogia episcopale \u00e8:"}
{"id": "8871547", "revid": "120807423", "url": "https://it.wikipedia.org/wiki?curid=8871547", "title": "Nekojiru", "text": "Biografia.\nNel 1985 sposa il mangaka \" , facendogli saltuariamente da assistente.\nNel 1990 debutta nel numero di giugno nel periodico Garo con firmato assieme al marito \" dove, con stile surreale, unisce la graziosit\u00e0 dei gatti con la crudelt\u00e0 delle loro azioni raccapriccianti e i modi cinici.\nAd eccezione del racconto con protagonisti umani, in tutto il lavoro di Nekojiru i personaggi principali sono gatti raffigurati in modo antropomorfo in un contesto di vita completamente umano . I suoi manga descrivono la vita quotidiana e le avventure dei gatti e , con temi principali il disagio infantile, la crudelt\u00e0, il cinismo e la nostalgia. Sotto la carineria superficiale affiora il tema ricorrente dell'inevitabilit\u00e0 della morte, un atteggiamento autodistruttivo, pessimista, cinico ma anche fortemente disinibito, autentico e puro. In , incluso nell'antologia pubblicata postuma \"Nekojiru Udon 3\", si rivela come molti dei suoi lavori si ispirano su personali esperienze oniriche.\nEsistono due adattamenti animati dell'opera di Nekojiru, entrambi incentrati sulla famiglia di Ny\u0101ko , Nyatta. Il primo di questi \u00e8 , una serie di 27 episodi di 2 minuti l'uno andata in onda sulla TV giapponese nel 1999 come un segmento di di Asahi Television, guidato dal duo comico Bakush\u014d Mondai. Il secondo \u00e8 l' OVA del 2001.\nMorte.\nNekojiru muore suicida il 10 maggio 1998. Il marito , Hajime Yamano , usando lo pseudonimo , ha ripreso l'universo e l'immaginario della moglie continuando a produrre nuove opere."}
{"id": "8871548", "revid": "124765774", "url": "https://it.wikipedia.org/wiki?curid=8871548", "title": "Sophie Mathiou", "text": "Biografia.\nSpecialista delle prove tecniche originaria di Gressan, \u00e8 nipote di Roselda Joux e Sonia Vierin, a loro volta sciatrici alpine di alto livello; si \u00e8 formata agonisticamente nelle file dello Ski Club Pila e dal 2019 compete per il Centro Sportivo Carabinieri. Attiva in gare FIS dal novembre del 2018, ha esordito in Coppa Europa il 15 dicembre 2019 ad Andalo in slalom gigante (39\u00aa) e ai Mondiali juniores di Bansko 2021 ha conquistato la medaglia d'oro nello slalom speciale. Ha debuttato in Coppa del Mondo il 19 marzo 2021 a Lenzerheide nella gara a squadre, poi l'indomani nello slalom (19\u00aa); non ha preso parte a rassegne olimpiche o iridate."}
{"id": "8871550", "revid": "1718925", "url": "https://it.wikipedia.org/wiki?curid=8871550", "title": "\u00cdslensku t\u00f3nlistarver\u00f0launin", "text": "L'\u00cdslensku t\u00f3nlistarver\u00f0launin (in sigla \u00cdST\u00d3N) \u00e8 un premio musicale che si tiene annualmente in Islanda, organizzato dalla F\u00e9lag \u00edslenskra hlj\u00f3mlistarmanna, a partire dal 1993."}
{"id": "8871556", "revid": "104458", "url": "https://it.wikipedia.org/wiki?curid=8871556", "title": "Moa Bostrom Mussener", "text": ""}
{"id": "8871557", "revid": "104458", "url": "https://it.wikipedia.org/wiki?curid=8871557", "title": "Moa Bostroem Muessener", "text": ""}
{"id": "8871558", "revid": "104458", "url": "https://it.wikipedia.org/wiki?curid=8871558", "title": "Moa Bostroem Mussener", "text": ""}
{"id": "8871561", "revid": "1318658", "url": "https://it.wikipedia.org/wiki?curid=8871561", "title": "Guida degli uccelli d'Europa, Nord Africa e Vicino Oriente", "text": "La Guida degli uccelli d'Europa, Nord Africa e Vicino Oriente \u00e8 una guida da campo per il riconoscimento e l'identificazione degli uccelli del Paleartico Occidentale.\nLa prima edizione viene pubblicata nel 1999 in lingua svedese e danese (ma quasi immediatamente poi anche in lingua inglese da HarperCollins) grazie ad un progetto del principale autore, l'ornitologo Lars Svensson con la collaborazione di Peter J. Grant; il capillare lavoro illustrativo viene invece compiuto da Dan Zetterstr\u00f6m e Killiam Mullarney. Questa prima edizione verr\u00e0 pubblicata in Europa in 14 lingue ma non in italiano.\nLa prima pubblicazione in lingua italiana arriva nel 2012 grazie ad una prima fase di intenso dibattito ed una fondamentale spinta proveniente dal mondo dell'associazionismo ornitologico e del birdwatching, sviluppatasi in primis soprattutto in seno ad EBN Italia. Questa spinta venne raccolta dalla casa editrice Ricca Editore che pubblic\u00f2 la traduzione in italiano della seconda edizione ingelse, a sua volta pubblicata da HarperCollins gi\u00e0 nel 2010, una versione ampliata e rivisitata con numerose integrazioni rispetto a quella del 1999. I curatori della traduzione in lingua italiana furono: Andrea Corso, Marco Giustin e Alberto Sorace. E gi\u00e0 l'anno successivo la stessa edizione venne ristampata con una nuova copertina e con diverse correzioni. Successivamente furono pubblicate in Italia dalla stessa casa editrice, anche la terza e la quarta edizione.\nDa alcuni anni la Guida \u00e8 disponibile anche in versione digitalizzata, come app sia per dispositivi Android che per iOS ma solo in lingua inglese ed a pagamento.\nNella guida vengono trattate le specie che si possono incontrare nel periodo riproduttivo, in quello di migrazione ed in quello di svernamento; ma sono date indicazioni anche delle specie alloctone e di quelle accidentali. Le aree di interesse riguardano tutta l'Europa continentale, le Isole britanniche, l'Islanda, il Nord Africa ed il Vicino Oriente.\nNote.\n "}
{"id": "8871562", "revid": "110157", "url": "https://it.wikipedia.org/wiki?curid=8871562", "title": "Moa Bostr\u00f6m M\u00fcssener", "text": "Biografia.\nAttiva in gare FIS dal novembre del 2017, ha esordito in Coppa Europa il 30 novembre 2018 a Fun\u00e4sdalen in slalom gigante e in Coppa del Mondo il 12 gennaio 2021 a Flachau in slalom speciale, in entrambi i casi senza completare la prova; ai Mondiali juniores di Bansko 2021 ha conquistato la medaglia d'argento nello slalom speciale. Non ha preso parte a rassegne olimpiche o iridate."}
{"id": "8871563", "revid": "339392", "url": "https://it.wikipedia.org/wiki?curid=8871563", "title": "Ponte a San Niccol\u00f2", "text": ""}
{"id": "8871579", "revid": "287204", "url": "https://it.wikipedia.org/wiki?curid=8871579", "title": "Atletica leggera al XIV Festival olimpico estivo della giovent\u00f9 europea", "text": "Le competizioni di atletica leggera al XIV Festival olimpico estivo della giovent\u00f9 europea si sono svolte dal 25 al 29 luglio 2017 presso lo Radn\u00f3ti street Sport Centre di Gy\u0151r, in Ungheria."}
{"id": "8871584", "revid": "599013", "url": "https://it.wikipedia.org/wiki?curid=8871584", "title": "Keiichi Sat\u014d (sciatore)", "text": "Biografia.\nOriginario di Sapporo e attivo in gare FIS dal marzo del 2014, Sat\u014d ha esordito in Coppa del Mondo il 26 gennaio 2019 a Sapporo (26\u00ba), ai Mondiali di volo a Planica 2020, dove \u00e8 stato 17\u00ba nella gara individuale e 5\u00ba in quella a squadre, e ai Campionati mondiali a Oberstdorf 2021, dove si \u00e8 classificato 21\u00ba nel trampolino normale, 13\u00ba nel trampolino lungo e 4\u00ba nella gara a squadre. Il 9 gennaio 2022 ha conquistato a Bischofshofen in una gara a squadre il primo podio in Coppa del Mondo (2\u00ba)."}
{"id": "8871589", "revid": "104458", "url": "https://it.wikipedia.org/wiki?curid=8871589", "title": "Dominik Peter", "text": "Biografia.\nAttivo in gare FIS dal marzo del 2014, Peter ha esordito in Coppa del Mondo il 12 gennaio 2019 in Val di Fiemme (45\u00ba); nel 2021 ai Mondiali juniores di Lahti/Vuokatti ha vinto la medaglia di bronzo nel trampolino normale e ai Mondiali di Oberstdorf, sua prima presenza iridata, si \u00e8 classificato 31\u00ba nel trampolino normale, 33\u00ba nel trampolino lungo a 7\u00ba nella gara a squadre. Ai XXIV Giochi olimpici invernali di , suo esordio olimpico, si \u00e8 classificato 35\u00ba nel trampolino normale, 36\u00ba nel trampolino lungo e 8\u00ba nella gara a squadre."}
{"id": "8871595", "revid": "104458", "url": "https://it.wikipedia.org/wiki?curid=8871595", "title": "Gregor Deschwanden", "text": "Biografia.\nOriginario di Einsiedeln e attivo in gare FIS dal settembre del 2006, Deschwanden ha esordito in Coppa del Mondo il 4 dicembre 2011 a Lillehammer (47\u00ba), ai Campionati mondiali a Val di Fiemme 2013, dove si \u00e8 classificato 41\u00ba nel trampolino normale, 43\u00ba nel trampolino lungo e 10\u00ba nella gara a squadre, ai Giochi olimpici invernali a , piazzandosi 25\u00ba nel trampolino normale e 14\u00ba nel trampolino lungo, e ai Mondiali di volo a Harrachov 2014, dove \u00e8 stato 23\u00ba nella gara individuale.\nAi Mondiali di Falun 2015 si \u00e8 classificato 14\u00ba nel trampolino normale, 17\u00ba nel trampolino lungo e 10\u00ba nella gara a squadre e ai Mondiali di volo di Tauplitz 2016 si \u00e8 piazzato 30\u00ba nella gara individuale; l'anno dopo ai Mondiali Lahti 2017 \u00e8 stato 33\u00ba nel trampolino normale, 35\u00ba nel trampolino lungo e 10\u00ba nella gara a squadre. Nel 2018 ha preso parte ai Mondiali di volo di Oberstdorf, dove \u00e8 stato 34\u00ba nella gara individuale e 6\u00ba in quella a squadre, e ai XXIII Giochi olimpici invernali di , classificandosi 29\u00ba nel trampolino normale e 36\u00ba nel trampolino lungo. Ai Mondiali di Oberstdorf 2021 si \u00e8 piazzato 24\u00ba nel trampolino normale, 20\u00ba nel trampolino lungo e 7\u00ba nella gara a squadre e ai XXIV Giochi olimpici invernali di \u00e8 stato 17\u00ba nel trampolino normale, 22\u00ba nel trampolino lungo e 8\u00ba nella gara a squadre."}
{"id": "8871599", "revid": "104458", "url": "https://it.wikipedia.org/wiki?curid=8871599", "title": "Mikhail Nazarov", "text": ""}
{"id": "8871600", "revid": "1431409", "url": "https://it.wikipedia.org/wiki?curid=8871600", "title": "Julio C\u00e9sar Enciso (calciatore 2004)", "text": "Caratteristiche tecniche.\n\u00c8 un'ala destra utilizzabile anche sulla fascia opposta o in posizione pi\u00f9 centrale, da trequartista.\nCarriera.\nCresciuto nel settore giovanile del , debutta in prima squadra il 17 marzo 2019 a poco pi\u00f9 di quindici anni in occasione dell'incontro di Divisi\u00f3n Profesional vinto 4-0 contro il ; il 17 settembre 2020 realizza la sua prima rete nel match vinto 3-0 contro lo . Il 26 novembre seguente debutta anche in Coppa Libertadores nel corso degli ottavi di finale vinti 3-1 contro il subentrando ad inizio ripresa e realizzando pochi istanti dopo la prima rete del match.\nStatistiche.\n\"Statistiche aggiornate all'11 marzo 2021\"."}
{"id": "8871610", "revid": "104458", "url": "https://it.wikipedia.org/wiki?curid=8871610", "title": "Michail Nazarov", "text": "Biografia.\nAttivo in gare FIS dal febbraio del 2011, Nazarov ha esordito in Coppa del Mondo il 24 marzo 2017 a Planica (40\u00ba), ai Mondiali di volo a Oberstdorf 2018, dove si \u00e8 classificato 30\u00ba nella gara individuale e 7\u00ba in quella a squadre, e ai Giochi olimpici invernali a , piazzandosi 14\u00ba nel trampolino normale, 39\u00ba nel trampolino lungo e 7\u00ba nella gara a squadre. Ai Mondiali di volo di Planica 2020 si \u00e8 classificato 29\u00ba nella gara individuale e 7\u00ba in quella a squadre e ai successivi Mondiali di Oberstdorf 2021, sua prima presenza iridata, si \u00e8 piazzato 37\u00ba nel trampolino normale, 35\u00ba nel trampolino lungo e 8\u00ba nella gara a squadre. Ai XXIV Giochi olimpici invernali di \u00e8 stato 32\u00ba nel trampolino normale, 34\u00ba nel trampolino lungo e 7\u00ba nella gara a squadre."}
{"id": "8871611", "revid": "104458", "url": "https://it.wikipedia.org/wiki?curid=8871611", "title": "Ilja Mankov", "text": ""}
{"id": "8871613", "revid": "104458", "url": "https://it.wikipedia.org/wiki?curid=8871613", "title": "Ilya Mankov", "text": ""}
{"id": "8871615", "revid": "72396", "url": "https://it.wikipedia.org/wiki?curid=8871615", "title": "Bruno Silvestrini", "text": "Biografia.\nOrigini e formazione.\nConsegue nel 1953 la maturit\u00e0 classica presso il Liceo Torricelli di Faenza. \nSi laurea con lode nel 1955, primo del suo corso, in Medicina e Chirurgia all\u2019Universit\u00e0 di Bologna, dopo avere frequentato, come borsista ed allievo interno, gli Istituti di Patologia Medica e di Fisiologia.\nAttivit\u00e0 e incarichi.\nDurante il periodo di formazione universitaria a Bologna, pubblica le sue prime ricerche sperimentali (P. 1, 2, 7, 8, 9, 41), che gli valgono una borsa di studio biennale presso l\u2019Istituto Superiore di Sanit\u00e0 (Roma) nel Laboratorio di Chimica terapeutica diretto dal Professor Daniel Bovet (Premio Nobel per la Medicina, nel 1957). Assegnato al Laboratorio di Chimica Terapeutica, \u00e8 in questi due anni con Bovet che Silvestrini \u201cimpara come si fa ricerca\u201d, partendo dalla letteratura conosciuta, l'elaborazione di un metodo, l'esposizione dei risultati per arrivare alla discussione e commento. Con lui firma diverse pubblicazioni (P. 6, 14, 15, 17, 21).\nAl termine della borsa di studio, lascia Roma ed inizia la sua attivit\u00e0 di ricercatore presso i laboratori della \u201cLepetit S.p.A\u201d di Milano, dove acquisisce competenze in termini di metodologia, controllo di qualit\u00e0 e protocollazione dei risultati, necessari allo sviluppo di nuovi farmaci ed alla loro registrazione, in Italia come all'estero (USA). Il suo eccellente lavoro produce due farmaci innovativi: un analettico e un anti-tosse (Pubblicazioni: 22, 24, 25, 31, 32, 33, 42, 43, 57) ed in breve tempo ottiene anche la promozione a capo del laboratorio di neurofarmacologia dell\u2019azienda.\nNel 1959 decide di chiudere la sua esperienza milanese per approdare alla pi\u00f9 piccola (all'epoca) \u201cAziende Chimiche Riunite ANGELINI Francesco\u201d, dove, l'incontro con il titolare, Igino Angelini, una delle figure pi\u00f9 rilevanti del panorama imprenditoriale/farmaceutico italiano, mette le basi per una prolifica collaborazione ventennale.\nAlla Angelini entra in qualit\u00e0 di Direttore del Reparto di Farmacologia e collabora con un\u2019altra figura di rilevo dell'azienda, Giuseppe Palazzo, chimico, che sintetizza in quegli anni centinaia di nuove originali molecole (Pubblicazioni: 34, 38, 40, 65, 136, 214).\nSi circonda di giovani talentuosi. per citarne alcuni: Bruno Catanese, Valerio Cioli, Romeo Lisciani, Patrizio Scorza Barcellona che pubblicheranno con lui decine di lavori (P. 45, 328, 74, 327, 80, 355, 79, 305, ecc.) e, su tutti, C.Y. Cheng, insieme al quale co-firmer\u00e0 nel corso della carriera oltre 100 pubblicazioni (278, 545).\nDurante oltre 20 anni di lavoro nell'azienda Angelini la sua attivit\u00e0 scientifica ha riguardato principalmente l\u2019infiammazione, la depressione, i tumori, la fertilit\u00e0 maschile e la biologia molecolare, scoprendo e brevettando diversi farmaci.\nHa sviluppato e brevettato i seguenti farmaci, dotati di una larga diffusione internazionale e la maggior parte dei quali \u00e8 citata sull\u2019Index Merck:\n\u2022 oxolamina, prototipo degli antitosse periferici;\n\u2022 benzidamina, prototipo degli antinfiammatori \u201cprimari\u201d;\n\u2022 proxazolo, antispastico papaverino-simile;\n\u2022 bendazac, un medicamento con propriet\u00e0 antidegenerative;\n\u2022 trazodone, prototipo degli \u201cantidepressivi atipici\u201d;\n\u2022 dapiprazolo, alfa bloccante d\u2019impiego oculistico;\n\u2022 lonidamina, antitumorale di tipo energolitico.\nParallelamente alla sua attivit\u00e0 professionale legata alla ricerca e all\u2019industria farmaceutica, gi\u00e0 a partire dal 1959, conseguendo la \u201cLibera docenza\u201d (l'istituto abilitativo all'insegnamento), svolge ininterrottamente una intensa attivit\u00e0 didattica tenendo lezioni, corsi di insegnamento, seminari e conferenze che lo lega indissolubilmente al mondo accademico, in Italia e all'estero.\nNel 1983 decide di abbandonare il settore industriale e dedicarsi a tempo pieno all'insegnamento entrando nell\u2019Universit\u00e0 La Sapienza di Roma, prima da Professore Associato e dal 1986 da Professore Ordinario.\nSi concentra sulla medicina naturale, abbracciando il nuovo indirizzo della ricerca scientifica che si sta avvicendando con quella basata sui farmaci di sintesi. (Si vedano Medicina naturale. Analisi, riflessioni, prospettive e il Farmaco moderno-un patto esemplare tra uomo e natura)\nQuesta \u00e8 la lezione che nei vent'anni successivi impartisce a La Sapienza di Roma dove fonda il Dipartimento di Farmacologia delle Sostanze Naturali e di Fisiologia Generale, Dirige il Dottorato di ricerca in Farmacologia, Farmacognosia e Tossicologia e riveste, inoltre, la carica di Presidente del Corso di Laurea in Farmacia.\nProlifica \u00e8 la produzione di lavori e pubblicazioni scientifiche nei 20 anni di attivit\u00e0 accademica a Roma, in collaborazione con colleghi docenti e giovani ricercatori. Per citarne alcuni, Gabriela Mazzanti, Maria Grazia Leone, Luciano Saso, Maria Luisa Casini, Laura Braghiroli, Anna Ponzianelli, Luca Romanelli e Annabella Vitalone\nConclude la carriera Universitaria con il pensionamento nel 2003 senza per\u00f2 interrompere la sua attivit\u00e0 di ricerca e divulgazione scientifica.\nHa prodotto oltre 500 pubblicazioni scientifiche, in gran parte \u201cpeer-reviewed\u201d, su riviste a diffusione internazionale. Nel 1995 Pubblica \u201cMalati di droga\u201d, giunto alla VII edizione, nel 2007 \u201cMedicina Naturale\u201d e nel 2014 \u201cIl Farmaco moderno: un patto esemplare tra uomo e natura\u201d\nProsegue ad oggi la sua attivit\u00e0 in particolare con la Fondazione di Noopolis, di cui \u00e8 fondatore (1985), ora Presidente Onorario, impegnata nella formazione, nella promozione e diffusione della cultura scientifica e nella ricerca.\n\u00c8 stato membro di numerose Commissioni, quali il Comitato Nazionale per la Bioetica, la Commissione per la Farmacopea Ufficiale, Comitati Etici locali, la Commissione Ministeriale Antidoping e altre Commissioni Pubbliche.\n\u00c8 stato Presidente della Farmacap (Farmacie Comunali di Roma) e componente della Commissione di Bioetica del CNR. \u00c8 consulente del \u201cPontificium Consilium de Apostolatu pro Valetudinis Administris\u201d.\nHa ricevuto numerosi riconoscimenti ed attestati di Societ\u00e0 scientifiche italiane ed estere.\nAttivit\u00e0 didattica e scientifica.\nHa svolto un\u2019intensa ed ininterrotta attivit\u00e0 didattica istituzionale, tenendo numerosi seminari e conferenze all\u2019estero (McGill University di Montreal, Columbia University di New York, Universit\u00e0 di Cracovia, etc.).\nHa promosso numerose iniziative a favore della formazione dei giovani e del loro inserimento nel mondo del lavoro, tra cui la prima banca dati internazionale sulle borse di studio che ha erogato in Italia e all\u2019estero, diverse centinaia di assegni di studio.\nHa partecipato ai lavori del Comitato Nazionale per la Bioetica, coordinando i gruppi incaricati dei Documenti sulla Sperimentazione farmacologica, sui Vaccini, sul Tabagismo e sulla Farmacogenetica.\nTabagismo.\nHa coordinato il gruppo di lavoro per la redazione del documento che ha portato nel 2003 alla legge n. 3 (art. 51), \u201cTutela della salute dei non fumatori\u201d (Legge Sirchia), che ha esteso il divieto di fumo a tutti i locali chiusi, compresi i luoghi di lavoro privati o non aperti al pubblico, gli esercizi commerciali e di ristorazione, i luoghi di svago, palestre, centri sportivi. Il Presidente del Comitato si \u00e8 espresso, nella presentazione del documento sul tabagismo, nei seguenti termini: \u00ab\"Ringraziare il Prof. Bruno Silvestrini per il lavoro svolto \u00e8 fin troppo poca cosa rispetto alla passione, all\u2019impegno ed al tempo che vi ha profuso. Al Prof. Silvestrini, membro del CNB fin dalla sua prima costituzione, il Comitato \u00e8 debitore di alcuni dei pi\u00f9 bei documenti da esso prodotti\"\"\u00bb.\"\nSperimentazione farmaci.\nAutore della relazione del Comitato Nazionale per la Bioetica sulla sperimentazione dei farmaci (C.N.B., 1992) proponendo una rilettura centrata sulle distorsioni derivanti dall\u2019eccessivo ricorso, nella ricerca e in medicina, a modelli sperimentali artificiali e a rimedi estranei alla composizione ed al funzionamento dell\u2019organismo.\nAltri progetti.\n1. Abbati A, Silvestrini B. Rilievi clinico-statistici su di un gruppo di adenopatici ilari ricoverati nella colonia preventoriale di Casaglia (Bologna). Atti del XXXII Cong. Naz. Ass. Med. Ital. Idroclimatologia, Talassologia e Terapia Fisica 1953; Vol. II:147-148, Ed.:Cappelli, Bologna, 1953\n2. Abbati A, Trombetta C, Silvestrini B. Lo studio auxologico degli adenopatici ilari TBC in corso di terapia climatica. Clin. Termale 1956; 9:3-33\n6. Bovet D, Longo VG et Silvestrini B. Les m\u00e9thodes d'investigations electrophysiologiques dans l'\u00e9tude des medicaments tranquillisants. Contribution \u00e0 la pharmacologie de la formation r\u00e9ticulaire. In: Psychotropic Drugs. Eds.: S. Garattini, V. Ghetti, Helsevier Publishing Company 1957:193-206\n7. Cotti E, Crepax P e Silvestrini B. Modificazioni dell'attivita' elettrica cerebrale provocate nel cane dalla stimolazione del lobulus ansiformis mediante prostigmina. Boll. Soc. Ital. Biol. Sper. 1957; 33:1-3\n8. Cotti E, Crepax P e Silvestrini B. Analisi elettroencefalografica dell'effetto Rossi ottenuto in cani predisposti e non predisposti all'epilessia riflessa. Estratto Rendiconti Accad. Naz. Lincei 1957; 22:103-109\n9. Cotti E, Crepax P e Silvestrini B. Le modificazioni elettroencefalografiche provocate dalla stimolazione chimica della corteccia neocerebellare nel cane predisposto e in quello non predisposto all'epilessia riflessa. Arch. Sci. Biol. 1957; 41:559-578\n14. Silvestrini B, Longo VG and Bovet D. Action of synchronizing and desynchronizing drugs on strychnine induced convulsive cortical activity. Fed. Proc. 1957; 16:336\n15. Bovet D, Kohn R, Marotta M and Silvestrini B. Some effects of histamine in the normal and haemophilus pertussis vaccinated rat. Brit. J. Pharm. Chem. 1958; 13:74-83\n17. Longo VG, Silvestrini B e Bovet D. Analisi elettroencefalografica delle proprieta' convulsivanti del 5-7-difenil-1-3-diazadamantan-6-olo. Boll. Soc. Ital. Biol. Sper. 1958; 34:1866-1869\n21. Longo VG, Silvestrini B, Bovet D. An investigation of convulsant properties of the 5-7-diphenyl 1-3-diazamantan-6-olo. J. Pharmacol. Exp. Ther. 1959; 126:41-49\n22. Maffii G, Silvestrini B, Bianchi G. Attivita' farmacologica di derivati beta-lattamici. Nota II. Azioni sistemiche del 3-metil-3-fenil-2-azetidinone e del 3-etil-3-fenil-2-azetidinone. Il Farmaco (Ediz. Sci.) 1959; 14:269-287\n24. Silvestrini B, Maffii G. Rilievo dell'azione antitosse negli animali di laboratorio e rapporti tra azione bechica ed altre proprieta' farmacologiche. Il Farmaco (Ediz. Sci.) 1959; 14:440-464\n25. Silvestrini B, Maffii G. Effects of chlorpromazine, promazine, diethazine, reserpine, hydroxyzine and morphine upon some mono-and polysynaptic motor reflexes. J. Pharm. Pharmacol. 1959; 11:224-233\n32. Maffii G, Dezulian VM, Silvestrini B. A new analeptic 5,5-diethyl-1,3-oxazin-2,4-dione (dioxone). J. Pharm. Pharmacol. 1961; 13:244-253\n33. Maffii G, Silvestrini B. Rapporti tra struttura chimica ed attivita' farmacologica in una serie di 1,3-ossazin-2,4-dioni e 1,3-ossazin-2,4-ditioni sostituiti. Il Farmaco (Ediz. Sci.) 1961; 16:39-57\n34. Palazzo G, Tavella M, Strani G, Silvestrini B. 1,2,4-oxadiazoles-IV. Synthesis and pharmacological properties of a series of substituted aminoalkyl -1,2,4-oxadiazoles. J. Med. Pharm. Chem. 1961; 4:351-367\n38. Palazzo G, Silvestrini B. Ricerche nel campo dell' 1,2,4-oxadiazolo. Nota VII. Sintesi e proprieta' farmacologiche di derivati carbammici. Boll. Chim. Farm. 1962; 101:251-258,\n40. Catanese B, Palazzo G, Pozzatti C, Silvestrini B. Toxicologic studies on 1,2,4-oxadiazole derivatives. Relationship between chemical structure and bladder irritation. Exp. Molec. Path. 1963; Suppl. 2:28-40\n41. Crepax P, Silvestrini B. Experimental evaluation in laboratory animals of anti-inflammatory analgesic drugs. Arch. Ital. Biol. 1963; 101:444-457\n42. Fadiga F, Maffii G, Silvestrini B. Modificazioni provocate dal 5,5-dietil-1,3-ossazin -2,4-dione (dietadione) nell'attivita' elettrica spontanea registrata dalla corteccia cerebrale, dal talamo e dalla formazione reticolare mesencefalica. Boll. Soc. Ital. Biol. Sper. 1963; 39:188-190\n43. Maffii G, Silvestrini B, Banfi S. Antitussive activity of a new local anaesthetic compound, Benzobutamide. Nature 1963; 199:916-917\n45. Silvestrini B, Catanese B, Garau A, Pozzatti C. Toxicity studies on 3-phenyl-5-beta-diethylaminoethyl-1,2,4-oxadiazole. Vesical irritating activity of diethylamine and other simple amines. Exp. Molec. Path. 1963; Suppl. 2:41-49\n57. Maffii G, Silvestrini B, Banfi S. Antitussive activity of medazonamide. Nature 1965; 205:914-915\n65. Palazzo G, Corsi G, Baiocchi L, Silvestrini B. Synthesis and pharmacological properties of 1-substituted 3-dimethylaminoalkoxy-1H-indazoles. J. Med. Chem. 1966; 9:38-41\n74. Silvestrini B, Garau A, Pozzatti C and Cioli V. Pharmacological research on Benzydamine. A new analgesic anti-inflammatory drug. Arzneim. Forsch. 1966; 16:59-63\n79. Silvestrini B, Catanese B, Cioli V, Burberi S, Scorza Barcellona P. Brewers yeast-induced inflammation in rats: investigation on some humoral and functional changes. Boll. Chim. Farm. 1967; 106:385-397\n80. Silvestrini B, Lisciani R, Scorza Barcellona P. Anti-granuloma and thymolytic activity of certain drugs. Europ. J. Pharmacol. 1967; 1:240-246\n136. Corsi G, Palazzo G, Germani C, Barcellona P and Silvestrini B. I-Halobenzyl-1H-indazole-3-carboxylic acids. A new class of antispermatogenic agents. J. Med. Chem. 1976; 19:778-783\n214. Silvestrini B, Palazzo G and De Gregorio M. Lonidamine and related compounds. Progr. Med. Chem. 1984; 21:111-135\n278. Silvestrini B, Guglielmotti A, Saso L, Cheng CY. Changes in Concanavalin A-reactive Proteins in Inflammatory Disorders. Clin. Chem. 1989; 35:2207-2211\n305. Scorza Barcellona P, Campana A, Caranti S, D'Onofrio E, Silvestrini B. Pretreatment with bendazac attenuates retinal damage induced by intense light in rats. Pharm. Res. 1991; 24(1):105-112\n327. Saso L, Silvestrini B, Zwain I, Guglielmotti A, Luparini MR, Cioli V and Cheng CY. Abnormal Glycosylation of Hemopexin in Arthritic Rats Can Be Blocked by Bindarit. J. Rheumatol. 1992; 19(12):1859-1867\n328. Cioli V, Ciarniello MG, Guglielmotti A, Luparini MR, Durando L, Martinelli B, Catanese B, Fava L and Silvestrini B. A new protein antidenaturant agent, Bindarit, reduces secondary Phase of adjuvant Arthritis in Rats. J. Rheumatol. 1992; 19(11):1735-42\n355. De Feo G, Lisciani R, Di Pasquale C, Ponzianelli A, Silvestrini B. Further studies on the mechanism of thermotolerance in mice. Conferenza CNR P.F. ACRO, La Ricerca Oncologica in Italia, Roma, 9-10 giugno 1994\n545. Silvestrini B, Innocenti M, Perrotta, A, Cheng CY Physiopathology and treatment of collagen carential disease. Minerva Med. 2021. 112:403-404 (DOI:10.23736/S0026-4806.19.06036-1; PMID 31081302)"}
{"id": "8871617", "revid": "110157", "url": "https://it.wikipedia.org/wiki?curid=8871617", "title": "Il'ja Man'kov", "text": "Biografia.\nOriginario di Ni\u017enij Tagil e attivo in gare FIS dal luglio del 2019, Man'kov ha esordito in Coppa del Mondo il 22 febbraio 2020 a R\u00e2\u0219nov (49\u00ba), ai Mondiali di volo a Planica 2020, dove si \u00e8 classificato 32\u00ba nella gara individuale e 7\u00ba in quella a squadre, e ai Campionati mondiali a Oberstdorf 2021, piazzandosi 8\u00ba nella gara a squadre."}
{"id": "8871618", "revid": "1873126", "url": "https://it.wikipedia.org/wiki?curid=8871618", "title": "Delele", "text": "Il delele o \"derere\" \u00e8 un piatto molto diffuso in Africa meridionale, specialmente tra Zimbabwe, Zambia e Mozambico. Il nome deriva per sineddoche da una pianta, il gombo (nome comune dell'\"Abelmoschus esculentus\"), i cui frutti (chiamati \"ocra\") costituiscono l'alimento principale del \"delele\". Questo piatto viene spesso accompagnato da \"sadza\" o da \"nshima\" (nome dell'\"ugali\" in alcune regioni dell'Africa sud-orientale). I frutti del gombo possono essere essiccati prima della cottura, ma gli \"ocra\" spono pi\u00f9 spesso cotti in acqua e accompagnati da pomodori a fette. Ci\u00f2 che conferisce al preparato la sua caratteristica consistenza densa e appiccicosa \u00e8 l'aggiunta del bicarbonato di sodio.\nIl \"delele\" \u00e8 consumato come piatto principale all'interno di un pasto; ha un buon valore nutrizionale, essendo ricco di vitamina C.\nInoltre, le foglie di gombo contengono una quantit\u00e0 significativa di collagene, proteina necessaria per la composizione strutturale del corpo umano, in particolare per il mantenimento e la cicatrizzazione dei tessuti.\nPreparazione.\nL'alimento principale del \"delele\" \u00e8 rappresentato dal gombo, le cui foglie e i cui frutti finiscono mescolati a farina di frumento, uova, cipolle, aromi (sale, peperone selvatico, paprika, aglio e cipolla in polvere, pepe di Caienna); il tutto pu\u00f2 essere amalgamato con dell'olio."}
{"id": "8871621", "revid": "1873126", "url": "https://it.wikipedia.org/wiki?curid=8871621", "title": "Derere", "text": ""}
{"id": "8871622", "revid": "1305887", "url": "https://it.wikipedia.org/wiki?curid=8871622", "title": "Into Darkness", "text": ""}
{"id": "8871624", "revid": "1873126", "url": "https://it.wikipedia.org/wiki?curid=8871624", "title": "Matapa", "text": "Il matapa \u00e8 un piatto tradizionale della cucina mozambicana a base di foglie di manioca ammucchiate, cotte in una salsa (in genere realizzata con arachidi e di latte di cocco) e condite con frutti di mare, che possono essere gamberetti (freschi o essiccati) o granchio. Di solito il \"matapa\" \u00e8 servito con lo \"xima\", un piatto a base di farina di mais tipico dell'Africa orientale e di parte dell'Africa meridionale, oppure con del riso bianco.\nLe foglie di manioca, preferibilmente quelle pi\u00f9 nuove, vengono raccolte e ad esse viene aggiunto dell'aglio e del \"piri-piri\", nome locale del \"Capsicum frutescens\"; con questi ingredienti si forma una crema che \u00e8 possibile cuocere senz'acqua; quando la crema \u00e8 quasi asciutta, si aggiungono pomodori e cipolle tritati ed, eventualmente, del pesce; il tutto viene fatto bollire e viene mescolato continuamente. La salsa di cocco e di arachidi viene aggiunta successivamente, mentre procede la cottura a fuoco lento.\nIl \"matapa\" \u00e8 un piatto diffuso soprattutto in Mozambico ma piuttosto comune anche in altri Paesi dell'Africa subsahariana; per la sua preparazione possono essere impiegati anche il gombo e il \"cacana\", termine portoghese per indicare la \"Momordica balsamina\"."}
{"id": "8871628", "revid": "92723", "url": "https://it.wikipedia.org/wiki?curid=8871628", "title": "Carl Schultz", "text": "Biografia.\nNato a Budapest, fugge in Inghilterra dall'Ungheria assieme al fratello, durante la rivolta del 1956. Nel 1958 Schultz emigr\u00f2 quindi in Australia, dove lavor\u00f2 per la TV australiana, prima come cameraman e poi come regista televisivo. Esordisce nel cinema nel finire degli anni '70, ma \u00e8 con il film \"Careful, He Might Hear You\", con protagonista Wendy Hughes, che si fa notare: adattamento di un romanzo di Sumner Locke Elliott, la pellicola \u00e8 un ingegnoso melodramma famigliare e di formazione ambientato a Sydney, pluri-premiato all'australiano AFI Awards e in concorso per il Leone d'Oro alla Mostra internazionale d'arte cinematografica di Venezia. Ci\u00f2 gli fa guadagnare l'attenzione degli studios americani e nel 1988 la TriStar Pictures lo ingaggia per dirigere Demi Moore e Michael Biehn nel film fantasy mistico \"La settima profezia\". Affascinato dal copione originale, per il quale ha suggerito alcuni cambiamenti, gir\u00f2 il film in sei settimane e scelse espressamente Jack Nitzsche alla partitura musicale . Successivamente si concentra sulle produzioni televisive dove dirige vari episodi de \"Le avventure del giovane Indiana Jones\" e, tra gli altri, il film per la TV \"Amore in agguato\" (Love in Ambush), un melodramma ambientato nella Cambogia della fine del regime di Pol Pot, con protagonista Jacques Perrin ."}
{"id": "8871641", "revid": "119198027", "url": "https://it.wikipedia.org/wiki?curid=8871641", "title": "Darkside (Blink-182)", "text": "Darkside \u00e8 un singolo del gruppo musicale statunitense Blink-182, pubblicato nel 2019 ed estratto dall'album \"Nine\".\nVideo musicale.\nIl videoclip della canzone \u00e8 stato pubblicato il 28 agosto 2019. Nel video il trio suona in una scuola elementare, circondato da bambini che eseguono passi di danza dal videogioco Fortnite. Tutti i partecipanti del video indossano una polo rossa. I Blink-182 hanno promosso il video sui social media scrivendo che al suo interno c'era \"un gruppo di bambini che fanno balli che non conosciamo\"."}
{"id": "8871643", "revid": "110157", "url": "https://it.wikipedia.org/wiki?curid=8871643", "title": "La mora pi\u00f9 nera", "text": "La mora pi\u00f9 nera (\"The Blacker the Berry: A Novel of Negro Life\") \u00e8 un romanzo dello scrittore statunitense Wallace Thurman.\nPubblicato nel 1929, \u00e8 considerato una delle opere letterarie pi\u00f9 rappresentative del Rinascimento di Harlem. La storia affronta le principali problematiche nella vita della popolazione afroamericana negli anni Venti del Novecento, e in particolare quella della discriminazione all'interno della stessa comunit\u00e0 operata dai neri di pelle pi\u00f9 chiara contro quelli di pelle pi\u00f9 scura (\"colorism\"). La protagonista, la giovane Emma Lou, una ragazza di pelle scura nata da una famiglia mulatta, si trasferisce dalla cittadina di Boise a Los Angeles e infine ad Harlem nella speranza di trovare il proprio posto nella societ\u00e0 e sfuggire alla condanna del pregiudizio."}
{"id": "8871648", "revid": "1924342", "url": "https://it.wikipedia.org/wiki?curid=8871648", "title": "I Really Wish I Hated You", "text": "I Really Wish I Hated You \u00e8 un singolo del gruppo musicale statunitense Blink-182, pubblicato nel 2019 ed estratto dall'album \"Nine\".\n\u00c8 stato scritto dal bassista Mark Hoppus, il batterista Travis Barker, il chitarrista Matt Skiba nonch\u00e9 dai produttori Andrew Watt e John Feldmann e dai cantautori Ali Tamposi e Nathan Perez."}
{"id": "8871667", "revid": "4252", "url": "https://it.wikipedia.org/wiki?curid=8871667", "title": "Sinodo di Costantinopoli del 1484", "text": "Il sinodo di Costantinopoli del 1484 fu un sinodo locale della Chiesa orientale ortodossa. \u00c8 stato il primo sinodo a condannare il Concilio ecumenico di Firenze del 1438/39. \nStoria.\nDopo la caduta di Costantinopoli del 1453, il governo ottomano organizz\u00f2 il Patriarcato di Costantinopoli come dipartimento all'interno dello Stato islamico e sostenne la sua eredit\u00e0 ortodossa e i sentimenti anticattolici con l'obiettivo politico di spostare i greci conquistati lontano dall'Europa occidentale. L'allora patriarca di Costantinopoli, Simeone I (1466-1486), serv\u00ec gli interessi del Sultano ottomano, sia durante il suo secondo regno con la sua politica nei confronti di Trebisonda sia, durante il suo ultimo regno, convocando un sinodo per ratificare formalmente la separazione della Chiesa cattolica. \nIl Sinodo di Costantinopoli fu convocato dal patriarca Simeone I e dur\u00f2 dal settembre 1483 fino all'agosto 1484. Si tenne nella chiesa patriarcale Pammakaristos, alla presenza dei rappresentanti dei Patriarchi di Alessandria, Antiochia e Gerusalemme (quest'ultima mentre era sotto il Sultanato mamelucco del Cairo). \nLa questione principale del sinodo \u00e8 stata la necessit\u00e0 di definire un rito per l'ammissione alla Chiesa ortodossa dei convertiti dalla Chiesa cattolica. Questa questione era abbastanza rilevante in quegli anni a causa delle conquiste da parte degli Ottomani di aree precedentemente sottoposte al dominio occidentale (ad esempio il Ducato di Atene) ed al sistema ottomano di governo delle minoranze (il sistema del millet) che assoggettava i cattolici all'autorit\u00e0 civile del Patriarca di Costantinopoli, provocando numerose conversioni all'Ortodossia.\nIl Sinodo, come osservazione preliminare, affermava che il Concilio di Firenze non era stato canonicamente convocato o composto, e quindi i suoi decreti erano nulli; e quindi approv\u00f2 un rito per l'accoglienza dei convertiti che richiedeva la confermazione e un'abiura del Concilio di Firenze (ma non un ribattesimo). \nIl Sinodo di Costantinopoli del 1484 fu il primo sinodo a condannare il Concilio di Firenze, poich\u00e9 il cosiddetto Sinodo di Santa Sofia del 1450 non ebbe mai luogo ei suoi documenti sono un falso dell'inizio del XVII secolo. Tuttavia i decreti del sinodo del 1484 non furono applicati universalmente, e nelle regioni soggette alla Repubblica di Venezia si protrassero fino al XVIII secolo i casi di intercomunione tra cattolici e ortodossi."}
{"id": "8871678", "revid": "125826825", "url": "https://it.wikipedia.org/wiki?curid=8871678", "title": "Samson Akinyoola", "text": "Caratteristiche tecniche.\n\u00c8 un'centravanti.\nCarriera.\nCresciuto nel 36 Lions, nel febbraio 2019 approda in Europa, passando in prestito al ; al termine della stagione non viene riscattato ma poco dopo viene acquistato a titolo definitivo dal , con cui debutta il 14 settembre in occasione dell'incontro di Superliga\u00a0perso 1-0 contro il . Al termine della stagione si trasferisce in Venezuela al .\nStatistiche.\n\"Statistiche aggiornate all'11 marzo 2021\"."}
{"id": "8871679", "revid": "1442080", "url": "https://it.wikipedia.org/wiki?curid=8871679", "title": "Kwaku Bonsu Osei", "text": "Caratteristiche tecniche.\n\u00c8 un'ala destra.\nCarriera.\nCresciuto nel , nel febbraio 2019 approda in Europa fra le fila degli slovacchi del ; dopo un periodo iniziale con la formazione under-19 debutta in prima squadra l'8 dicembre giocando da titolare l'incontro di Superliga\u00a0perso 2-1 contro lo , dove realizza anche la prima rete in carriera. Nel gennaio seguente si trasferisce in Venezuela al .\nStatistiche.\n\"Statistiche aggiornate all'11 marzo 2021\"."}
{"id": "8871689", "revid": "22475", "url": "https://it.wikipedia.org/wiki?curid=8871689", "title": "Yetnebersh Nigussie", "text": "Nel 2017 viene fregiata del premio Right Livelihood Award per \"il suo continuo lavoro, che promuove i diritti e l'inclusione delle persone con disabilit\u00e0, consentendo loro di raggiungere il loro pieno potenziale e cambiare mentalit\u00e0 nelle nostre societ\u00e0\".\nBiografia.\nYetnebersh Nigussie nasce a Amhara Saint Wollo nella Regione degli Amara in Etiopia. All'et\u00e0 di 5 anni perde la vista a causa di una meningite, descrivendo la tragedia come un'opportunit\u00e0 per lei, essendo grazie al nefasto evento, scampata ad un matrimonio precoce, pratica ancora molto diffusa nella regione. Frequenta il primo ciclo di studi in una scuola per ciechi, la Shashemane Catholic School for the Blind, per poi diplomarsi presso la scuola inclusiva Menelik II Senior Secondary School. Oltre al suo coinvolgimento accademico nella scuola, ha presieduto pi\u00f9 di 6 club studenteschi, incluso il consiglio degli studenti. Entrata all'Universit\u00e0 di Addis Abeba, consegue la laurea in giurisprudenza e il master in servizi sociali. Continuamente coinvolta in attivit\u00e0 extracurriculari, presiede il movimento anti-AIDS dell'universit\u00e0 nel 2004, nel 2005 e nel 2006 e fonda l'associazione delle studentesse dell'Universit\u00e0 di Addis Abeba (AAU), divenendone il primo presidente. Grazie al suo forte coinvolgimento nei movimenti anti-AIDS, riceve numerosi premi nazionali e internazionali tra cui il premio AMANITARE (African Partnership for Sexual and Reproductive Health and Rights of Women and Girls) che ritira nel 2003 in Sudafrica. \nIn contemporanea alla vita accademica, Nigussie presta servizio volontariamente in pi\u00f9 di 20 organizzazioni, tra le quali l'Associazione \"Ethiopian National Association of the Blind Women\u2019s Wing\" da lei presieduta per 4 anni (dal 2003 al 2007). Al di fuori di tale impegni, decide di fondare un'organizzazione locale chiamata Ethiopian Center for Disability and Development (ECDD) insieme ad altri eminenti etiopi per promuovere l'inclusione delle persone con disabilit\u00e0 in diversi programmi di sviluppo. A partire dal 2016, Nigussie lavora con la ONG Light For The World, che aveva precedentemente rappresentato come membro del loro International Board of Ambassadors. \nNel settembre 2017, Yetnebersh Nigussie viene nominata vincitrice del premio Right Livelihood Award, il \"Premio Nobel alternativo\", condividendo l'onore con Khadija Ismayilova, Colin Gonsalves e Robert Bilott.\nIspirata dalla importante vittoria, Nigussie, in collaborazione con Light for the World, crea il premio \"Her Abilities Award\" per onorare le donne con disabilit\u00e0 che hanno raggiunto un'eccellenza nella loro vita e nel loro campo di lavoro.."}
{"id": "8871707", "revid": "1573940", "url": "https://it.wikipedia.org/wiki?curid=8871707", "title": "Chromis chrysura", "text": "Chromis chrysura () \u00e8 un pesce osseo appartenente alla famiglia Pomacentridae e alla sottofamiglia Pomacentrinae.\nDistribuzione e habitat.\nLa specie ha un areale disgiunto in tre subpopolazioni: una nel Pacifico orientale (Giappone meridionale, isole Ry\u016bky\u016b e Taiwan), una nel mar dei Coralli (Nuova Caledonia, isole Figi, Vanuatu e nordest dell'Australia) e una nell'Oceano Indiano centroccidentale (Mauritius e R\u00e9union). Esistono segnalazioni dalle Filippine. Appare pi\u00f9 comune nelle acque subtropicali che in quelle strettamente tropicali. \nVive in gruppi nella parte esterna delle barriere coralline e nei canali tra i reef, si pu\u00f2 incontrare in gruppi numerosi nelle acque poco profonde delle lagune. Si pu\u00f2 trovare a profondit\u00e0 fra 6 e 45 metri.\nDescrizione.\nL'aspetto \u00e8 quello tipico del genere \"Chromis\" ma ha corpo particolarmente massiccio. La colorazione \u00e8 abbastanza simile a quella di \"Chromis margaritifer\", scura nella parte anteriore del corpo e biancastra nella parte posteriore con le due colorazioni sono divise da una linea netta subverticale ma si pu\u00f2 riconoscere per il corpo pi\u00f9 alto e massiccio, le dimensioni maggiori e la parte scura brunastra pi\u00f9 che nera, con il bordo delle scaglie pi\u00f9 chiaro. In questa specie il colore scuro comprende la parte spinosa della pinna dorsale e pi\u00f9 di met\u00e0 della pinna anale, compresi i raggi molli, nonch\u00e9 il peduncolo caudale e la pinna caudale.\nRaggiunge i di lunghezza.\nBiologia.\nComportamento.\n\u00c8 un animale diurno.\nAlimentazione.\nSi nutre di zooplancton, soprattutto copepodi.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio."}
{"id": "8871723", "revid": "1573940", "url": "https://it.wikipedia.org/wiki?curid=8871723", "title": "Chromis delta", "text": "Chromis delta \u00e8 un pesce osseo appartenente alla famiglia Pomacentridae e alla sottofamiglia Chrominae.\nDistribuzione e habitat.\nLa specie ha un areale che comprende le zone tropicali dell'Oceano Indiano centro orientale (Maldive e Isola di Natale) fino all'Oceano Pacifico occidentale (a nord fino alle Filippine e a Taiwan, a sud raggiunge Vanuatu). Segnalato nelle isole Tonga. \nIl suo habitat \u00e8 la parte profonda delle barriere coralline, a profondit\u00e0 inusualmente alte per un \"Chromis\", in zone con abbondante presenza di coralli. Vive a profondit\u00e0 fra 10 e 80 metri, di solito non sopra i 25 metri.\nDescrizione.\nL'aspetto \u00e8 quello tipico del genere \"Chromis\". La colorazione \u00e8 nerastra o grigio antracite nella parte anteriore del corpo con peduncolo caudale e pinna caudale biancastri. La parte posteriore a raggi molli delle pinne dorsale e anale ha un bordo nero e una macchia nera \u00e8 presente alla base delle pinne pettorali. Nella parte posteriore bassa delle pinne dorsale e anale pu\u00f2 essere presente in alcuni individui un brevissimo e sottile bordo bianco.\nRaggiunge i di lunghezza.\nBiologia.\nComportamento.\n\u00c8 un animale diurno. Vive solitario o in piccoli gruppi. Non frequenta le acque aperte come la maggioranza dei \"Chromis\" ma staziona nei pressi delle formazioni coralline senza allontanarsi troppo dai rifugi come grotte o cavit\u00e0 pi\u00f9 piccole.\nAlimentazione.\nSi nutre di zooplancton.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio.\nConservazione.\nLa lista rossa IUCN classifica questa specie come \"a rischio minimo\" dato che le popolazioni non mostrano segni di contrazione, che non \u00e8 oggetto di pesca commerciale n\u00e9 per consumo n\u00e9 per il mercato acquariofilo e che il suo habitat nelle scogliere profonde lo tiene al riparo dalla degradazione dell'ambiente corallino superficiale."}
{"id": "8871733", "revid": "119639738", "url": "https://it.wikipedia.org/wiki?curid=8871733", "title": "Alighiero Tondi", "text": "Biografia.\nOrdinato sacerdote nel 1936 fu membro per sedici anni della Compagnia di Ges\u00f9,\ninsegnando filosofia e teologia presso la Pontificia Universit\u00e0 Gregoriana di Roma, erede e continuatrice del Collegio Romano fondato da sant'Ignazio di Loyola.\nLavor\u00f2 nell'Azione Cattolica passando poi al Partito Comunista Italiano nel 1948.\nNei quattro anni successivi approfond\u00ec l'ingiustizia sociale, concludendo che era impossibile per i poveri abbandonare la loro miseria, perch\u00e9 questa era la volont\u00e0 di Dio. Secondo lui, il comunismo rifiutava questo argomento cercando di raggiungere la dignit\u00e0 umana.\nCoerentemente con le sue idee, nell'aprile 1952 lasci\u00f2 l'Universit\u00e0 Gregoriana e il sacerdozio per aderire al Partito Comunista Italiano, cosa che port\u00f2 alla sua scomunica.\nSpos\u00f2 l'attivista comunista Carmen Zanti e tra il 1957 e il 1962 insegn\u00f2 come professore di ateismo all'Universit\u00e0 Humboldt a Berlino Est, capitale della Repubblica Democratica Tedesca (DDR), lavorando come segretario di Walter Ulbricht.\nTorn\u00f2 con la moglie a Roma durante il pontificato di papa Paolo VI e divenne impiegato civile in Vaticano, mentre sua moglie venne eletta deputata nella IV e V legislatura della Repubblica Italiana (1968-1972) e senatrice nella VI Legislatura.\nNegli anni 1970 lui e sua moglie ritornarono in seno alla Chiesa cattolica. La sua revisione critica sulla chiesa non venne pubblicata prima della sua morte, nel 1984. Il suo funerale riun\u00ec i membri del Partito Comunista.\nSpia dell'Unione Sovietica.\nIl giornalista e saggista francese Pierre de Villemarest riteneva che la sua improvvisa defezione dalla Chiesa fosse stata la conseguenza di essere stato sorpreso, nel 1953, a rubare documenti riservati dall'Archivio apostolico vaticano che aveva poi consegnato al comunista italiano Palmiro Togliatti che li invi\u00f2 a Mosca.\n Dopo il suo arresto confess\u00f2 di essere stato ordinato sacerdote su richiesta di una sezione speciale del Partito Comunista Italiano, essendo stato istruito e addestrato allo spionaggio presso l'Universit\u00e0 Lenin di Mosca.\nPer due anni rub\u00f2 informazioni in Vaticano sui sacerdoti che venivano inviati clandestinamente nei paesi orientali, cosa che portava al loro arresto all'arrivo in territorio comunista.\nPadre Henri Mouraux sosteneva che le informazioni del segretario personale del Prosegretario di Stato, monsignor Giovanni Battista Montini, costarono la vita a migliaia di cattolici sotto i regimi sovietici."}
{"id": "8871738", "revid": "827882", "url": "https://it.wikipedia.org/wiki?curid=8871738", "title": "De Amicis", "text": ""}
{"id": "8871742", "revid": "122246", "url": "https://it.wikipedia.org/wiki?curid=8871742", "title": "Madonna col Bambino e i santi Giacomo il Maggiore e Nicola di Bari", "text": "Madonna col Bambino e i santi Giacomo il Maggiore e Nicola di Bari \u00e8 un dipinto a olio su tela realizzato da Francesco De Mura e custodito nella cappella omonima della chiesa di Santa Maria delle Grazie a Massa Lubrense.\nStoria e descrizione.\nNel 1728, Mattia Maldacea inizi\u00f2 i lavori di restauro della cappella che custodiva in patronato, la seconda sul lato sinistro del transetto: oltre a dotarla di un altare in marmo, la decor\u00f2 con un nuovo quadro, \"Madonna col Bambino e i santi Giacomo il Maggiore e Nicola di Bari\".\nSi tratta di un'opera giovanile di Francesco De Mura, realizzata probabilmente intorno agli anni '20 del XVIII secolo, quando il pittore si ispirava al suo maestro, Francesco Solimena: non a caso il dipinto presenta notevoli somiglianze con un'opera del Solimena, \"Madonna col Bambino e i santi Gennaro e Sebastiano\", custodita al Milwaukee Art Museum di Milwaukee. La tela raffigura al centro della scena la Madonna con il braccio il Bambino Ges\u00f9: sulla sinistra \u00e8 posto san Nicola di Bari, che guarda verso lo spettatore, mentre a destra san Giacomo il Maggiore; lo sfondo \u00e8 indefinito con in alto a destra due angeli."}
{"id": "8871759", "revid": "439868", "url": "https://it.wikipedia.org/wiki?curid=8871759", "title": "Asherson", "text": ""}
{"id": "8871763", "revid": "125448380", "url": "https://it.wikipedia.org/wiki?curid=8871763", "title": "Grade A Productions", "text": "Grade A Productions \u00e8 un'etichetta discografica statunitense fondata dal rapper statunitense Lil Bibby nel 2018. L'etichetta \u00e8 parte del gruppo Universal Music Group.\nStoria.\nFondazione (2017).\nNel 2017 Lil Bibby e suo fratello G-Money decisero di lanciare la loro etichetta discografica nota come Grade A Productions. In un'intervista con XXL, Bibby ha parlato del suo passaggio dall'essere un rapper all'avvio di un'etichetta discografica:\nArrivo di Juice Wrld e fama (2018-2019).\nNel tardo 2017, hanno firmato il rapper statunitense Juice WRLD dopo aver ascoltato la sua canzone \"Lucid Dreams\". Sotto l'etichetta, Juice WRLD ha pubblicato il suo album in studio di debutto Goodbye &amp; Good Riddance il 23 maggio 2018, preceduto dai tre singoli \"All Girls Are the Same\", \"Lucid Dreams\" e \"Lean wit Me\". L'8 marzo 2019 ha pubblicato il suo secondo album in studio Death Race for Love, con i due singoli \"Robbery\" e \"Hear Me Calling\".\nA met\u00e0 del 2019, Juice Wrld scopre durante il suo tour in Australia il rapper The Kid Laroi, che diventa il suo protetto, e lo fa firmare con Grade A.\nL'8 dicembre 2019, Juice ha avuto un attacco di epilessia dovuto a un'overdose di oppiacei in un aeroporto di Chicago, che ha portato alla sua morte prematura. Il 22 gennaio 2020, Grade A ha annunciato che i progetti postumi di Juice sarebbero stati rilasciati per onorare la sua eredit\u00e0. Il suo primo album postumo, \"Legends Never Die,\" \u00e8 stato pubblicato il 10 luglio 2020, anticipato dai quattro singoli \"Righteous\", \"Tell Me U Luv Me\" con Trippie Redd, \"Life's a Mess\" con Halsey e \"Come &amp; Go\" con Marshmello. Per tutto il 2020, altre uscite postume includevano \"Wishing Well\", \"Smile\" con The Weeknd, \"Real Shit\" con Benny Blanco, \"Reminds Me of You\" con The Kid Laroi nel 2020 e recentemente \"Bad Boy\" con Young Thug nel 2021. Nel 2021 inoltre Juice ha pubblicato \"Life's a Mess II\", un remix di \"Life's a\" Mess con Post Malone e con il rapper di Grade A Clever.\nEsplosione di The Kid Laroi (2020-presente).\nIl 24 luglio 2020 The Kid Laroi ha pubblicato il suo mixtape di debutto F*ck Love, preceduto dai due singoli \"Go\", contenente una strofa postuma di Juice Wrld e \"Tell Me Why\" dedicata a Juice. Il 6 novembre, The Kid Laroi ha pubblicato un'edizione deluxe del suo mixtape di debutto intitolata \"F*ck Love (Savage)\", con i due singoli \"So Done\" e \"Without You\"."}
{"id": "8871765", "revid": "767487", "url": "https://it.wikipedia.org/wiki?curid=8871765", "title": "Jos\u00e9 Luis Ribera", "text": ""}
{"id": "8871766", "revid": "119774571", "url": "https://it.wikipedia.org/wiki?curid=8871766", "title": "Colum Eastwood", "text": "\u00c8 leader del Partito Social Democratico e Laburista dal 2015, membro dell'Assemblea dell'Irlanda del Nord dal 2011 al 2019 e membro della Camera dei comuni dal 2019.\nBiografia.\nColum Eastwood \u00e8 nato a Derry, nella contea di Londonderry il 30 aprile 1983 da una famiglia cattolica irlandese. Dopo gli studi presso l'Universit\u00e0 di Liverpool, dove ha studiato studi latinoamericani anche se non ha terminato la laurea, si \u00e8 sposato con Rachael Parkes nel dicembre 2013 e vivono a Derry con le loro due figlie. Colum Eastwood ha iniziato una carriera politica all'interno del Partito Social Democratico e Laburista ed \u00e8 stato eletto membro del Consiglio della citt\u00e0 di Derry nel 2005. \u00c8 stato eletto sindaco nel giugno 2010 per un periodo di un anno ed \u00e8, a 27 anni, la persona pi\u00f9 giovane a ricoprire questa posizione onoraria.\nNelle elezioni legislative del 5 maggio 2011 all'Assemblea dell'Irlanda del Nord, Colum Eastwood \u00e8 stato eletto deputato per il collegio elettorale di Foyle.\nIl 14 novembre 2015 \u00e8 stato eletto leader del Partito Social Democratico e Laburista, sconfiggendo l'uscente Alasdair McDonnell con 172 voti contro 133.\nIl 5 maggio 2016 \u00e8 stato rieletto membro del Parlamento durante il rinnovo dell'Assemblea dell'Irlanda del Nord. Ha ottenuto un nuovo mandato alle elezioni del 2 marzo 2017.\nIl 12 dicembre 2019, \u00e8 stato eletto alla Camera dei comuni, durante le elezioni generali britanniche."}
{"id": "8871776", "revid": "363629", "url": "https://it.wikipedia.org/wiki?curid=8871776", "title": "Tomba del Milite Ignoto (Londra)", "text": "La tomba britannica del Milite Ignoto (spesso nota come \"The Tomb of The Unknown Warrior\"), custodisce un membro non identificato delle forze armate britanniche ucciso su un campo di battaglia europeo durante la prima guerra mondiale, in rappresentanza di tutti i soldati al servizio del Regno Unito, deceduti nel corso di tale conflitto. La sua sepoltura avvenne l'11 novembre 1920, nell'Abbazia di Westminster, a Londra; contemporaneamente alla simile sepoltura di un milite ignoto francese all'Arco di Trionfo in Francia, rendendo entrambe le tombe le prime a onorare i morti sconosciuti della prima guerra mondiale. \u00c8 il primo esempio di tomba del Milite Ignoto.\nStoria del Milite Ignoto.\nOrigine.\nL'idea di una tomba del guerriero sconosciuto fu concepita per la prima volta nel 1916 dal reverendo David Railton, il quale, mentre prestava servizio come cappellano dell'esercito sul fronte occidentale, aveva visto una tomba contrassegnata da una croce grezza, che recava la leggenda scritta a matita \"An Unknown British Soldier\" (\"Un soldato britannico sconosciuto\"). Nel 1920 scrisse al decano di Westminster, Herbert Ryle, proponendo che un soldato britannico non identificato proveniente dai campi di battaglia in Francia fosse sepolto con la dovuta cerimonia nell'Abbazia di Westminster \"Tra i Re\" per rappresentare le molte centinaia di migliaia di morti dell'Impero. L'idea \u00e8 stata fortemente sostenuta dal decano e dal primo ministro, David Lloyd George."}
{"id": "8871779", "revid": "212348", "url": "https://it.wikipedia.org/wiki?curid=8871779", "title": "Ashkenazi (disambigua)", "text": ""}
{"id": "8871780", "revid": "125713674", "url": "https://it.wikipedia.org/wiki?curid=8871780", "title": "NXT Women's Tag Team Championship", "text": "L'NXT Women's Tag Team Championship \u00e8 un titolo di wrestling per la categoria di coppia femminile di propriet\u00e0 della WWE ed esclusivo dei roster di \"NXT\" e \"NXT UK\", ed \u00e8 detenuto da Gigi Dolin e Jacy Jayne dal 26 ottobre 2021.\n\u00c8 stato annunciato dal general manager di \"NXT\" William Regal nella puntata del 10 marzo 2021 e assegnato a Dakota Kai e Raquel Gonz\u00e1lez.\nStoria.\nIl 14 febbraio 2021, a \"\", Dakota Kai e Raquel Gonz\u00e1lez sconfissero Ember Moon e Shotzi Blackheart nella finale del torneo Dusty Rhodes Tag Team Classic femminile. Le vincitrici ottennero un'opportunit\u00e0 titolata al Women's Tag Team Championship di Nia Jax e Shayna Baszler (appartenenti al roster di \"Raw\"), ma quando i due team si affrontarono nella puntata di \"NXT\" del 3 marzo 2021 l'incontro venne vinto dalla coppia Baszler-Jax dopo una controversia arbitrale. Per questo motivo, il General Manager di \"NXT\" William Regal sanc\u00ec che Dakota e Raquel avrebbero dovuto avere delle cinture da difendere contro l'intero roster femminile di \"NXT\", e per questo motivo nella puntata del 10 marzo 2021 le due vennero premiate con l'NXT Women's Tag Team Championship, ma la sera stessa le due persero le cinture contro Ember Moon e Shotzi Blackheart. Le cinture, di conseguenza, risultano essere il corrispettivo femminile del Women's Tag Team Championship per i roster di \"NXT\" e \"NXT UK\", anche se le cinture menzionate poc'anzi potevano essere difese in tutti i roster (inclusi \"NXT\" e \"NXT UK\").\nRegni.\nLe campionesse inaugurali sono state Dakota Kai e Raquel Gonz\u00e1lez. Il titolo non \u00e8 mai stato reso vacante e ci sono stati in totale cinque diversi tag team con altrettante dieci diverse campionesse ufficiali, con Gigi Dolin e Jacy Jayne che detengono il record per il regno pi\u00f9 lungo con giorni, mentre Dakota Kai e Raquel Gonzalez detengono il record per il regno pi\u00f9 breve con 56 minuti. La campionessa pi\u00f9 anziana \u00e8 Candice LeRae, avendo vinto il titolo a 35 anni, mentre la pi\u00f9 giovane \u00e8 Gigi Dolin, avendolo vinto all'et\u00e0 di 24 anni.\nCintura.\nLa cintura \u00e8 di cuoio bianco e ha una placca centrale a forma di esagono in oro con all'interno un quadrato d'argento con al centro il logo di NXT in verticale (con la \"X\" in evidenza e il logo della WWE nel centro di tale \"X\"), sopra di esso la scritta \"Women's Tag Team\" e in basso la scritta \"Champions\". Ad entrambi i lati, inoltre, \u00e8 presente una placca pentagonale personalizzabile per le detentrici delle cinture.\nAlbo d'oro.\nStatistiche aggiornate al .\nLista combinata dei regni.\nTeam.\nStatistiche aggiornate al ."}
{"id": "8871781", "revid": "344503", "url": "https://it.wikipedia.org/wiki?curid=8871781", "title": "Shannon Murphy", "text": "Biografia.\nCresciuta ad Hong Kong, Shannon Murphy si \u00e8 laureata in regia all'Australian Film, Television and Radio School.\nNel 2014 il suo cortometraggio \"Kharisma\" \u00e8 stato mostrato al Festival di Cannes. Nel 2019 ha diretto il film \"Babyteeth\", accolto positivamente dalla critica e grazie al quale ha vinto come Miglior regista agli AACTA Awards 2020, venendo inoltre candidata nella medesima categoria ai BAFTA Awards 2021.\nHa diretto anche episodi di numerose serie televisive, come \"Killing Eve\"."}
{"id": "8871782", "revid": "93556", "url": "https://it.wikipedia.org/wiki?curid=8871782", "title": "Banca centrale della repubblica turca di Cipro Nord", "text": "La banca centrale della repubblica turca di Cipro Nord \u00e8 la banca centrale dello Stato non riconosciuto di Cipro Nord.\nLa moneta ufficiale \u00e8 la lira turca.\nLa banca centrale \u00e8 membro della comunit\u00e0 economica islamica."}
{"id": "8871787", "revid": "767487", "url": "https://it.wikipedia.org/wiki?curid=8871787", "title": "Lorenzo Mor\u00f3n", "text": "Biografia.\n\u00c8 il padre di Loren, anch'egli calciatore."}
{"id": "8871788", "revid": "767487", "url": "https://it.wikipedia.org/wiki?curid=8871788", "title": "The Black Panther's Cub", "text": "The Black Panther's Cub \u00e8 un film muto del 1921 diretto da \u00c9mile Chautard. Adattata per lo schermo da Philip Bartholomae, la sceneggiatura si basava su una storia breve dallo stesso titolo di Ethel Donoher ispirata liberamente a una poesia Algernon Charles Swinburne.\nIl film fu prodotto da William K. Ziegfeld, il fratello minore del famoso impresario Florenz Ziegfeld.\nTrama.\nA Parigi, Mary Maudsley, figlia della Pantera Nera, una pericolosa mangiatrice di uomini e tenutaria di una sala da gioco, cresce insieme al conte di Maudsley, suo padre adottivo che crede che, tenendola lontana dalla madre, la giovane non subir\u00e0 la sua cattiva influenza. Quando il suo tutore muore, Mary scopre chi era sua madre. Lord Maudsley, il figlio del conte, per affrontare i grossi debiti che ha contratto, fa credere alla ragazza che il vero responsabile delle sue difficolt\u00e0 finanziarie sia il padre morto e, per ottenere dei soldi facili, la convince a riaprire la casa da gioco. I vecchi frequentatori del club, quando la vedono, la scambiano per la madre, meravigliandosi di come sia sempre giovane e bellissima. Quando Mary incontra finalmente sua madre, vede una donna stanca e anziana. Il suo destino la porter\u00e0 a una brutta fine. Mary, in seguito, perdoner\u00e0 Maudsley di averla ingannata e i due innamorati potranno cominciare una vita insieme.\nProduzione.\nIl film fu prodotto dalla Ziegfeld Cinema Corporation.\nDistribuzione.\nIl copyright del film, richiesto dalla Ziegfeld Cinema Corp., fu registrato il 7 marzo 1921 con il numero LU16407.\nDistribuito dalla Equity Pictures Corporation, il film usc\u00ec nelle sale cinematografiche statunitensi il 15 maggio 1921. In Francia prese il titolo di \"La Panth\u00e8re noire\", distribuito il 31 marzo 1922. Come \"A Pantera Negra\", il 16 luglio 1926 usc\u00ec in Portogallo.\nNon si conoscono copie ancora esistenti della pellicola che viene considerata presumibilmente perduta."}
{"id": "8871796", "revid": "599013", "url": "https://it.wikipedia.org/wiki?curid=8871796", "title": "Pedro Riesco", "text": ""}
{"id": "8871797", "revid": "158913", "url": "https://it.wikipedia.org/wiki?curid=8871797", "title": "Amasia (Giuda)", "text": ""}
{"id": "8871799", "revid": "767487", "url": "https://it.wikipedia.org/wiki?curid=8871799", "title": "Nina Hamnett", "text": "Di origini gallesi, era nota con il nome di \"Reine des Boh\u00e9miennes\".\nBiografia.\nDi natura ribelle, abbigliata in modo non convenzionale, con un taglio di capelli moderno, Nina Hamnett era una ben nota personalit\u00e0 \"boh\u00e8mienne\". Ella costitu\u00ec un legame importante tra le comunit\u00e0 artistiche di Parigi e di Londra e frequentava artisti d'avanguardia come il pittore Amedeo Modigliani o lo scultore Brancusi.\nElla stessa pittrice, Nina Hamnett contribuiva agli \"atelier\" Omega Workshops creati da Roger Fry con il quale ebbe una breve relazione.\nHamnett mor\u00ec nel 1956 per complicazioni dopo essere caduta dalla finestra del suo appartamento e essere finita sulla recinzione quaranta metri pi\u00f9 in basso. Il grande dibattito \u00e8 sempre stato se si sia trattato o meno di un tentativo di suicidio o semplicemente di un incidente dovuto alla sua ubriachezza. Le sue ultime parole sono state: \"Perch\u00e9 non mi hanno lasciato morire?\" \nUna biografia, N\"ina Hamnett: Queen of Bohemia\", di Denise Hooker, fu pubblicata nel 1986. Nel 2011, Hamnett \u00e8 stata il soggetto di un cortometraggio dello scrittore/regista Chris Ward \"What Shall We Do with the Drunken Sailor\" con Siobhan Fahey. Nel novembre 2019, la Cappella Fitzrovia ha ospitato una mostra chiamata Nina Hamnett - \"Everybody was Furious\"."}
{"id": "8871809", "revid": "400694", "url": "https://it.wikipedia.org/wiki?curid=8871809", "title": "U.S.S. Cerritos", "text": ""}
{"id": "8871814", "revid": "767487", "url": "https://it.wikipedia.org/wiki?curid=8871814", "title": "Raheem Shah", "text": "Ha iniziato la sua carriera con l'album \"Ghum\" nel 1998. \u00c8 noto in Pakistan e India nelle aree della diaspora pashtun e diaspora indiana con brani pashto, urdu e panjabi come \"Yaarana\", \"Ghum\", \"Tap Tap Aanso\", \"Ghanam Rangi\", \"Saba Ru\" e \"Peera\"."}
{"id": "8871816", "revid": "1924342", "url": "https://it.wikipedia.org/wiki?curid=8871816", "title": "Last Dance (Stefania Liberakakis)", "text": "Last Dance \u00e8 un singolo della cantante greco-olandese Stefania Liberakakis, pubblicato l'11 marzo 2021 su etichetta discografica K2ID Productions.\nIl brano \u00e8 stato selezionato per rappresentare la Grecia all'Eurovision Song Contest 2021.\nDescrizione.\nStefania Liberakakis era stata inizialmente selezionata internamente per rappresentare il suo paese all'Eurovision Song Contest 2020 con la canzone \"Superg!rl\", prima della cancellazione dell'evento. A marzo 2020 l'emittente radiotelevisiva ERT l'ha riconfermata per l'edizione eurovisiva successiva.\nIl 7 gennaio 2021 \"Last Dance\" \u00e8 stato confermato come nuovo brano greco per il palco eurovisivo a Rotterdam. \u00c8 stato presentato alle 16 (ora italiana) il 10 marzo 2021 sulla piattaforma greca ERTFLIX, ed \u00e8 stato pubblicato sulle piattaforme digitali il giorno seguente.\nNel maggio successivo, dopo essersi qualificata dalla seconda semifinale, Stefania si \u00e8 esibita nella finale eurovisiva a Rotterdam, dove si \u00e8 piazzata al 10\u00ba posto su 26 partecipanti con 170 punti totalizzati, regalando alla Grecia il suo miglior piazzamento dall'edizione del 2013.\nVideo musicale.\nIl video musicale di \"Last Dance\" \u00e8 stato girato ad Atene a febbraio 2021 ed \u00e8 stato diretto da K\u014dnstantinos Karydas. \u00c8 stato mostrato in anteprima su ERTFLIX in concomitanza con la presentazione del brano il 10 marzo 2021, ed \u00e8 stato pubblicato sul canale YouTube della cantante poche ore dopo. Il video utilizza elementi della mitologia greca, come i personaggi di Pegaso e Atlante per raccontare \u00abuna storia di fantasia con un messaggio attuale\u00bb."}
{"id": "8871818", "revid": "767487", "url": "https://it.wikipedia.org/wiki?curid=8871818", "title": "Rookies on Parade", "text": "Rookies on Parade \u00e8 un film del 1941 diretto da Joseph Santley."}
{"id": "8871821", "revid": "6923", "url": "https://it.wikipedia.org/wiki?curid=8871821", "title": "Wake Up, O Sleeper", "text": "Wake Up, O Sleeper \u00e8 un album in studio del gruppo musicale Cool Hand Luke, pubblicato nel 2003 su etichetta discografica Floodgate Records."}
{"id": "8871823", "revid": "1513836", "url": "https://it.wikipedia.org/wiki?curid=8871823", "title": "Tout l'univers", "text": "Tout l'univers \u00e8 un singolo del cantante svizzero Gjon's Tears, pubblicato l'11 marzo 2021 su etichetta discografica Sony Music Entertainment France.\nIl brano \u00e8 stato selezionato per rappresentare la Svizzera all'Eurovision Song Contest 2021.\nDescrizione.\nGjon's Tears era stato inizialmente selezionato internamente per rappresentare il suo paese all'Eurovision Song Contest 2020 con la canzone \"R\u00e9pondez-moi\", prima della cancellazione dell'evento. A marzo 2020 l'emittente radiotelevisiva SRG SSR l'ha riconfermato per l'edizione eurovisiva successiva. \"Tout l'univers\", il nuovo brano eurovisivo del cantante per il palco di Rotterdam, \u00e8 stato presentato alle 16:00 CET il 10 marzo 2021 ed \u00e8 stato pubblicato sulle piattaforme digitali il giorno seguente. Nel maggio successivo, dopo essersi qualificato dalla seconda semifinale, Gjon's Tears si \u00e8 esibito nella finale eurovisiva a Rotterdam, dove si \u00e8 piazzato al 3\u00ba posto su 26 partecipanti con 432 punti totalizzati, regalando alla Svizzera il suo primo podio dall'edizione del 1993."}
{"id": "8871824", "revid": "2196166", "url": "https://it.wikipedia.org/wiki?curid=8871824", "title": "Monastero di G\u00fcm\u00fc\u015fler", "text": "Il monastero di G\u00fcm\u00fc\u015fler \u00e8 un monastero in Turchia, nell'Anatolia Centrale.\nDescrizione.\nSituato nel comune di G\u00fcm\u00fc\u015fler nella provincia di Ni\u011fde, costruito in un grande ammasso roccioso, \u00e8 sopravvissuto ben conservato nella regione della Cappadocia ed \u00e8 uno dei pi\u00f9 grandi monasteri della regione. Non ci sono informazioni sul nome e sulla storia della citt\u00e0 di G\u00fcm\u00fc\u015fler nel Medioevo."}
{"id": "8871826", "revid": "1318658", "url": "https://it.wikipedia.org/wiki?curid=8871826", "title": "Eccidio di Rovereto sulla Secchia", "text": "L'eccidio di Rovereto sulla Secchia \u00e8 stata una strage fascista perpetrata il 7 agosto 1944 dagli uomini della XXVI Brigata Nera \"Mirko Pistoni\" e nella quale furono uccisi 9 antifascisti. Viene talvolta indicata dalla storiografia come strage degli intellettuali poich\u00e9 alcune delle vittime erano dottori, professori o attivisti del movimento antifascista locale.\nAntefatti.\nIl 3 agosto 1944 a Sant'Antonio in Mercadello fu ucciso dai partigiani il cantoniere Arturo Bartoli, iscritto al Partito Fascista Repubblicano. Il federale di Modena Giovanni Tarabini Castellani fece allora convocare i dirigenti fascisti della zona di Novi per stilare un elenco di antifascisti da arrestare per un'eventuale rappresaglia.\nIl 5 agosto Goffredo Degidi, comandante della Brigata Nera di Mirandola, fece requisire una corriera sulla quale fece poi salire i suoi uomini e i militi della Guardia Nazionale Repubblicana di Novi di Modena, guidati dal tenente Renato Sacchetti. A bordo dell'automezzo i fascisti iniziarono a perlustrare le strade della bassa modenese, rastrellando parte dei comuni di Novi e San Possidonio. Furono cos\u00ec fermati diversi uomini sospettati di essere antifascisti. Il gruppo degli arrestati comprendeva sia uomini ben in vista, come il direttore dell'Archivio di Stato di Modena Alfredo Braghiroli e il medico di Novi Francesco Maxia, sia umili lavoratori, come Luigi e Silvio Manfredini (rispettivamente padre e figlio) e il sarto Canzio Zoldi (quest'ultimo anche storico attivista antifascista della zona). Nel corso del rastrellamento i fascisti non si limitarono ad arrestare, ma razziarono e saccheggiarono alcune delle case dei fermati.\nNel frattempo Degidi arrest\u00f2 Aldo Garusi ed il professor Roberto Serracchioli, quest'ultimo incontrato casualmente per la strada. Segnalato a Tarabini il fermo di Serracchioli, attivo nel movimento partigiano, il federale modenese ordin\u00f2 che questi fosse impiccato.\nUn gruppo di prigionieri venne cos\u00ec condotto a Modena a bordo della corriera. Dopo una serie di soste, l'automezzo giunse al carcere di Sant'Eufemia. Qui una parte dei fermati venne condotta in cella, mentre gli altri uomini rimasti sulla corriera, tra cui Garusi, vennero portati in una caserma di Mirandola, dove nel frattempo era stato tradotto anche il professor Barbato Zanoni, antifascista e amico di Serracchioli.\nIl giorno seguente alla Brigata Nera di Mirandola giunse l'ordine di Tarabini Castellani e del suo vice Vincenzo Falanga di procedere con la rappresaglia. In serata il vice di Degidi, Leonildo Franchetto, si rec\u00f2 a Modena per chiedere l'esclusione dall'elenco dei condannati a morte di un parente di una conoscente.\nL'eccidio.\nNella notte tra il 6 ed il 7 agosto venne messo in atto l'eccidio. Poco dopo la mezzanotte, gli uomini della Brigata Nera, guidati da Degidi e scortati da un camioncino, prelevarono dalla caserma di Mirandola Braghiroli, Luigi e Silvio Manfredini, Jonas Golinelli, Garusi, Zoldi, Maxia e Zanoni. In una seconda sosta venne infine prelevato Serracchioli. I fermati, che ancora non erano stati interrogati e nemmeno conoscevano il motivo del fermo, vennero poi portati verso Concordia sulla Secchia.\nAll'altezza della chiesa di Rovereto sulla Secchia l'automezzo fu fatto fermare. Compreso quanto stava per accadere, il dottor Braghiroli chiese allora inutilmente un sacerdote per la confessione, mentre Maxia grid\u00f2 \"Viva la Russia!\". A questo punto un milite spar\u00f2 una raffica che quasi invest\u00ec Degidi e che uccise il medico. Poco dopo gli altri prigionieri vennero fatti scendere dall'automezzo, allineati lungo il muro di cinta della chiesa e fucilati da un plotone d'esecuzione comandato dal tenente Armando Tarabini.\nUna volta compiuto l'eccidio i fascisti rientrarono a Mirandola passando per Novi di Modena, dove Degidi incaric\u00f2 il tenente Sacchetti di seppellire i cadaveri. Giunto a Rovereto, l'ufficiale della GNR constat\u00f2 che i morti erano solo otto e non nove come riportato. Garusi infatti era sopravvissuto e, aiutato da alcuni passanti, era stato ricoverato presso l'ospedale di Mirandola, dove per\u00f2 mor\u00ec il 22 agosto.\nMonumenti.\nNell'ottobre 1946 venne inaugurato un monumento in ricordo delle vittime dell'eccidio e dei Caduti di Rovereto sulla Secchia durante la guerra di Liberazione. Presso l'Archivio di Stato di Modena una lapide ricorda Alfredo Braghiroli.\nRisvolti processuali.\nNel dopoguerra Giovanni Tarabini Castellani, Vincenzo Falanga, Goffredo Degidi, Armando Tarabini, Leonildo Franchetto furono rinviati a giudizio presso la Corte d\u2019assise straordinaria per vari capi d\u2019imputazione, tra cui quello della strage di Rovereto sulla Secchia. Il processo fu celebrato nell'autunno 1947, sebbene i due principali imputati fossero latitanti. Il processo si concluse il 5 ottobre con la condanna a morte di Vincenzo Falanga, mentre Tarabini Castellani fu condannato a 30 anni di reclusione, Degidi a 24 anni di reclusione e Armando Tarabini a 14 anni di reclusione.\nI quattro condannati presentarono ricorso in Cassazione. Quello di Falanga venne respinto; ci\u00f2 nonostante la condanna a morte fu commutata in ergastolo; nel 1954 il Tribunale di Modena ridusse poi la pena a 10 anni di reclusione. Anche quello di Tarabini Castellani fu respinto; anche in questo caso la pena fu ridotta a 20 anni di reclusione e, come per Falanga, il Tribunale di Modena nel 1954 condon\u00f2 l\u2019intera pena. Infine, la Corte d\u2019Appello di Bologna nel 1959 dichiar\u00f2 estinti tutti i delitti a seguito di amnistia e i due chiusero le pendenze con la giustizia senza aver fatto un giorno di galera.\nNel 1975 Tarabini Castellani otterr\u00e0 la riabilitazione dalla Corte d\u2019Appello di Bologna. Il ricorso presentato da Armando Tarabini venne invece accolto. Rinviato a giudizio presso la Corte d\u2019Assise di Bologna, nel 1949 gli fu ridotta la pena a 6 anni. Grazie ad un nuovo ricorso alla Cassazione, Tarabini fu rinviato a giudizio presso la Corte d\u2019assise di Ancona, che nel 1952 lo assolse per non aver commesso il fatto, pur avendo ammesso di aver comandato il plotone d'esecuzione."}
{"id": "8871827", "revid": "228587", "url": "https://it.wikipedia.org/wiki?curid=8871827", "title": "Civil Aviation Authority (Regno Unito)", "text": ""}
{"id": "8871828", "revid": "228587", "url": "https://it.wikipedia.org/wiki?curid=8871828", "title": "Aeroporto di Gatwick", "text": ""}
{"id": "8871845", "revid": "599013", "url": "https://it.wikipedia.org/wiki?curid=8871845", "title": "Jes\u00fas Perera", "text": ""}
{"id": "8871854", "revid": "466539", "url": "https://it.wikipedia.org/wiki?curid=8871854", "title": "Abierto Mexicano Telcel 2021", "text": "L'Abierto Mexicano Telcel 2021, anche conosciuto come \"Abierto Mexicano Telcel presentado por HSBC\" per motivi di sponsorizzazione, \u00e8 stato un torneo di tennis giocato sul cemento. \u00c8 stata la 28\u00aa edizione del torneo maschile, facente parte della categoria ATP Tour 500 nell'ambito dell'ATP Tour 2021. Si \u00e8 giocato al Princess Mundo Imperial di Acapulco in Messico, dal 15 al 20 marzo 2021.\nPartecipanti singolare.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato nel tabellone principale come ranking protetto:\nIl seguente giocatore ha avuto accesso al tabellone principale come special exempt:\nI seguenti giocatori sono entrati nel tabellone principale passando dalle qualificazioni:\nPartecipanti doppio.\nAltri partecipanti.\nLe seguenti coppie di giocatori hanno ricevuto una wild card per il tabellone principale:\nLa seguente coppia di giocatori sono entrati nel tabellone principale passando dalle qualificazioni:\nCampioni.\nSingolare.\n Alexander Zverev ha sconfitto in finale Stefanos Tsitsipas con il punteggio di 6-4, 7-6(3).\nDoppio.\n Ken Skupski / Neal Skupski hanno sconfitto in finale Marcel Granollers / Horacio Zeballos con il punteggio di 7-6(3), 6-4."}
{"id": "8871856", "revid": "181699", "url": "https://it.wikipedia.org/wiki?curid=8871856", "title": "Stemma di Reggio nell'Emilia", "text": ""}
{"id": "8871857", "revid": "122246", "url": "https://it.wikipedia.org/wiki?curid=8871857", "title": "Middle European League (femminile)", "text": "La Middle European League \u00e8 una competizione pallavolistica femminile, organizzata annualmente, riservata alle squadre di club afferenti alla MEVZA."}
{"id": "8871862", "revid": "125076063", "url": "https://it.wikipedia.org/wiki?curid=8871862", "title": "No\u00ebl Wells", "text": "\u00c8 conosciuta per il ruolo di Rachel Silva nella serie Netflix \"Master of None\", come voce di Kelsey Pokoly nella serie animata di Cartoon Network \"Craig\" e come protagonista del \"Saturday Night Live\", oltre che come sceneggiatrice, regista e interprete del film \"Mr. Roosevelt\".\nBiografia.\nLa Wells nasce a San Antonio, in Texas. Suo padre \u00e8 di origini tunisine e sua madre \u00e8 discendente del Messico.\nWells studi\u00f2 alla Memorial High Scool del Texas dove si laure\u00f2 nel 2010.\nDoppiatrici italiane.\nNelle versioni in italiano dei suoi lavori, No\u00ebl Wells \u00e8 stata doppiata da:\nDa doppiatrice \u00e8 sostituita da:"}
{"id": "8871866", "revid": "767487", "url": "https://it.wikipedia.org/wiki?curid=8871866", "title": "Francisco Javier S\u00e1nchez Jara", "text": ""}
{"id": "8871881", "revid": "793215", "url": "https://it.wikipedia.org/wiki?curid=8871881", "title": "Ogunichthys triangularis", "text": "Ogunichthys triangularis \u00e8 un pesce osseo estinto, appartenente agli ittiodectiformi. Visse nel Cretaceo inferiore (Aptiano, circa 125 - 115 milioni di anni fa) e i suoi resti fossili sono stati ritrovati in Brasile.\nDescrizione.\nCome tutti gli ittiodectiformi, Ogunichthys era dotato di un corpo fusiforme e allungato ma robusto; la pinna dorsale era arretrata e pressoch\u00e9 opposta alla pinna anale, mentre la pinna caudale era profondamente biforcuta. Il cranio era dotato di una bocca rivolta all'ins\u00f9 e fornita di denti acuminati. Ogunichthys si distingueva da tutti gli altri ittiodectiformi per alcune caratteristiche, tra le quali il rapporto tra la profondit\u00e0 della sinfisi mandibolare e quella del processo coronoide, le relazioni tra la lunghezza di questo processo e quella del margine alveolare dell'osso dentale, e soprattutto la presenza di una cresta sopraoccipitale dal margine posteriore frastagliato. \nClassificazione.\nIl genere Ogunichthys era un membro degli ittiodectiformi, un gruppo di pesci teleostei arcaici comprendenti numerose forme predatrici tipiche del Cretaceo. Ogunichthys triangularis venne descritto per la prima volta nel 2009, sulla base di resti fossili ritrovati nel bacino di Tucano (Stato di Bahia, Brasile), in terreni della formazione Marizal. Secondo gli autori della prima descrizione, questo pesce era un membro del sottordine Ichthyodectoidei (sulla base di dieci sinapomorfie condivise con i membri di questo clade), ma non era ascrivibile a nessuna delle famiglie note. Successive ricerche hanno indicato che Ogunichthys potrebbe essere alla base dei veri Ichthyodectoidei, in uno step evolutivo immediatamente successivo a quello dell'affine Dugaldia (Cavin e Berrell, 2019).\nPaleobiogeografia.\nLa formazione geologica in cui sono stati ritrovati i fossili di Ogunichthys indica che, nel periodo in cui viveva questo animale, vi erano mari epicontinentali che si estendevano dalla Tetide caraibica al continente sudamericano. Piuttosto che rappresentare un singolo braccio di mare continuo e ampio, questi mari epicontinentali rifletterebbero eventi tettonici localizzati, che a volte erano caratterizzati da faune peculiariv(Alvarado-Ortega e Brito, 2009). "}
{"id": "8871882", "revid": "22356", "url": "https://it.wikipedia.org/wiki?curid=8871882", "title": "Ogunichthys", "text": ""}
{"id": "8871884", "revid": "599013", "url": "https://it.wikipedia.org/wiki?curid=8871884", "title": "Matt McCarthy", "text": ""}
{"id": "8871891", "revid": "300067", "url": "https://it.wikipedia.org/wiki?curid=8871891", "title": "Daniel Popescu (cestista)", "text": ""}
{"id": "8871897", "revid": "580197", "url": "https://it.wikipedia.org/wiki?curid=8871897", "title": "Challenge Cup di pallavolo", "text": ""}
{"id": "8871906", "revid": "120046733", "url": "https://it.wikipedia.org/wiki?curid=8871906", "title": "The Ultimate Kansas", "text": "The Ultimate Kansas \u00e8 la quarta raccolta della band Kansas. \u00c8 stato originariamente pubblicato nel 2002, e si concentra esclusivamente sul loro primo periodo, dal loro album di debutto nel 1974, fino a includere Drastic Measures nel 1983. "}
{"id": "8871937", "revid": "287204", "url": "https://it.wikipedia.org/wiki?curid=8871937", "title": "Campionati europei di atletica leggera indoor 2021 - Eptathlon", "text": "La gara di eptathlon maschile ai campionati europei di atletica leggera indoor di Toru\u0144 2021 si \u00e8 svolta il 6 e 7 marzo 2021 presso l'Arena Toru\u0144."}
{"id": "8871941", "revid": "125778499", "url": "https://it.wikipedia.org/wiki?curid=8871941", "title": "Ousmane Barro", "text": ""}
{"id": "8871968", "revid": "736476", "url": "https://it.wikipedia.org/wiki?curid=8871968", "title": "Pukguksong-2", "text": ""}
{"id": "8871969", "revid": "122954302", "url": "https://it.wikipedia.org/wiki?curid=8871969", "title": "Works in Progress", "text": "Works in Progress \u00e8 un CD / DVD della rock band Kansas, che riunisce brani degli ultimi dieci anni (1992-2002) della carriera della band, con musiche di \"Live at the Whiskey\" e \"Freaks of Nature\". Inoltre, il DVD di accompagnamento raccoglie una serie di performance dal vivo originariamente presenti su \"Device, Voice, Drum\". Il titolo \u00e8 un gioco di parole basato sul genere della loro musica, il rock progressivo."}
{"id": "8871973", "revid": "764447", "url": "https://it.wikipedia.org/wiki?curid=8871973", "title": "Ambasciata d'Italia a Lusaka", "text": "L'ambasciata d'Italia a Lusaka \u00e8 la missione diplomatica della Repubblica Italiana nella Repubblica dello Zambia, con accreditamento secondario presso il Malawi. Essa funge anche da rappresentanza permanente presso il Mercato comune dell'Africa orientale e meridionale.\nL'Ambasciata a Lusaka \u00e8 ubicata nel Diplomatic Triangle, sede di molte altre Rappresentanze diplomatiche ed uffici ministeriali zambiani, tra cui il Ministero degli Affari Esteri. La struttura si trova all'interno dell'Embassy Park. La Residenza \u00e8 situata invece nella zona residenziale di Kabulonga.\nAltre sedi diplomatiche dipendenti.\nEsiste inoltre una rete consolare italiana, dipendente dalla Cancelleria consolare dell'ambasciata:"}
{"id": "8871977", "revid": "110157", "url": "https://it.wikipedia.org/wiki?curid=8871977", "title": "Fondazione Biscozzi Rimbaud", "text": "La Fondazione Biscozzi Rimbaud, ufficialmente riconosciuta di pubblico interesse, \u00e8 una fondazione culturale che si costituisce il 18 febbraio 2018 per volont\u00e0 di Luigi Biscozzi e della moglie Dominique Rimbaud con l'obiettivo di gestire la loro collezione di opere d'arte contemporanea, e in particolare di creare uno spazio espositivo stabile a Lecce in cui esporre una selezione dei migliori pezzi della collezione. \nLa storia.\nLuigi Biscozzi (Salice Salentino, 1934 \u2013 Salina, 2018) \u00e8 stato uno stimato professionista nel settore della consulenza fiscale e tributaria internazionale. Insieme alla moglie Dominique (Brignoles, 1947) conosciuta a Parigi nel 1970 e oggi presidente della Fondazione, condivide per oltre quaranta'anni la passione per l'arte, dando vita a una collezione di oltre duecento opere fra dipinti, sculture e grafiche. \nCostituita la Fondazione nel febbraio del 2018, Biscozzi espresse la volont\u00e0 di aprire una sede espositiva nella sua terra di origine dicendo: \u00ab\"Ho un debito di riconoscenza nei confronti della mia citt\u00e0 di Lecce: mi ha dato la sua bellezza e una base scolastica che mi ha consentito di proseguire gli studi a Milano\"\u00bb. Sfortunatamente non la vedr\u00e0 realizzata, perch\u00e9 si spegner\u00e0 nel settembre di quello stesso 2018; sar\u00e0 la moglie Dominique a portare a compimento quel suo desiderio, inaugurando la sede espositiva di Lecce il 2 marzo 2021. \nLa Fondazione.\nLa Fondazione ha sede legale a Milano. Ne \u00e8 presidente Dominique Rimbaud. \nAllo storico dell\u2019arte Paolo Bolpagni \u00e8 affidata la direzione tecnico-scientifica della Fondazione e la curatela della collezione. \nRoberto Lacarbonara ha curato il catalogo generale delle collezione, pubblicato nel 2020 da Silvana Editoriale. \nLa sede espositiva.\nLa sede espositiva della Fondazione \u00e8 in un palazzetto di due piani vicino alla Chiesa delle Alcantarine, oggetto dell'intervento di restauro dello Studio Arrigoni Architetti (che sono intervenuti \u00ab\"rispettando il contesto architettonico con criteri di eleganza e funzionalit\u00e0\"\u00bb) . Ospita, oltre alle sale dell'esposizione permanente, anche una biblioteca di storia dell\u2019arte, un laboratorio didattico e uno spazio per mostre temporanee di arte del XX e XXI secolo. \nCollezione permanente.\n\u00abIl percorso della collezione permanente prevede per l'apertura un itinerario cronologico e per tipologie stilistico-formali di circa settanta opere: dalle origini del contemporaneo alla sezione sull'Informale in Italia e in Europa, per passare poi al filone astratto-geometrico e cinetico-programmato, alla Pittura Analitica e, infine, alle ricerche che oltrepassano gli statuti tradizionali del quadro e della scultura\u00bb. \nAlcuni degli artisti in collezione:"}
{"id": "8871979", "revid": "72396", "url": "https://it.wikipedia.org/wiki?curid=8871979", "title": "Castello Rabati", "text": "Il castello di Rabati (in georgiano: \u10e0\u10d0\u10d1\u10d0\u10d7\u10d8\u10e1 \u10ea\u10d8\u10ee\u10d4) \u00e8 una fortezza medievale costruita nel IX secolo con il nome di \"Castello di Lomisa\" nella citt\u00e0 di Akhaltsikhe nel sud della Georgia recentemente ricostruito a livello globale. La fortezza \u00e8 una delle principali attrazioni della regione Samtskhe-Javakheti insieme a Vardzia.\nNome.\nIl nome originale della fortezza nel IX secolo era Lomisa / Lomsia, che pu\u00f2 essere tradotto dal georgiano come \"Leone\", alla fine del XII secolo, Lomisa acquis\u00ec il nuovo nome Akhal-tsikhe, che letteralmente si traduce come \"Nuova fortezza\", Il nome moderno \"Rabati\" \u00e8 di origine ebraica / araba e significa qualsiasi luogo fortificato. Rabati era solitamente chiamato il quartiere commerciale della fortezza, in precedenza vivevano principalmente mercanti e artigiani ebrei nel quartiere di Rabat, tuttavia, il nome si \u00e8 gradualmente attaccato a tutta la fortezza stessa.\nStoria.\nSecondo le \"cronache georgiane\" la citt\u00e0 fu fondata nel IX secolo da Guaram Mampal, figlio del re di Tao. Alla fine del XII secolo Lomisa si trasform\u00f2 in una vera citt\u00e0 con il nuovo nome Akhal-tsikhe (Nuova Fortezza), che oltre alla fortezza aveva un serio sistema di fortificazioni a livello di citt\u00e0: alte mura, porte d'ingresso sorvegliate e torri di guardia. Dal XIII alla fine del XIV secolo \u00e8 stata la capitale di Samtskhe-Saatabago, governata dalla famiglia principesca georgiana (mtavari) e da una dinastia regnante del Principato di Samtskhe, la Casa di Jaqeli. \nNel 1393 la citt\u00e0 fu attaccata dagli eserciti di Tamerlano. Nonostante le invasioni turco-mongole, la fortezza resistette e continu\u00f2 a prosperare. Dopo il Trattato di Costantinopoli del 1590, l'intero territorio di Samtskhe-Saatabago pass\u00f2 sotto il dominio dell'Impero Ottomano. Turchi principalmente utilizzati per costruire edifici difensivi. Nel 1752 fu costruita la prima moschea a Rabati.\nIl metropolita John scrive alla fine del XVIII secolo che \"nonostante il fatto che gran parte della popolazione sia stata islamizzata, c'\u00e8 ancora una chiesa ortodossa funzionante\". Dopo la firma del Trattato di Georgievsk tra il Regno di Kartli e l'Impero russo, \u00e8 sorta la questione del destino di Akhaltsikhe. Il primo tentativo di prendere la fortezza nel 1810 fall\u00ec. Il principe Paskevich ha preso d'assalto con successo la fortezza 18 anni dopo, nella grande battaglia di Akhalzic. Dopo il trattato di Adrianopoli nel 1829, gli ottomani cedettero parte della regione di Akhaltiske. La fortezza e gli edifici adiacenti sono stati ampiamente ricostruiti e rinnovati nel 2011-2012 per attirare pi\u00f9 turisti nella zona.\nRestauro.\nNel maggio 2011 \u00e8 iniziata la ricostruzione della fortezza Rabati, che \u00e8 stata accompagnata dal restauro e dal completamento di molti edifici che sono stati distrutti in tempi immemorabili. A tal fine, il governo della Georgia ha stanziato 34 milioni di lari dal bilancio dello Stato. Nell'ambito del progetto, la moschea Akhmediye, il minareto della moschea, la madrasa, il castello Jakeli, i bagni, la cittadella, le mura della fortezza e la chiesa ortodossa sono stati aggiornati sul territorio della fortezza. Anche il tunnel che porta al fiume Potskhovi \u00e8 stato restaurato. Nell'ambito del progetto, sono state riparate due strade principali della fortezza, \u00e8 stata attrezzata una pavimentazione e sono state ripristinate le facciate e i tetti degli edifici."}
{"id": "8871983", "revid": "124550409", "url": "https://it.wikipedia.org/wiki?curid=8871983", "title": "Benedetto Capizzi", "text": "Nel 2008 \u00e8 stato nominato capo della nuova Commissione provinciale.\nArresto.\nIl 16 dicembre del 2008, Capizzi e altri 94 mafiosi sono stati arrestati nell'operazione \"Perseo\" (nome che deriva dall'eroe mitologico greco omonimo, che decapit\u00f2 Medusa). L'operazione ha contrastato una tentata ricostruzione della nuova Commissione provinciale mafiosa dopo gli arresti dei boss Bernardo Provenzano, Antonio Rotolo e Salvatore Lo Piccolo nel 2006 e 2007. L'obiettivo, come ha dichiarato un mafioso, era quello di \"ristabilire Cosa Nostra\" nel vecchio metodo, con un unico supremo boss, un \"capo dei capi\".\nCapizzi \u00e8 stato nominato come il possibile capo della Commissione. Tra gli altri membri c'erano storici boss di Cosa Nostra, come Gerlando Alberti, Gregorio Agrigento di San Giuseppe Jato, Giovanni Lipari, Gaetano Fidanzati, Giuseppe Scaduto da Bagheria e Salvatore Lombardo, il boss ottantasettenne da Montelepre. Molti dei mafiosi arrestati erano stati recentemente rilasciati dalla prigione per motivi di salute, e stavano servendo la loro condanna agli arresti domiciliari. Il latitante Matteo Messina Denaro avrebbe appoggiato la costituzione di questo organo interno a Cosa Nostra, pianificando di sostituire Capizzi qualora fosse stato arrestato. \nDiscordanze.\nQuando gli \u00e8 stata comunicata la scelta di nominare Capizzi, un altro boss, Gaetano Lo Presti, boss dell'area di Porta Nuova di Palermo nominato da Lo Piccolo nel 2007, ha messo in discussione la scelta, domandando: \"Chi ha autorizzato questo?\". Infatti, sosteneva che lui dovesse ricoprire quel ruolo, piuttosto che Capizzi. C'era anche una traccia di una nuova Guerra di Mafia sulle strade della Sicilia. Proprio questo timore ha spinto la polizia a portare avanti il lancio dell'operazione, risultata in 94 arresti. Lo Presti, le cui indiscrezioni al telefono hanno portato alla polizia all'inizio dell'operazione, si \u00e8 impiccato nella sua cella, alcune ore dopo essere arrestato."}
{"id": "8871986", "revid": "1444345", "url": "https://it.wikipedia.org/wiki?curid=8871986", "title": "Kaleidoscope Eyes", "text": "Kaleidoscope Eyes \u00e8 il terzo album in studio del gruppo musicale australiano Sheppard, pubblicato il 26 febbraio 2021."}
{"id": "8871991", "revid": "767487", "url": "https://it.wikipedia.org/wiki?curid=8871991", "title": "Roohi", "text": "Roohi \u00e8 un film del 2021 diretto da Hardik Mehta.\nCommedia horror in lingua hindi, prodotta da Dinesh Vijan con il marchio Maddock Films, che racconta la storia di un fantasma che rapisce delle spose durante le loro lune di miele.\nProduzione.\nIl film \u00e8 interpretato da Rajkummar Rao, Janhvi Kapoor e Varun Sharma.\nIl film \u00e8 stato annunciato il 29 marzo 2019 e le riprese sono iniziate il 14 giugno 2019 ad Agra.\nIl film sarebbe dovuto uscire nel mese di giugno 2020, ma la pandemia di COVID-19 in India ha causato l'interruzione della produzione.\nIl film \u00e8 infine uscito nelle sale l'11 marzo 2021.\nDistribuzione.\nL'uscita del film era inizialmente prevista per il 20 marzo 2020, ma i produttori hanno successivamente annunciato il 17 aprile come nuova data di uscita. Tuttavia, l'uscita del film \u00e8 stata ulteriormente spostata al 5 giugno.\nIl 15 febbraio 2021, il titolo del film \u00e8 stato cambiato in \"Roohi\" da \"Roohi Afzana\" ed \u00e8 stato rilasciato l'11 marzo 2021.\nColonna sonora.\nLa colonna sonora del film \u00e8 stata composta da Sachin \u2013 Jigar mentre il testo \u00e8 stato scritto da Amitabh Bhattacharya, IP Singh e Jigar Saraiya.\nLa canzone \"Nadiyon Paar (Let the Music Play Again)\" \u00e8 un remake della canzone del 2004 Shamur \"Let The Music Play\"."}
{"id": "8871992", "revid": "702184", "url": "https://it.wikipedia.org/wiki?curid=8871992", "title": "Coomologia", "text": "In matematica, in particolare in teoria dell'omologia e in topologia algebrica, coomologia \u00e8 un termine generale per indicare una successione di gruppi abeliani associati a uno spazio topologico, spesso definiti da un complesso di cocatene. La coomologia pu\u00f2 essere vista come un metodo per assegnare a uno spazio topologico invarianti algebrici pi\u00f9 ricchi rispetto all'omologia. Alcune versioni della coomologia nascono da un dualismo con la costruzione omologica. In altre parole, le cocatene sono funzioni sul gruppo delle catene della teoria omologica.\nDopo la sua nascita in ambito topologico, il concetto di coomologia \u00e8 diventato un elemento fondamentale della matematica nella seconda met\u00e0 del ventesimo secolo. Dall'idea iniziale di omologia come metodo per costruire invarianti algebrici di spazi topologici, il numero di applicazioni delle teorie dell'omologia e della coomologia si \u00e8 ampliata sia in geometria che in algebra. La terminologia tende a nascondere il fatto che, in molte applicazioni, la coomologia, una teoria controvariante, \u00e8 pi\u00f9 naturale dell'omologia. Questo ha a che fare con funzioni e pullback in ambito geometrico: dati due spazi formula_1 e formula_2 e una funzione formula_3 su formula_2 per qualsiasi mappa formula_5 la composizione con formula_6 d\u00e0 origine a una funzione formula_7 su formula_8 Le teorie della coomologia pi\u00f9 importanti hanno un prodotto, il prodotto cup, che conferisce loro una struttura di anello. A causa di questa caratteristica, la coomologia \u00e8 solitamente un invariante pi\u00f9 forte dell'omologia.\nCoomologia singolare.\nLa \"coomologia singolare\" \u00e8 un potente invariante topologico che a ogni spazio topologico associa un anello anticommutativo graduato. Ogni funzione continua formula_9 determina un omomorfismo dall'anello di coomologia di formula_10 a quello di formula_8 Questo pone forti restrizioni sulle possibili mappe da formula_1 a formula_13 A differenza di invarianti pi\u00f9 sottili come i gruppi di omotopia, l'anello di coomologia tende a essere effettivamente calcolabile per molti spazi comunemente considerati.\nPer uno spazio topologico formula_14 la definizione di coomologia singolare inizia con il complesso di catene singolari:\nPer definizione, l'omologia singolare di formula_1 \u00e8 l'omologia di questo complesso di catene (il nucleo di un omomorfismo modulo l'immagine del precedente). Pi\u00f9 in dettaglio: formula_17 \u00e8 il gruppo abeliano libero generato dall'insieme delle funzioni continue dall'formula_18-simplesso standard a formula_1 (chiamato \"formula_18-simplesso singolare in formula_1\"), e formula_22 \u00e8 l'formula_18-esimo omomorfismo di bordo. I gruppi formula_17 sono nulli per formula_25\nSi fissi un gruppo abeliano formula_26 e si sostituisca ogni gruppo formula_17 con il suo gruppo duale formula_28 e formula_22 con il suo omomorfismo duale\nIn questo modo si \"invertono tutte le frecce\" del complesso originale ottenendo un complesso di cocatene\nPer un numero intero formula_32 il \"gruppo di coomologia formula_18-esimo di formula_1\" con coefficienti in formula_26 \u00e8 formula_36 ed \u00e8 indicato con formula_37 Il gruppo formula_38 \u00e8 nullo per formula_25 Gli elementi di formula_40 sono chiamati \"formula_18-cocatene singolari\" con coefficienti in formula_42 Equivalentemente, una formula_18-cocatena su formula_1 pu\u00f2 essere identificata con una funzione dall'insieme degli formula_18-simplessi singolari di formula_1 ad formula_42 Gli elementi di formula_48 e formula_49 sono chiamati rispettivamente \"cocicli\" e \"cobordi\", mentre gli elementi di formula_50 sono chiamati \"classi di coomologia\" (perch\u00e9 sono classi di equivalenza di cocicli).\nNel seguito, il gruppo dei coefficienti formula_26 a volte \u00e8 omesso. Spesso si sceglie un anello commutativo formula_52 come gruppo dei coefficienti; in tal caso i gruppi di coomologia sono formula_52-moduli. Una scelta standard \u00e8 l'anello degli interi formula_54\nAlcune delle propriet\u00e0 formali della coomologia derivano direttamente delle propriet\u00e0 dell'omologia:\nD'altra parte, la coomologia ha una struttura che l'omologia non ha: per ogni spazio topologico formula_1 e per ogni anello commutativo formula_83 esiste un operatore bilineare, chiamato prodotto cup:\ndefinito da una formula esplicita su cocatene singolari. Il prodotto delle classi di coomologia formula_85 e formula_86 \u00e8 scritto come formula_87 o semplicemente come formula_88 Questo prodotto rende la somma diretta\nun anello graduato, chiamato \"anello di coomologia di formula_8\" Esso \u00e8 anticommutativo graduato nel senso che:\nPer ogni funzione continua formula_5 il pullback formula_93 \u00e8 un omomorfismo di formula_52-algebre graduate. Ne consegue che se due spazi sono omotopicamente equivalenti, allora i loro anelli di coomologia sono isomorfi.\nDi seguito sono elencate alcune delle interpretazioni geometriche del prodotto cup. Nel seguito, le variet\u00e0 sono intese senza bordo se non diversamente specificato. Per \"variet\u00e0 chiusa\" si intende una variet\u00e0 compatta (senza bordo), mentre per \"sottovariet\u00e0 chiusa\" formula_95 di una variet\u00e0 differenziabile formula_96 \u00e8 una sottovariet\u00e0 che \u00e8 un sottoinsieme chiuso di formula_97 non necessariamente compatto (sebbene formula_95 sia automaticamente compatta se formula_96 lo \u00e8).\nIn modo molto informale, in ogni spazio topologico formula_1 un elemento di formula_135 pu\u00f2 essere pensato come rappresentato da un sottospazio di codimensione formula_18 di formula_1 che possa muoversi liberamente su formula_8 Ad esempio, un modo per definire un elemento di formula_135 \u00e8 dare una funzione continua formula_6 da formula_1 a una variet\u00e0 differenziabile formula_96 e una sottovariet\u00e0 chiusa formula_95 di codimensione formula_18 di formula_96 con un'orientazione sul fibrato normale. Sempre in modo informale, si pu\u00f2 pensare alla classe risultante formula_146 come appartenente al sottospazio formula_147 di formula_8 Questo \u00e8 motivato dal fatto che la classe formula_149 si restringe allo zero nella coomologia del sottoinsieme aperto formula_150 La classe di coomologia formula_149 pu\u00f2 muoversi liberamente su formula_1 nel senso che formula_95 potrebbe essere sostituito da una qualsiasi deformazione continua di formula_95 all'interno di formula_155\nEsempi.\nIn quanto segue la coomologia \u00e8 considerata con coefficienti negli interi formula_156 salvo diversamente specificato.\nLa diagonale.\nIl prodotto cup sulla coomologia pu\u00f2 essere visto come proveniente dalla funzione diagonale formula_243 Pi\u00f9 precisamente: per tutti gli spazi formula_1 e formula_10 con classi di coomologia formula_246 e formula_247 esiste una classe di coomologia del \"prodotto esterno\" (o \"prodotto incrociato\") formula_248 Il prodotto cup delle classi formula_246 e formula_250 pu\u00f2 essere definito come il pullback del prodotto esterno dalla diagonale:\nIn alternativa, il prodotto esterno pu\u00f2 essere definito in termini di prodotto cup. Dati due spazi formula_1 e formula_2 siano formula_254 e formula_255 le due proiezioni. Allora il prodotto esterno delle classi formula_246 e formula_257 \u00e8:\nDualit\u00e0 di Poincar\u00e9.\nUn'altra interpretazione della dualit\u00e0 di Poincar\u00e9 \u00e8 che l'anello di coomologia di una variet\u00e0 orientata chiusa \u00e8 auto-duale in senso forte. Pi\u00f9 precisamente: sia formula_1 una variet\u00e0 orientata connessa chiusa di dimensione formula_167 e sia formula_3 un campo, allora formula_262 \u00e8 isomorfo a formula_3 e il prodotto\n\u00e8 un accoppiamento perfetto per ogni numero intero formula_81 In particolare, gli spazi vettoriali formula_71 e formula_267 hanno la stessa dimensione (finita). Allo stesso modo, il prodotto sulla coomologia intera modulo torsione con valori in formula_268 \u00e8 un accoppiamento perfetto su formula_54\nClassi caratteristiche.\nUn fibrato vettoriale reale orientato formula_270 di rango formula_271 su uno spazio topologico formula_1 determina una classe di coomologia su formula_14 la \"classe di Eulero\" formula_274 Informalmente, la classe di Eulero \u00e8 la classe dell'insieme degli zeri di una sezione globale di formula_275 Questa interpretazione pu\u00f2 essere resa pi\u00f9 esplicita quando formula_270 \u00e8 un fibrato vettoriale differenziabile su una variet\u00e0 differenziabile formula_14 poich\u00e9 allora una sezione differenziabile globale di formula_1 si annulla su una sottovariet\u00e0 di codimensione formula_271 di formula_8\nEsistono molti altri tipi di classi caratteristiche per fibrati vettoriali a valori in coomologia tra cui: le classi di Chern, le classi di Stiefel\u2013Whitney e le classi di Pontryagin.\nSpazi di Eilenberg\u2013MacLane.\nPer ogni gruppo abeliano formula_26 e per ogni numero naturale formula_225 c'\u00e8 uno spazio formula_283 il cui formula_111-esimo gruppo di omotopia \u00e8 isomorfo ad formula_26 e gli altri gruppi di omotopia sono nulli. Tale spazio \u00e8 chiamato spazio di \"Eilenberg-MacLane\". Questo spazio ha la notevole propriet\u00e0 di essere uno \"spazio di classificazione\" per la coomologia. Ossia esiste un elemento naturale formula_85 di formula_287 tale che ogni classe di coomologia di grado formula_111 su ogni spazio formula_1 \u00e8 il pullback di formula_85 per qualche funzione continua formula_291. Pi\u00f9 precisamente, il pullback della classe formula_85 d\u00e0 una biiezione\nper ogni spazio formula_1 con il tipo di omotopia di un CW-complesso. Qui formula_295 denota l'insieme delle classi di omotopia delle funzioni continue da formula_1 a formula_13\nAd esempio, lo spazio formula_298 (definito a meno di equivalenza omotopica) pu\u00f2 essere considerato il cerchio formula_299 Quindi la precedente descrizione dice che ogni elemento di formula_300 \u00e8 il pullback della classe formula_85 di un punto su formula_169 rispetto a qualche funzione continua formula_303\nQuesto permette di dare una descrizione del primo gruppo di coomologia con coefficienti in un gruppo abeliano formula_26 arbitrario per un CW-complesso formula_8 Ossia formula_306 \u00e8 in corrispondenza biunivoca con l'insieme delle classi di isomorfismo dei rivestimenti di Galois di formula_1 con gruppo formula_308 chiamati anche A-fibrati principali su formula_8 Se formula_1 \u00e8 connesso, si ha che formula_306 \u00e8 isomorfo a formula_312, dove formula_313 \u00e8 il gruppo fondamentale di formula_8 Per esempio, formula_315 classifica i rivestimenti doppi di formula_14 con l'elemento formula_317 corrispondente al rivestimento doppio banale: l'unione disgiunta di due copie di formula_8\nProdotto cap.\nPer ogni spazio topologico formula_14 il \"prodotto cap\" \u00e8 una forma bilineare\nper ogni formula_18 e formula_111 interi e per ogni anello commutativo formula_323 La funzione risultante\nrende l'omologia singolare di formula_1 un modulo sull'anello di coomologia singolare di formula_8\nSe formula_327 il prodotto cap induce l'omomorfismo naturale\nche \u00e8 un isomorfismo se formula_52 \u00e8 un campo.\nAd esempio, sia formula_1 una variet\u00e0 orientata non necessariamente compatta. Allora una sottovariet\u00e0 di codimensione formula_18 orientata chiusa formula_10 di formula_1 (non necessariamente compatta) determina un elemento di formula_334 e una sottovariet\u00e0 compatta orientata formula_111-dimensionale formula_336 di formula_1 determina un elemento di formula_338 Il prodotto cap formula_339 pu\u00f2 essere calcolato perturbando formula_10 e formula_336 per farli intersecare trasversalmente e quindi prendendo la classe della loro intersezione, che \u00e8 una sottovariet\u00e0 orientata compatta di dimensione formula_342\nUna variet\u00e0 formula_1 chiusa orientata di dimensione formula_167 ha una classe fondamentale formula_345 in formula_346 L'isomorfismo della dualit\u00e0 di Poincar\u00e9\n\u00e8 definito dal prodotto cap con la classe fondamentale di formula_8\nStoria della coomologia singolare.\nSebbene la coomologia sia fondamentale per la moderna topologia algebrica, la sua importanza non fu pienamente compresa per circa 40 anni dallo sviluppo dell'omologia. Il concetto di \"struttura cellulare duale\", che Henri Poincar\u00e9 us\u00f2 nella dimostrazione del suo teorema di dualit\u00e0 di Poincar\u00e9, conteneva il germe dell'idea di coomologia, ma questo fu compreso solo in seguito.\nCi sono stai vari precursori della coomologia. A met\u00e0 degli anni '20, J.W. Alexander e Solomon Lefschetz fondarono la teoria dell'intersezione dei cicli su variet\u00e0 differenziabili. Su una variet\u00e0 differenziabile formula_167-dimensionale orientata chiusa formula_97 un formula_18-ciclo e un formula_111-ciclo con intersezione non vuota avranno come intersezione, se in posizione generale, un formula_353-ciclo. Questo porta a una moltiplicazione tra classi di omologia:\nche retrospettivamente pu\u00f2 essere identificato con il prodotto cup sulla coomologia di formula_155\nNel 1930 Alexander aveva definito una prima nozione di cocatena, pensando a una formula_18-cocatena su uno spazio formula_1 come una funzione su piccoli intorni della diagonale in formula_358\nNel 1931, Georges De Rham mise in relazione l'omologia e le forme differenziali dimostrando il teorema di de Rham. Questo risultato pu\u00f2 essere espresso in modo pi\u00f9 semplice in termini coomologici.\nNel 1934, Lev Sem\u00ebnovi\u010d Pontrjagin dimostr\u00f2 il teorema di dualit\u00e0 di Pontryagin; un risultato sui gruppi topologici. Questo (in casi piuttosto speciali) ha fornito un'interpretazione della dualit\u00e0 di Poincar\u00e9 e della dualit\u00e0 di Alexander in termini di caratteri di gruppi.\nIn una conferenza del 1935 a Mosca, Andrey Kolmogorov e Alexander introdussero entrambi la coomologia e tentarono di costruire una struttura di prodotto in coomologia.\nNel 1936, Norman Steenrod costru\u00ec la coomologia di \u010cech dualizzando l'omologia di \u010cech.\nDal 1936 al 1938, Hassler Whitney ed Eduard \u010cech svilupparono il prodotto cup (trasformando la coomologia in un anello graduato) e il prodotto cap, e si resero conto che la dualit\u00e0 di Poincar\u00e9 pu\u00f2 essere espressa in termini di prodotto cap. La loro teoria era ancora limitata a complessi cellulari finiti.\nNel 1944, Samuel Eilenberg super\u00f2 i precedenti limiti tecnici e diede la definizione moderna di omologia e coomologia singolare.\nNel 1945, Eilenberg e Steenrod hanno determinato gli assiomi, discussi di seguito, che definiscono una teoria dell'omologia o della coomologia. Nel loro libro del 1952, \"Foundations of Algebraic Topology\", hanno dimostrato che le teorie esistenti di omologia e coomologia soddisfacevano effettivamente i loro assiomi.\nNel 1946, Jean Leray defin\u00ec la coomologia di fasci.\nNel 1948 Edwin Spanier, basandosi sul lavoro di Alexander e Kolmogorov, svilupp\u00f2 la coomologia di Alexander-Spanier.\nCoomologia di fasci.\nLa \"coomologia di fasci\" \u00e8 una generalizzazione della coomologia singolare, che consente \"coefficienti\" pi\u00f9 generali rispetto a un semplice gruppo abeliano. Per ogni fascio formula_270 di gruppi abeliani su uno spazio topologico formula_14 si hanno gruppi di coomologia formula_361 per formula_18 intero. In particolare, nel caso del fascio costante su formula_1 associato a un gruppo abeliano formula_308 i gruppi risultanti formula_38 coincidono con la coomologia singolare se formula_1 \u00e8 una variet\u00e0 differenziabile o un CW-complesso (ma non per spazi formula_1 arbitrari). A partire dagli anni '50, la coomologia di fasci \u00e8 diventata una parte centrale della geometria algebrica e dell'analisi complessa, anche a causa dell'importanza del fascio delle funzioni regolari e del fascio delle funzioni olomorfe.\nGrothendieck ha elegantemente definito e caratterizzato la coomologia di fasci nel linguaggio dell'algebra omologica. Il punto essenziale \u00e8 fissare lo spazio formula_1 e pensare alla coomologia di fasci come un funtore dalla categoria abeliana dei fasci su formula_1 ai gruppi abeliani. Si consideri il funtore che associa a un fascio formula_270 su formula_1 il gruppo abeliano delle sue sezioni globali su formula_14 formula_373 Questo funtore \u00e8 esatto a sinistra, ma non necessariamente esatto a destra. Grothendieck ha definito i gruppi di coomologia di fasci come i funtori derivati destri del funtore esatto a sinistra formula_374\nQuesta definizione suggerisce varie generalizzazioni. Ad esempio, si pu\u00f2 definire la coomologia di uno spazio topologico formula_1 con coefficienti in qualsiasi complesso di fasci, precedentemente chiamata ipercoomologia (ma di solito ora solo \"coomologia\"). Da quel punto di vista, la coomologia di fasci diventa una successione di funtori dalla categoria derivata dei fasci su formula_1 ai gruppi abeliani.\nIn senso pi\u00f9 ampio il termine \"coomologia\" \u00e8 spesso usato per i funtori derivati destri di un funtore esatto a sinistra su una categoria abeliana, mentre \"omologia\" \u00e8 usato per i funtori derivati sinistri di un funtore esatto a destra. Ad esempio, per un anello formula_83 i funtori derivati sinistri del prodotto tensoriale formula_378 di formula_52-moduli, cio\u00e8 i gruppi Tor formula_380 formano una \"teoria dell'omologia\" in ogni variabile. Allo stesso modo, i funtori derivati destri del funtore formula_381 cio\u00e8 i gruppi Ext formula_382 possono essere visti come una \"teoria della coomologia\" in ogni variabile.\nLa coomologia di fasci pu\u00f2 essere identificata con uno specifico gruppo Ext. Pi\u00f9 precisamente: per un fascio formula_270 su uno spazio topologico formula_14 formula_361 \u00e8 isomorfo a formula_386 dove formula_387 denota il fascio costante associato agli interi formula_156 ed Ext \u00e8 preso nella categoria abeliana dei fasci su formula_8\nCoomologia di variet\u00e0 algebriche.\nEsistono numerosi strumenti costruiti per calcolare la coomologia delle variet\u00e0 algebriche. Il caso pi\u00f9 semplice \u00e8 la determinazione della coomologia per variet\u00e0 proiettive lisce su un campo di caratteristica formula_390 Gli strumenti della teoria di Hodge, chiamati strutture di Hodge, aiutano a calcolare la coomologia di queste variet\u00e0 (fornendo anche informazioni pi\u00f9 raffinate). Nel caso pi\u00f9 semplice, la coomologia di un'ipersuperficie liscia in formula_391 pu\u00f2 essere determinata dal solo grado del polinomio che la definisce.\nQuando si considerano le variet\u00e0 su un campo finito o su un campo di caratteristica formula_392 le definizioni classiche di omologia e coomologia vengono meno e sono quindi necessari strumenti pi\u00f9 potenti. Su campi finiti questo accade poich\u00e9 le variet\u00e0 sono formate solo da un insieme finito di punti. Grothendieck ha introdotto l'idea delle topologie di Grothendieck e ha utilizzato la coomologia di fasci sulla topologia \u00e9tale (che \u00e8 una particolare topologia di Grothendieck) per definire una teoria della coomologia per variet\u00e0 su un campo finito. Usando la topologia \u00e9tale si pu\u00f2 costruire la coomologia formula_393-adica per una variet\u00e0 su un campo di caratteristica formula_392 per formula_395 Questa \u00e8 definita come\nSe si ha uno schema di tipo finito\nallora c'\u00e8 un'uguaglianza tra le dimensioni della coomologia di Betti di formula_398 e la coomologia formula_393-adica di formula_400 ogni volta che la variet\u00e0 \u00e8 liscia su entrambi i campi. Oltre a queste teorie della coomologia, ci sono altre teorie coomologiche chiamate teorie della coomologia di Weil che si comportano in modo simile alla coomologia singolare. Esiste una congetturale teoria dei motivi che sta alla base di tutte le teorie della coomologia di Weil.\nUn altro utile strumento di calcolo \u00e8 la successione dei blow up. Dato un sottoschema formula_401 di codimensione maggiore o uguale a formula_402 esiste un quadrato cartesiano\nA questo si associa una successione esatta lunga\nSe la sottovariet\u00e0 formula_336 \u00e8 liscia, i morfismi di connessione sono tutti banali e quindi\nAssiomi e teorie della coomologia generalizzata.\nEsistono vari modi per definire la coomologia per gli spazi topologici come la coomologia singolare, la coomologia di \u010cech, la coomologia Alexander\u2013Spanier o la coomologia di fasci (qui la coomologia di fasci \u00e8 considerata solo con coefficienti in un fascio costante). Queste teorie danno risultati diversi per alcuni spazi, ma c'\u00e8 una grande classe di spazi su cui coincidono. Questo \u00e8 pi\u00f9 chiaro se visto assiomaticamente: c'\u00e8 un elenco di propriet\u00e0 conosciute come assiomi di Eilenberg-Steenrod tali che due qualunque costruzioni che soddisfano queste propriet\u00e0 coincideranno almeno su tutti i CW-complessi. Esiste una versione degli assiomi per una teoria dell'omologia e una versione per una teoria della coomologia. Alcune teorie possono essere viste come strumenti per calcolare la coomologia singolare per spazi topologici particolari, come la coomologia simpliciale per complessi simpliciali, la coomologia cellulare per CW-complessi e la coomologia di de Rham per variet\u00e0 differenziabili.\nUno degli assiomi di Eilenberg-Steenrod per una teoria della coomologia \u00e8 l'assioma dimensionale: se formula_168 \u00e8 un punto singolo, allora formula_408 per ogni formula_409 Intorno al 1960, George W. Whitehead osserv\u00f2 che \u00e8 utile omettere completamente l'assioma dimensionale, cos\u00ec facendo si ha la nozione di teoria dell'omologia generalizzata o di teoria della coomologia generalizzata (definita di seguito). Esistono teorie della coomologia generalizzate come la teoria K o il cobordismo complesso che forniscono molte informazioni su uno spazio topologico non direttamente accessibili dalla coomologia singolare (in questo contesto, la coomologia singolare \u00e8 spesso chiamata \"coomologia ordinaria\").\nPer definizione, una \"teoria dell'omologia generalizzata\" \u00e8 una successione di funtori formula_410 con formula_18 intero, dalla categoria delle CW-coppie formula_412 (dove formula_1 \u00e8 un CW-complesso e formula_26 \u00e8 un sottocomplesso) alla categoria dei gruppi abeliani, e una trasformazione naturale formula_415 chiamata \"omomorfismo di bordo\" (qui formula_416 \u00e8 un'abbreviazione per formula_417). Gli assiomi sono:\nGli assiomi per una teoria della coomologia generalizzata si ottengono essenzialmente invertendo le frecce. Pi\u00f9 precisamente: una \"teoria della coomologia generalizzata\" \u00e8 una successione di funtori controvarianti formula_435 (con formula_18 intero) dalla categoria delle CW-coppie alla categoria dei gruppi abeliani, con una trasformazione naturale formula_437 detta \"omomorfismo di bordo\" (dove formula_438 indica formula_439). Gli assiomi sono:\nUno spettro determina sia una teoria dell'omologia generalizzata che una teoria della coomologia generalizzata. Un risultato fondamentale di Brown, Whitehead e Adams afferma che ogni teoria dell'omologia generalizzata proviene da uno spettro e, allo stesso modo, ogni teoria della coomologia generalizzata proviene da uno spettro. Questo generalizza la rappresentabilit\u00e0 della coomologia ordinaria per mezzo degli spazi di Eilenberg-MacLane.\nUna questione sottile \u00e8 che il funtore dalla categoria di omotopia stabile (la categoria di omotopia degli spettri) alle teorie dell'omologia generalizzata sulle CW-coppie non \u00e8 un'equivalenza sebbene dia una biiezione sulle classi di isomorfismo. Ci sono funzioni diverse da zero nella categoria di omotopia stabile (chiamate mappe fantasma) che inducono la funzione nulla tra teorie dell'omologia su CW-coppie. Analogamente, il funtore dalla categoria di omotopia stabile alle teorie di coomologia generalizzata sulle CW-coppie non \u00e8 un'equivalenza. \u00c8 la categoria di omotopia stabile, non queste altre categorie, che ha buone propriet\u00e0 come essere una categoria triangolata.\nSe si preferisce che le teorie dell'omologia o della coomologia siano definite su tutti gli spazi topologici e non solo su CW-complessi, un approccio standard \u00e8 quello di includere l'assioma che ogni equivalenza di omotopia debole induce un isomorfismo in omologia o coomologia. Questo, ad esempio, \u00e8 vero per l'omologia singolare o per la coomologia singolare, ma non per la coomologia di fasci. Poich\u00e9 ogni spazio ammette un'equivalenza di omotopia debole da un CW-complesso, questo assioma riduce le teorie dell'omologia o della coomologia su tutti gli spazi alla corrispondente teoria sui CW-complessi.\nAlcuni esempi di teorie della coomologia generalizzata sono:\nMolte di queste teorie contengono pi\u00f9 informazioni della coomologia ordinaria, ma sono pi\u00f9 difficili da calcolare.\nSi dice che una teoria della coomologia formula_270 sia \"moltiplicativa\" se formula_465 ha la struttura di un anello graduato per ogni spazio formula_8 Nel linguaggio degli spettri, ci sono molte nozioni che contengono pi\u00f9 informazioni di quelle contenute nello spettro di un anello, come uno spettro di un formula_467-anello, dove il prodotto \u00e8 commutativo e associativo in senso forte."}
{"id": "8871999", "revid": "247222", "url": "https://it.wikipedia.org/wiki?curid=8871999", "title": "Personaggi de Il paradiso delle signore", "text": ""}
{"id": "8872002", "revid": "764447", "url": "https://it.wikipedia.org/wiki?curid=8872002", "title": "Ambasciata d'Italia a Harare", "text": "L'ambasciata d'Italia a Harare \u00e8 la missione diplomatica della Repubblica Italiana nella Repubblica dello Zimbabwe.\nHa sede a Harare al numero 7 di Bartholomew Close, nel sobborgo di Greendale.\nAltre sedi diplomatiche d'Italia in Zimbabwe.\nL'Italia possiede anche un ufficio del corrispondente consolare a Bulawayo."}
{"id": "8872004", "revid": "2160814", "url": "https://it.wikipedia.org/wiki?curid=8872004", "title": "Lex Sempronia", "text": "Con lex Sempronia si fa riferimento a numerosi plebisciti proposti dai tribuni della plebe Tiberio e Caio Sempronio Gracco nel 133 a.C., 123 o 122 a.C., che erano principalmente orientati a favore della plebe e della fazione dei \"populares\". Possono anche fare riferimento ad altri procedimenti legislativi, come leggi comiziali, da parte di altri magistrati della gens Sempronia.\n\"Leges Semproniae Gracchae\".\nAlcune delle proposte di legge dei Gracchi entrarono in effetto come \"leges Semproniae\" e vennero nominate anche riforme graccane.\n\"Leges Semproniae\" di Tiberio.\nI plebisciti promulgati da Tiberio Sempronio Gracco si collocano nel 133 a.C., l'anno del suo tribunato della plebe, a seguito di cui fu ucciso.\n\"Lex Sempronia agraria\".\nLa \"lex Sempronia agraria\" \u00e8 il pi\u00f9 grande dei provvedimenti presi da Tiberio Gracco, in un plebiscito che scaten\u00f2 non poche opposizioni da parte degli ottimati. La legge stabiliva che ogni \"pater familias\" poteva possedere 500 iugeri di terreno, pi\u00f9 250 per ogni figlio fino a un massimo di 1000 iugeri; la maggior parte degli appezzamenti viene tolto ai grandi latifondi e ridistribuito tramite una commissione di \"triumviri\", di cui faceva parte Tiberio, il fratello Caio e Appio Claudio. Dopo una probabile \"lex de lege Sempronia agraria abroganda\", Sar\u00e0 ripresa dal fratello Gracco e ampliata dalla \"lex Julia agraria\" del 59 a.C.;\n\"Lex Sempronia agraria altera\".\nUn altro plebiscito di Tiberio, forse parte della \"lex Agraria\". Viene concessa ai \"triumviri\" della commissione della \"lex agraria\" anche il potere di giudicare sulle controversie di natura pubblica e privata degli appezzamenti terrieri. Vengono qualificati come \"triumviri agris d(andis) a(dsignandis) i(udicandis)\".\n\"Lex Sempronia de magistratu Marco Octavio abrogando\".\nPlebiscito in cui il tribuno della plebe Marco Ottavio viene deposto dalla sua carica perch\u00e9 \"ha agito contro gli interessi della plebe\", dal momento che aveva numerose volte posto il veto sulla \"lex agraria\", la quale era di chiaro vantaggio per la plebe. Si tratta del primo esempio di deposizione di un tribuno della plebe (\"abrogatio potestatis tribuniciae\").\n\"Leges Semproniae\" di Caio.\nGli anni dell'attivit\u00e0 politica di Caio Gracco si collocano nel suo primo e secondo tribunato, rispettivamente nel 123 e nel 122 a.C.; non riusc\u00ec a vincere le elezioni per il 121 a.C. e in quell'anno fu assassinato.\n\"Lex Sempronia agraria\".\nCirca dieci anni dopo l'uccisione di Tiberio Gracco, nel 123 a.C. Caio riprese l'iniziativa dei \"populares\" e fece nuovamente passare la \"lex agraria\", che non aveva fatto in tempo a entrare in atto. Oltre riprendere la riforma del fratello per porla in atto, pare che abbia anche esteso le disposizioni per tutti i latini.\n\"Lex Sempronia frumentaria\".\nFu la prima delle \"leges frumentariae\": disponeva che l\"'aerarium\" doveva acquistare del grano in Sicilia e fare in modo che giungesse al porto di Ostia. Ogni \"cives\" avrebbe poi avuto diritto a ricevere una determinata quantit\u00e0 di grano, probabilmente 5 \"modii\", al prezzo di \"senos aeris et trientes\", ossia di sei assi e un terzo. Probabilmente a seguito di questa legge furono edificati gli \"horrea semproniana\" citati da Plutarco nelle \"Vite parallele\" di Tiberio e Caio Gracco.\n\"Lex Sempronia militaris\".\nVengono affidate alle casse statali le spese per l'equipaggiamento militare e viene imposto il limite di et\u00e0 a 17 anni per i reclutamenti. Probabilmente abrogata dalla \"lex Iunia militaris\" del 109 a.C.\n\"Lex Sempronia de abactis\".\nStabiliva che un magistrato destituito per volere popolare non poteva ricoprire altre magistrature. In seguito fu abrogata per richiesta della madre Cornelia.\n\"Lex Sempronia de provincia Asia\".\nCon questa legge venivano regolate le decime nella provincia d'Asia con contratti firmati da censori.\n\"Lex Sempronia de capite civis romani\".\nViene limitata l'istituzione di \"quaestiones extraordinariae\" nell'ambito giudiziario, e vengono rimesse al popolo le decisioni sui processi con la pena di morte (\"ne de capite civium romanorum iniussu populi iudicaretur\"): viene quindi rafforzato il diritto della \"provocatio ad populum\" nei processi capitali, in modo da evitare che alcuni di questi passassero come \"perduellio\" (reato che non ammetteva la \"provocatio ad populum\") e i magistrati che trascuravano o non tenevano in considerazione questo diritto sono penalmente perseguibili.\n\"Lex Sempronia de Publio Popilio Laenate\".\nPlebiscito indetto, sulla base della \"lex Sempronia de capite civis romani\", per istituire una \"quaestio extraordinaria\" contro Publio Popilio Lenate, che aveva istituito un processo \"iniussu populi\", ossia \"non per volere del popolo\", contro il fratello Tiberio e i suoi sostenitori. Popilio si autoesili\u00f2 prima dell'esito del giudizio.\n\"Lex Sempronia de sicariis et veneficiis\".\nLegge dalla dubbia esistenza, avrebbe stabilito \"ne quis iudicio circumveniretur\", ossia \"che nessuno sia incastrato in un processo\". Ancora adesso \u00e8 molto dibattuta e non sono chiare le disposizioni.\n\"Lex Sempronia de coloniis Tarentum et Capuam deducendis\".\nProvvedimento legislativo per la deduzione di diverse colonie, tra cui Taranto, Capua e forse anche Scolacium.\n\"Lex Sempronia de noviis portoriis\".\nAvrebbe introdotto nuovi pedaggi, tasse e disposizioni relative agli appalti dei \"publicani\".\n\"Lex Sempronia de provinciis consularibus\".\nDel 123 o del 122 a.C., questa legge, particolarmente importante, stabil\u00ec che la scelta a sorte e l\"'ornatio\" (ossia il calcolo e la consegna delle spese per il governatore) delle province dovevano essere effettuate dal Senato prima delle elezioni consolari, per impedire ogni ingerenza dei nuovi eletti; tale legge prevedeva anche l'esclusione dello \"ius intercessionis\" da tale senatoconsulto.\n\"Lex Sempronia viaria\".\nDel 123 o 122 a.C., chiamata anche \"lex Sempronia de viis muniendis\", ordin\u00f2 la costruzione di strade, di granai (\"horrea\") e di edifici pubblici. Potrebbe essere una disposizione della \"lex Sempronia agraria\", resa necessaria dalla frammentazione dei piccoli appezzamenti terrieri."}
{"id": "8872027", "revid": "380654", "url": "https://it.wikipedia.org/wiki?curid=8872027", "title": "Camacho (wrestler)", "text": ""}
{"id": "8872035", "revid": "1959153", "url": "https://it.wikipedia.org/wiki?curid=8872035", "title": "Succiacapre vessillario", "text": ""}
{"id": "8872045", "revid": "1563111", "url": "https://it.wikipedia.org/wiki?curid=8872045", "title": "Kenny Scharf", "text": "Contemporaneo di Jean-Michel Basquiat e Keith Haring, la produzione fai-da-te di Scharf spazia tra pittura, scultura, moda, video, performance art e arte di strada. Alcune delle sue opere comprendono icone della cultura pop, come \"Gli antenati\" e \"I pronipoti\", o caricature della classe media americana in ambientazioni fantascientifiche apocalittiche.\nBiografia.\nNato a Los Angeles nel 1958, Scharf cresce nella California meridionale del secondo dopoguerra, rimanendo affascinato dalla televisione e dallo stile modernista. Si trasferisce quindi a Manhattan, dove consegue un B.F.A. in pittura alla School of Visual Arts di New York nel 1980. Nell'East Village degli anni '80, Scharf inaugura le sue \"caverne cosmiche\" (\"Cosmic Caverns\"), installazioni immersive di luce nera e vernice fluorescente che fungono anche da discoteche. La prima \"caverna\", nota come \"ripostiglio cosmico\" (\"Cosmic Closet\"), viene allestita nel 1981 nell'appartamento condiviso da Scharf e Keith Haring a Times Square. Nello stesso periodo, Scharf allestisce importanti mostre alla Fun Gallery e alla Shafrazi Art Gallery, prima di vedere il suo lavoro accolto dalle istituzioni museali.\nIn aggiunta alle esposizioni, Scharf ha disegnato la copertina dell'album \"Bouncing Off the Satellites\", dei B-52, e ha realizzato l'episodio pilota dello show televisivo \"The Groovenians\" su Cartoon Network. Nel 2020, ha collaborato con Dior per la presentazione di una nuova collezione della \"maison\" francese."}
{"id": "8872053", "revid": "1573940", "url": "https://it.wikipedia.org/wiki?curid=8872053", "title": "Penelope pileata", "text": "La penelope crestabianca o guan crestabianca (Penelope pileata ) \u00e8 un uccello galliforme della famiglia dei Cracidi endemico del Brasile centro-settentrionale.\nDescrizione.\nDimensioni.\nMisura circa di lunghezza per un peso di .\nAspetto.\nLa penelope crestabianca \u00e8 una delle rappresentanti pi\u00f9 colorate del suo genere, presentando un contrasto molto marcato tra la colorazione scura delle parti superiori e quella relativamente chiara delle inferiori. In questo uccello delle foreste la cresta \u00e8 relativamente sviluppata: le lunghe e strette piume bianche si allargano all'estremit\u00e0, dove sono striate e bordate di rossiccio. Il collo e le parti inferiori sono castano-rossicce e si avvicinano al bordeaux sulla parte posteriore del collo. Le piume del petto presentano evidenti bordi bianchi distribuiti in modo piuttosto discontinuo. Le parti superiori, comprese anche le timoniere centrali, sono di colore verde scuro o nero-verdastro, con le piume delle spalle che presentano degli evidenti margini bianco-grigiastri. Le timoniere esterne sono nero-bluastre con una lucentezza verde sui margini esterni.\nLa faccia \u00e8 grigio-ardesia scuro con delle piume nere sparse e una zona nera trasversale sulla sommit\u00e0 della fronte che funge da linea di demarcazione tra il bianco del cappuccio e il colore scuro della faccia. Le pliche di carne flaccida sotto il mento sono rosse. Nel maschio, l'iride \u00e8 di colore rosso scuro, mentre nella femmina \u00e8 un po' pi\u00f9 chiara. Le zampe e i piedi sono rosso-corallo, gli artigli neri. Alla nascita, i pulcini hanno una distinta striscia nera delimitata da strie giallo-grigiastre intorno al cappuccio. Questa linea nera spezzata diventa pi\u00f9 larga e pi\u00f9 continua dietro le orecchie, quindi prosegue lungo i lati del collo. Il piumino della testa varia considerevolmente dal marrone al grigio cenere. Le ali sono marrone scuro con striature giallastre, le timoniere nere con barre giallastre. Dall'et\u00e0 di 50 giorni, i giovani assumono gi\u00e0 l'aspetto dei genitori: le prime piume adulte compaiono ovunque, tranne che sulla testa e sul collo.\nVoce.\nQuesta caratteristica dell'animale \u00e8 pressoch\u00e9 sconosciuta. \"Xeno-Canto\" segnala solamente delle grida rauche provenienti senza dubbio da questo uccello registrate nella Serra dos Caraj\u00e1s, nella parte orientale dello stato del Par\u00e1, in Brasile.\nBiologia.\nNel suo atteggiamento e nelle sue abitudini, la penelope crestabianca non differisce molto dalle grandi penelopi che appartengono alla famiglia dei Cracidi. \u00c8 strettamente imparentata con la penelope frontebianca (\"Penelope jacucaca\"), a cui assomiglia per dimensioni, proporzioni e comportamento. In base agli studi effettuati in cattivit\u00e0, sembra essere una specie abbastanza pacifica, anche se in determinate circostanze pu\u00f2 essere piuttosto aggressiva, il che suggerisce probabilmente che nel suo ambiente naturale essa \u00e8 territoriale.\nAlimentazione.\nPer quanto riguarda la dieta di questa specie, non abbiamo a disposizione informazioni precise. Comunque, le altre penelopi sono quasi esclusivamente vegetariane: consumano bacche, frutta e semi, ma non disdegnano gli invertebrati.\nRiproduzione.\nIn cattivit\u00e0, la covata \u00e8 costituita a volte da 4 uova, ma 3 sembrerebbe essere la norma. Queste hanno una forma ellittica e le due estremit\u00e0 smussate sono quasi identiche. Secondo Delacour, poco prima della schiusa, misurano circa per 5 e pesano poco pi\u00f9 di , pi\u00f9 di quelle della penelope crestata, che per\u00f2 \u00e8 pi\u00f9 pesante.\nAlla nascita, i pulcini pesano tra 64 e 70 grammi. A 30 giorni pesano 240 grammi, a 90 giorni raggiungono i 550 grammi. Le pieghe flaccide sotto il mento compaiono dopo 60 giorni e sono di colore rosa pallido. Non conosciamo la ripartizione dei compiti tra i genitori per quanto riguarda l'alimentazione e l'educazione dei giovani. Anche la durata della dipendenza dai genitori \u00e8 sconosciuta.\nDistribuzione e habitat.\nCome gli altri membri della famiglia, la penelope crestabianca \u00e8 originaria dell'America del Sud. Pi\u00f9 precisamente, questa specie \u00e8 endemica del Brasile. Il suo areale copre una superficie piuttosto piccola a sud del Rio delle Amazzoni, tra il corso inferiore del Rio Madeira e il corso inferiore del Rio Tapaj\u00f3s. La specie \u00e8 considerata monotipica.\nLe penelopi crestabianca vivono nelle foreste umide tropicali di pianura. Sembrano essere presenti esclusivamente nelle zone dove la vegetazione \u00e8 particolarmente fitta, quindi passano spesso inosservate e le informazioni riguardo alle loro abitudini sono scarse. Ulteriori notizie sull'ecologia di questo uccello devono essere ancora raccolte.\nConservazione.\nSecondo \"Handbook of the Birds of the World\" la specie non \u00e8 da considerarsi minacciata nel complesso. Ancora abbastanza comune nella foresta nazionale del Tapaj\u00f3s, \u00e8 tuttavia rara nelle regioni del Santarem e del Par\u00e1. \u00c8 poco frequente anche negli zoo e in altri luoghi di cattivit\u00e0. Secondo \"BirdLife International\", il suo areale viene stimato in chilometri quadrati e il numero di esemplari \u00e8 in diminuzione a causa della distruzione dell'habitat. La popolazione complessiva viene valutata a meno di individui o esemplari maturi e la specie \u00e8 classificata come \u00abvulnerabile\u00bb (\"Vulnerable\")."}
{"id": "8872061", "revid": "1363832", "url": "https://it.wikipedia.org/wiki?curid=8872061", "title": "Paul Pfeiffer", "text": "Ha conseguito il dottorato di ricerca presso l'Universit\u00e0 di Zurigo, studiando sotto Alfred Werner. La sua tesi, presentata nel 1898, trattava degli addotti degli alogenuri di stagno. Pfeiffer era considerato l'allievo di maggior successo di Werner e divenne presto suo assistente. Il lavoro di Pfeiffer abbracciava molti temi. L'effetto Pfeiffer, che coinvolge le interazioni tra i soluti chirali, prende il nome dalle sue scoperte."}
{"id": "8872073", "revid": "22356", "url": "https://it.wikipedia.org/wiki?curid=8872073", "title": "Chuhsiungichthyidae", "text": "I Chuhsiungichthyidae sono una famiglia di pesci ossei estinti, appartenenti agli ittiodectiformi. Vissero nel Cretaceo inferiore (Hauteriviano - Albiano, circa 130 - 105 milioni di anni fa) e i loro resti fossili sono stati ritrovati in Asia.\nDescrizione.\nQuesti pesci erano di medie dimensioni, nell'ordine delle decine di centimetri di lunghezza, ma erano tendenzialmente pi\u00f9 piccoli rispetto alla maggior parte degli ittiodectiformi del Cretaceo, che solitamente superavano il metro di lunghezza. I membri della famiglia Chuhsiungichthyidae possedevano una serie di caratteristiche che li distinguevano da qualunque altro ittiodectiforme noto. Ad esempio, il corpo era pi\u00f9 corto e alto, e la lunghezza della testa era maggiore rispetto a quella degli altri ittiodectiformi. La pinna anale, inoltre, era dotata di un numero di raggi maggiore e quindi era pi\u00f9 allungata. Il numero di vertebre era minore rispetto a quello della maggior parte degli ittiodectiformi; le vertebre addominali erano meno di quelle caudali, e in generale le vertebre erano pi\u00f9 alte che lunghe. Alcune caratteristiche dei Chuhsiungichthyidae si riscontrano anche in altri teleostei primitivi, come i denti lungo il margine delle fauci pi\u00f9 o meno uniformi, l'apertura boccale piccola e la cresta supraoccipitale relativamente bassa. \nClassificazione.\nLa famiglia Chuhsiungichthyidae venne istituita nel 1994 da Yabumoto, per comprendere i generi \"Chuhsiungichthys\" e \"Mesoclupea\"; successivamente, nel 2014, venne ascritto a questa famiglia anche il nuovo genere \"Jinjuichthys\". Sembra che i Chuhsiungichthyidae fossero un clade piuttosto arcaico degli ittiodectiformi, un grande gruppo di pesci teleostei solitamente di attitudini predatorie, tipici dei mari del Giurassico superiore e del Cretaceo. I Chuhsiungichthyidae potrebbero essere rappresentanti basali del gruppo, insolitamente conosciuti per forme esclusivamente del Cretaceo inferiore asiatico: \"Mesoclupea\" \u00e8 noto per fossili dell'Aptiano - Albiano della Cina sudorientale, \"Chuhsiungichthys\" per fossili dell'Hauteriviano - Barremiano e dell'Aptiano del Giappone e dell'Albiano della Cina sudoccidentale, \"Jinjuichthys\" per fossili dell'Hauteriviano - Barremiano o dell'Aptiano - Albiano della Corea del Sud.\nPaleoecologia.\nI membri della famiglia Chuhsiungichthyidae sono tra i pochi ittiodectiformi che evidentemente abitavano acque dolci o salmastre, oltre ad \"Aidachar\" dell'Uzbekistan e ad alcuni cladociclidi del Brasile e dell'Africa. Si suppone che i membri di questa famiglia formassero un gruppo monofiletico, originatosi probabilmente in ambienti dulciacquicoli dell'Asia orientale."}
{"id": "8872075", "revid": "36426", "url": "https://it.wikipedia.org/wiki?curid=8872075", "title": "Via di San Giuseppe", "text": ""}
{"id": "8872076", "revid": "1745361", "url": "https://it.wikipedia.org/wiki?curid=8872076", "title": "RAP", "text": ""}
{"id": "8872077", "revid": "8660", "url": "https://it.wikipedia.org/wiki?curid=8872077", "title": "Helsinki 69ers", "text": "Gli Helsinki 69ers sono stati una squadra di football americano di Helsinki, in Finlandia; fondati nel 1991, hanno chiuso alla fine della stagione 2015."}
{"id": "8872080", "revid": "110157", "url": "https://it.wikipedia.org/wiki?curid=8872080", "title": "Yorkshire Sculpture Park", "text": "Lo Yorkshire Sculpture Park (YSP) \u00e8 una galleria d'arte all'aperto di West Bretton, nelle vicinanze di Wakefield, in Inghilterra.\nDescrizione.\nIl parco si trova sul confine fra il West e il South Yorkshire e occupa 500 acri dei terreni di Bretton Hall, una tenuta del XVIII secolo che fu usata come villa di famiglia fino alla met\u00e0 del XX secolo, quando divenne il Bretton Hall College. L'area \u00e8 occupata da capricci, scorci paesaggistici decorativi, e strutture architettoniche del XVIII secolo fra cui il parco e il rifugio dei cervi (trasformato da James Turrell in un'installazione), una ghiacciaia, e una serra delle camelie. Il museo comprende una delle pi\u00f9 grandi collezioni di bronzi in tutta Europa di Henry Moore e le opere di altri artisti di fama internazionale come Barbara Hepworth."}
{"id": "8872091", "revid": "465169", "url": "https://it.wikipedia.org/wiki?curid=8872091", "title": "Embers (James Newman)", "text": "Embers \u00e8 un singolo del cantante britannico James Newman, pubblicato l'11 marzo 2021 su etichetta discografica BMG Rights Management UK.\nIl brano \u00e8 stato selezionato per rappresentare il Regno Unito all'Eurovision Song Contest 2021, nella cui finale si \u00e8 classificato ultimo, non ottenendo nessun punto.\nDescrizione.\nJames Newman era stato inizialmente selezionato internamente per rappresentare il suo paese all'Eurovision Song Contest 2020 con la canzone \"My Last Breath\", prima della cancellazione dell'evento. A febbraio 2021 l'emittente televisiva BBC l'ha riconfermato per l'edizione eurovisiva successiva. \"Embers\" \u00e8 stato confermato come nuovo brano eurovisivo per il Regno Unito il 10 marzo 2021, ed \u00e8 stato pubblicato sulle piattaforme digitali il mattino seguente, poco dopo essere stato trasmesso in anteprima su BBC Radio 2 in un'intervista con Ken Bruce.\nNel maggio successivo, James Newman si \u00e8 esibito nella finale eurovisiva a Rotterdam, dove si \u00e8 piazzato all'ultimo posto su 26 partecipanti senza ottenere nessun punto dalle giurie o dal televoto."}
{"id": "8872092", "revid": "287204", "url": "https://it.wikipedia.org/wiki?curid=8872092", "title": "Dan Zahavi", "text": "Attualmente \u00e8 docente presso l'universit\u00e0 di Copenaghen e l'universit\u00e0 di Oxford.\nBiografia.\nDan Zahavi \u00e8 nato a Copenaghen, in Danimarca, da padre israeliano e madre danese. Ha studiato fenomenologia all'Universit\u00e0 di Copenaghen, conseguendo il dottorato di ricerca nel 1994 presso gli Archivi Husserl della Katholieke Universiteit di Lovanio, in Belgio, con Rudolf Bernet come supervisore. Nel 1999 ha ottenuto l'abilitazione presso l'Universit\u00e0 di Copenaghen, dove nel 2002 ha ottenuto una cattedra e il ruolo direttore del Center for Subjectivity Research. Dal 2018 \u00e8 docente anche presso l'Universit\u00e0 di Oxford.\nPensiero.\nZahavi scrive di fenomenologia (con riferimento in particolar modo alla filosofia di Edmund Husserl) e di filosofia della mente. Nei suoi testi si \u00e8 occupato principalmente di temi come il s\u00e9, l'autocoscienza e l'intersoggettivit\u00e0. \u00c8 co-editore della rivista \"Phenomenology and the Cognitive Sciences\". Le opere di Zahavi sono state tradotte in pi\u00f9 di trenta lingue."}
{"id": "8872096", "revid": "8660", "url": "https://it.wikipedia.org/wiki?curid=8872096", "title": "Vaahteraliiga 2015", "text": "La Vaahteraliiga 2015 \u00e8 stata la 36\u00aa edizione del campionato di football americano di primo livello, organizzato dalla SAJL.\nStagione regolare.\nClassifica.\nLa classifica della regular season \u00e8 la seguente:"}
{"id": "8872100", "revid": "287204", "url": "https://it.wikipedia.org/wiki?curid=8872100", "title": "Giuseppe Cairati", "text": "Biografia.\nGiuseppe Cairati \u00e8 cresciuto a Milano e studi\u00f2 oboe e direzione d'orchestra al Real Conservatorio di musica. Lavor\u00f2 come oboista, direttore d'orchestra e come direttore dei cori al Teatro alla Scala. Lavor\u00f2 dal 1884 come \"Maestro dei cantori adulti\" e dal 1893 al 1914 come \"Vice Maestro di Cappella\" della Cappella musicale del Duomo di Milano, il coro che accompagna musicalmente le celebrazioni nella cattedrale di Milano.\nDirezione d'orchestra (parziale).\nCome direttore d'orchestra Cairati ha diretto le seguenti opere:\nDirezione del coro (parziale).\nEra direttore dei Cori del Teatro alla Scala dal 1881 \u2013 1897 per le prime delle seguenti opere di Giuseppe Verdi.\nEra direttore dei cori per le opere seguenti:\nComposizioni (parziale).\nCairati ha composto soprattutto opere vocali, opere per orchestra da camera e opere per organo.\nDiscografia (parziale).\nLa discografia di Cairati include la prima registrazione completa dei Pagliacci di Ruggero Leoncavallo come pure brani scelti di opere di Giuseppe Verdi, Ruggero Leoncavallo e Georges Bizet.\nVita privata.\nCairati era sposato con la cantante lirica Ernesta Maj (1854\u20131929). Ebbero un figlio, Alfredo Cairati, insegnante di musica, compositore e direttore di coro."}
{"id": "8872103", "revid": "729019", "url": "https://it.wikipedia.org/wiki?curid=8872103", "title": "Ferrovia Olten-Lucerna", "text": "La ferrovia Olten-Lucerna \u00e8 una linea ferroviaria a scartamento normale della Svizzera.\nStoria.\nIl 4 febbraio 1853 si costitu\u00ec la Schweizerische Centralbahn (SCB), per la costruzione di linee ferroviarie tra Basilea ed Olten con diramazioni da quest'ultima localit\u00e0 verso ovest, est e sud.\nLa tratta Olten-Aarburg-Emmenbr\u00fccke fu aperta il 9 giugno 1856; fu completata il 1\u00ba giugno 1859 con l'apertura della sezione fino a Lucerna. La tratta Olten-Aarburg \u00e8 condivisa con la linea Olten-Berna e gi\u00e0 dall'apertura era a doppio binario.\nLa SCB venne nazionalizzata nel 1902: le sue linee entrarono a far parte delle Ferrovie Federali Svizzere (FFS).\nLa linea fu elettrificata il 14 maggio 1924.\nIl 1\u00ba ottobre 1908 venne aperto all'esercizio il raddoppio della tratta Reiden-Nebikon; l'anno successivo l'esercizio era a doppio binario tra Zofingen e Sursee. Il 1\u00ba marzo 1911 fu raddoppiata la tratta Aarburg-Zofingen; il 1\u00ba aprile 1914 entr\u00f2 in servizio il raddoppio Sursee-Nottwil e il 28 luglio 1916 il secondo binario tra Nottwil e Rothenburg.\nNel 1929 fu raddoppiata la tratta Rothenburg-Emmenbr\u00fccke; dieci anni dopo fu il turno della Emmenbr\u00fccke-Sentimatt. Nel 1969 vennero rimaneggiati i posti movimento di G\u00fctsch e di W\u00fcrzembach e ammodernate le apparecchiature di sicurezza della stazione di Lucerna, permettendo un migliore accesso a quest'ultima.\nCaratteristiche.\nLa linea, a scartamento normale, \u00e8 lunga 55,62\u00a0km. La linea \u00e8 elettrificata a corrente alternata monofase con la tensione di 15.000 V alla frequenza di 16,7\u00a0Hz; la pendenza massima \u00e8 del 17 per mille. \u00c8 interamente a doppio binario.\nPercorso.\nLa linea parte dalla stazione di Olten, nodo ferroviario sulle linee per Zurigo, Basilea, Losanna e Berna, per dirigersi verso sud entrando nel canton Argovia ad Aarburg. Superata Zofingen la ferrovia entra nel canton Lucerna, costeggiando tra Sursee e Sempach il lago di Sempach e terminando nella stazione di Lucerna."}
{"id": "8872105", "revid": "119206752", "url": "https://it.wikipedia.org/wiki?curid=8872105", "title": "Gnumariddi", "text": ""}
{"id": "8872107", "revid": "119206778", "url": "https://it.wikipedia.org/wiki?curid=8872107", "title": "Gnumaridde", "text": ""}
{"id": "8872111", "revid": "73843", "url": "https://it.wikipedia.org/wiki?curid=8872111", "title": "Nicol\u00e1s Arispe", "text": "Biografia.\nNicol\u00e1s Arispe \u00e8 nato a Buenos Aires nel 1978 e ha studiato disegno e arti visive all\u2019Instituto Universitario Nacional de las Artes (UNA) ottenendo prima l\u2019abilitazione a Professore di Disegno nel 2001, poi quella a Professore Universitario di Arti Visive nel 2003, e infine la Laurea in Arti Visive nel 2005.\nDal 1997 collabora con produzioni televisive e cinematografiche, partecipando alla realizzazione di film e cartoni animati per il mercato argentino, brasiliano, messicano e spagnolo, oltre a realizzare copertine di dischi e libri e lavori di grafica editoriale.\nIl suo primo libro illustrato risale al 2005; da allora ha realizzato numerosi progetti editoriali propri, e illustrato opere di svariati scrittori, tra cui Mar\u00eda Teresa Andruetto, Alberto Laiseca e Alberto Chimal, pubblicati in Argentina, Messico, Francia, Italia, Guatemala, Spagna, ecc.\nFra il 2013 e il 2015 ha illustrato la rubrica settimanale di storia \u201cNotas de historia\u201d dell\u2019agenzia T\u00c9LAM (Agencia nacional de noticias de la Rep\u00fablica Argentina).\nNel corso della sua carriera \u00e8 stato selezionato da ALIJA (Asociaci\u00f3n de Literatura Infantil y Juvenil de la Argentina), sezione argentina di IBBY (2005, 2016 e 2018); dal Banco del Libro de Venezuela (2013, 2018 e 2019); dalla C\u00e1mara Nacional de la Industria Editorial de M\u00e9xico (2013 e 2016); dalla Feria Internacional del Libro di Bogot\u00e1 (2016) e dal Salon du livre et de la presse jeunesse di Seine-Saint-Denis (2019), oltre che per il catalogo White Ravens 2016 della Internationale Jugendbibliothek di Monaco di Baviera. Nel 2018 \u00e8 entrato nella lista d\u2019onore di IBBY per il suo lavoro di illustratore. Dal 2001 insegna arte a bambini, adolescenti e adulti dei quartieri marginali di Buenos Aires."}
{"id": "8872114", "revid": "327773", "url": "https://it.wikipedia.org/wiki?curid=8872114", "title": "Zeneca", "text": "Zeneca o per esteso Zeneca Group PLC, era una azienda farmaceutica britannica con sede a Londra. Venne fondata nel 1993 in seguito alla dismissione della divisione farmaceutica e agrochimica del colosso chimico Imperial Chemical Industries.\nNel 1999, Zeneca e la svedese Astra AB si fusero dando vita alla AstraZeneca plc.\nZeneca era specializzata in farmaci per oncologia, come il Casodex, Nolvadex e Zoladex. Altro prodotto importante per l'azienda \u00e8 stato il Tenormin.\nOrigine del nome.\nIl nome \"Zeneca\" fu ideato da Interbrand, una societ\u00e0 di consulenza specializzata nel settore dei marchi aziendali. A Interbrand fu richiesto di proporre un nome che iniziasse dalla prima o dall'ultima lettera dell'alfabeto, che fosse agevole da pronunciare, non pi\u00f9 lungo di tre sillabe e non offensivo in altre lingue.\nStoria.\nNel dicembre 1994, Zeneca acquis\u00ec il 50% della Salick Health Care, azienda statunitense attiva nel settore della cura contro i tumori, valutandola 440 milioni di dollari. \nNel maggio 1996, Zeneca vendette la sua divisione di coloranti per l'industria tessile alla tedesca BASF.&lt;br&gt;\nIl 28 marzo 1997 Zeneca annunci\u00f2 l'acquisto del rimanente 50% di azioni della Salick Health Care. \nNel dicembre 1997, Zeneca acquis\u00ec per 500 milioni di dollari dalla giapponese Ishihara Sangyo Kaisha il business del settore fungicidi per il mercato USA, assieme ai diritti di distribuzione per quattro prodotti da poco sviluppati nel settore fungicidi, erbicidi e pesticidi.\nNel novembre 1998 Zeneca annunci\u00f2 la vendita della Divisione prodotti speciali, che includeva biocidi, coloranti industriali, farmaci salvavita, intermedi chimici e resine. \nL'11 dicembre 1998, Zeneca e Astra AB annunciarono l'accordo per la fusione tra le due aziende, per costituire un gruppo da 48 miliardi di Sterline. La fusione fu completata nell'aprile 1999 creando il colosso farmaceutico AstraZeneca plc."}
{"id": "8872131", "revid": "287204", "url": "https://it.wikipedia.org/wiki?curid=8872131", "title": "David Kent (storico)", "text": "Kent ha prodotto il \"Kent Music Report\", una classifica musicale ufficiale, compilandola dal maggio 1974 al 1996; era conosciuto come \"Australian Music Report\" dal 1987. I \"Report\" erano un elenco settimanale delle posizioni nelle classifiche nazionali Top 100 di singoli e album. I resoconti musicali di Kent furono usati dall'Australian Recording Industry Association (ARIA) come sue classifiche ARIA ufficiali dalla met\u00e0 del 1983 fino al luglio 1988, quando ARIA svilupp\u00f2 un \"report\" interno.\nKent ha continuato a pubblicare settimanalmente il suo \"Australian Music Report\" fino al 1996. Nel 1993, Kent ha raccolto le sue classifiche in un libro, \"Australian Chart Book, 1970-1992\". Sono seguiti l\"'Australian Chart Book (1940\u20131969)\" nel 2005, \"Australian Chart Book (1993\u20132005)\" nel 2006, e \"The Australian Top 20 book (1940\u20132006)\" nel 2007.\nBiografia.\nDavid Kent \u00e8 nato a Mount Lawley (un sobborgo di Perth), nell'Australia occidentale, da Cyril Kent (un chimico industriale) e Marjorie Goodwin Dalton Kent.\nQuando era giovane l'Australia non aveva un sistema di classifiche a livello nazionale per singoli o album e Kent ascoltava diverse trasmissioni radio compilando un conteggio delle posizioni fornite dalle stazioni radio di Sydney.\nNel 1958, la stazione radio 2UE forn\u00ec le prime classifiche di distribuzione nei negozi di dischi, con la prima classifica nazionale, compilata per Go-Set dal giornalista rock Ed Nimmervoll, che apparve nell'ottobre 1966. Kent ha lavorato per case discografiche, EMI e Polygram, e ha collezionato classifiche discografiche come hobby. Per 18 mesi, Kent ha studiato le classifiche musicali australiane e ha sviluppato un sistema di classificazione basato sulle classifiche delle stazioni radio di tutto il paese, e dal maggio 1974 ha compilato il \"Kent Music Report\". Gli obiettivi di Kent erano di fornire all'industria musicale australiana informazioni su singoli e album e di raccontare la storia dei gusti musicali. Il Kent Music Report \u00e8 stato venduto commercialmente dopo il luglio 1974, ed \u00e8 diventato l'unico rapporto a livello nazionale dopo la scomparsa di Go-Set in agosto.\nKent ha ampliato la sua attivit\u00e0 e, dal 1976, ha incorporato i dati di vendita effettivi per integrare le informazioni provenienti dalle stazioni radio. Nel 1977, le principali case discografiche usavano le informazioni sui suoi rapporti nella pubblicit\u00e0. Lo staff di Kent ha inviato sondaggi ai negozi al dettaglio, ha raccolto i dati sulle vendite insieme alle classifiche radiofoniche degli stati e quindi ha utilizzato il suo sistema di classificazione per costruire il \"Kent Music Report\" nazionale. Nel 1982, le vendite al dettaglio per sondaggio erano la principale fonte dei rapporti di Kent.\nL'Australian Recording Industry Association (ARIA) \u00e8 stata fondata dalle sei principali case discografiche operanti in Australia: EMI, Festival Records, CBS (ora Sony Music), RCA (ora BMG), WEA (ora Warner Music) e Polygram (ora Universal).. ARIA ha concesso al \"Kent Music Report\" dalla met\u00e0 del 1983 la pubblicazione delle classifiche ARIA sotto il suo marchio fino alla settimana terminata il 26 giugno 1988. ARIA aveva fondato il proprio gruppo di ricerca e pubblicazione di grafici e ora competeva con il \"Kent Music Report\".\nAll'inizio del 1987, il \"Kent Music Report\" \u00e8 stato ribattezzato \"Australian Music Report\". \u00c8 stato utilizzato dalle principali case discografiche preferendolo alle classifiche di ARIA. L\"'Australian Music Report\" \u00e8 continuato fino alla fine del 1998, dopodich\u00e9 i cambiamenti nella tecnologia, come l'introduzione dei codici a barre, hanno consentito l'invio diretto delle informazioni dai punti vendita ad ARIA. Ci\u00f2 signific\u00f2 che Kent non poteva pi\u00f9 compilare informazioni affidabili sulle vendite.\nNel 1993, Kent ha utilizzato i suoi archivi per compilare classifiche risalenti al 1970. Ha aggiunto informazioni dai \"Kent Music Report\" e dagli \"Australian Music Report\" per pubblicare le classifiche in forma di libro come \"Australian Chart Book, 1970-1992\". Sono seguiti l\"'Australian Chart Book (1940\u20131969)\" nel 2005, \"Australian Chart Book (1993\u20132005)\" nel 2006, e \"The Australian Top 20 book (1940\u20132006)\" nel 2007. e \"Australian Chart Chronicles (1940-2009)\". [15]"}
{"id": "8872134", "revid": "287204", "url": "https://it.wikipedia.org/wiki?curid=8872134", "title": "David Kent", "text": ""}
{"id": "8872135", "revid": "36426", "url": "https://it.wikipedia.org/wiki?curid=8872135", "title": "Maria Anna Lapini", "text": ""}
{"id": "8872140", "revid": "287204", "url": "https://it.wikipedia.org/wiki?curid=8872140", "title": "Brisaspor \u0130zmit", "text": "Il Brisaspor \u0130zmit \u00e8 una societ\u00e0 turca di pallacanestro femminile con sede a \u0130zmit.\nHa partecipato a otto edizioni di Coppa Ronchetti."}
{"id": "8872141", "revid": "156341", "url": "https://it.wikipedia.org/wiki?curid=8872141", "title": "Brisaspor", "text": ""}
{"id": "8872142", "revid": "1924342", "url": "https://it.wikipedia.org/wiki?curid=8872142", "title": "Au\u00f0ur (rapper)", "text": "Biografia.\nL\u00fathersson \u00e8 salito alla ribalta con la pubblicazione del secondo album in studio \"Afsakanir\", che \u00e8 salito alla vetta della classifica islandese degli album nella sua 42\u00aa settimana di permanenza in top forty e che \u00e8 stato il 56\u00ba pi\u00f9 venduto nel corso del 2018, il 3\u00ba pi\u00f9 venduto nel 2019 e il 13\u00ba pi\u00f9 venduto nel 2020, accumulando cos\u00ec unit\u00e0 vendute. Dal disco \u00e8 stata estratta la hit \"Enginn eins og \u00fe\u00fa\", che si \u00e8 imposta al numero uno nella T\u00f3nlistinn, posizione che ha mantenuto per cinque settimane non consecutive, oltre a diventare il brano di maggior successo dell'intero anno.\nNel 2021 \u00e8 uscito il secondo EP dell'artista, realizzato con Floni, che ha piazzato tutte le cinque tracce presenti nel progetto nella classifica dei singoli islandese, tra cui \"A\u00f0 morgni til\" in top twenty.\nNell'ambito dell'\u00cdslensku t\u00f3nlistarver\u00f0launin, il principale riconoscimento musicale dell'industria musicale nazionale, \u00e8 risultato l'artista con il maggior numero di candidature nell'edizione del 2019 con undici nomination, riuscendo a trionfare nelle categorie Cantautore pop, rock, rap e musica elettronica dell'anno e Album di musica elettronica dell'anno per \"Afsakanir\". L'anno seguente ne ha ottenute quattro, vincendone tre come Cantante dell'anno, Musicista dell'anno e Canzone pop dell'anno per \"Enginn eins og \u00fe\u00fa\"."}
{"id": "8872143", "revid": "2036605", "url": "https://it.wikipedia.org/wiki?curid=8872143", "title": "2\u00ba Reggimento cacciatori a cavallo Principe Reale", "text": "Il 2\u00ba Reggimento cacciatori a cavallo \u00abPrincipe Reale\u00bb \u00e8 stato un reggimento di cavalleria del Regno d'Italia. Fu creato il 30 marzo 1808 a partire da un reggimento provvisorio, e termin\u00f2 la sua storia il 28 luglio 1814.\nStoria.\nNel novembre 1807 fu formata a Milano una divisione per la guerra in Spagna (\"Corps d\u2019observation des Pyren\u00e9es Orientales\"), al comando del generale Teodoro Lechi; le truppe, composte da soldati del Regno d'Italia, napoletani e francesi, comprendeva un Reggimento provvisorio di cavalleria, al comando del maggiore Rambourgt, composto da uno squadrone dragoni (due compagnie del 4\u00aa Regina e del 4\u00b0 Napoleone) e uno di cacciatori (depositi del 1\u00b0 Reale Italiano e del 2\u00b0 cacciatori napoletano). Ad Avignone gli squadroni italiani furono associati a due reggimenti provvisori francesi della Brigata Bessi\u00e8res, e furono raggiunti da un terzo squadrone (il primo del 2\u00b0 cacciatori napoletano). Sotto il comando di Guillaume Philibert Duhesme il corpo arriv\u00f2 in Spagna il 9 febbraio.\nIl 1\u00b0 provvisorio aveva 544 effettivi al 29 febbraio e fu rinforzato da 250 uomini (senza cavalli) del 2\u00ba squadrone del 2\u00b0 cacciatori napoletano. Il 30 marzo, per decreto del Vicer\u00e9, fu istituito il Reggimento cacciatori a cavallo \u00abPrincipe Reale\u00bb, contraddistinto dalle mostrine scarlatte. Ci\u00f2 nonostante, il 1\u00b0 provvisorio era ancora attivo, e a giugno si distinse nei combattimenti di Hostalrich.\nIl 26 febbraio 1809 fu costituito il 5\u00ba squadrone del Principe Reale; l'11 marzo la condizione dei primi due squadroni, ancora dislocati a Barcellona con la divisione Lechi, \u00e8 considerata pessima (i 322 uomini sono definiti \u201cridotti vestiti di stracci, quasi appiedati e con un terzo degli uomini perduti\u201d). Il 3\u00ba e il 4\u00ba squadrone erano nella Divisione del Tirolo, il 5\u00b0 nella Divisione della Riserva.\nDopo il Trattato di Sch\u00f6nbrunn il 3\u00ba e il 4\u00ba squadrone furono assegnati alla Divisione Julhien.\nNell'aprile 1810 il 1\u00ba e il 2\u00ba squadrone facevano parte del contingente italiano in Spagna (insieme a squadroni del 1\u00ba Reggimento cacciatori a cavallo Real Italiano e due del Reggimento Dragoni Napoleone, mentre il 3\u00b0 e il 4\u00b0 erano a Vigevano. I due squadroni spagnoli furono rimandati in Italia. Il 21 settembre un decreto riorganizz\u00f2 la cavalleria italiana e il Reggimento assunse il nome di 2\u00ba Reggimento cacciatori a cavallo \u00abPrincipe Reale\u00bb. A ottobre il Reggimento si era riunito a Milano, sua nuova sede dopo che quella di Vigevano fu destinata al nuovo 3\u00ba Reggimento cacciatori a cavallo.\nNell'estate 1811 il 2\u00ba Reggimento \u00e8 in addestramento a Montichiari al comando del generale Fresia. Il 1 novembre il Reggimento aveva in forza 894 cacciatori, divisi tra Udine e Padova.\nA maggio 1812 i depositi di tutti i Reggimenti di cacciatori furono riuniti a Lodi. Il Reggimento (721 cavalieri) part\u00ec per la Campagna di Russia, con il maggiore Luigi Palombini e i comandanti di squadrone Bucchia, Lorenzi e Vautrin; il Reggimento faceva parte della 3\u00aa Brigata della Divisione Pino (generale Giovanni Villata). Nel corso della campagna il Reggimento si distinse pi\u00f9 volte: il 4 settembre si scontr\u00f2 con i cosacchi, respingendoli anche il 7, difendendo cos\u00ec il fianco del IV Corpo. Il 9 ottobre fu mandato a Dimitrov, il punto pi\u00f9 a nord raggiunto dalla Grande Arm\u00e9e in Russia, ma furono richiamati a Mosca il 13.\nIl 24 ottobre, nella battaglia di Malojaroslavec, il colonnello Banco fu ferito, e alla sua morte, il 3 novembre a Viazma, fu sostituto da Gasparinetti. Il 1\u00ba marzo 1813, a Glogau, il Reggimento aveva in totale 173 cacciatori. Le perdite furono sanate accettando volontari e trasferendo soldati dalla fanteria; con un organico di 732 il Reggimento part\u00ec da Verona ai primi di maggio, raggiungendo Dresda dove, sotto il comando del colonnello in seconda Laval, fu assegnato al XIV Corpo. Il Reggimento si distinse l'8 settembre a Pirna per poi ricevere serie perdite negli scontri del 22 e del 24, quando il caposquadrone Pizzi fu fatto prigioniero. Insieme alle truppe di Laurent de Gouvion-Saint-Cyr il Reggimento, ridotto a 300 uomini, tent\u00f2 ripetutamente di uscire da Dresda, dove era bloccato; l'11 novembre Saint-Cyr firm\u00f2 la capitolazione, che obbligava le sue truppe a tornare in Francia e restarvi fino alla fine della guerra e allo scioglimento del reparto."}
{"id": "8872148", "revid": "439868", "url": "https://it.wikipedia.org/wiki?curid=8872148", "title": "Atalay", "text": ""}
{"id": "8872155", "revid": "36426", "url": "https://it.wikipedia.org/wiki?curid=8872155", "title": "Architettura Liberty", "text": ""}
{"id": "8872158", "revid": "247222", "url": "https://it.wikipedia.org/wiki?curid=8872158", "title": "Music from Before the Storm", "text": "Music from Before the Storm \u00e8 il terzo album discografico del gruppo musicale britannico Daughter, realizzato come colonna sonora del videogioco \"\" e pubblicato il 1\u00ba settembre 2017 su etichetta discografica 4AD.\nDescrizione.\nNel 2016 i Daughter vennero contattati dalla compagnia di videogiochi Deck Nine Games, per realizzare la colonna sonora di \".\" L'album \u00e8 composto da tredici tracce, di cui otto strumentali, ed \u00e8 il primo lavoro della band realizzato come colonna sonora. Il gruppo ha dichiarato che la cosa che li ha principalmente attratti del videogioco \u00e8 stata la sua protagonista, Chloe, definendola \u00abun'eroina che li ha ispirati\u00bb. La Tonra ha dichiarato di \u00abnon aver mai scritto nulla che riguardasse un'altra persona\u00bb e ha cercato di \u00abentrare in sintonia con la protagonista, provando a identificare la sua vita e i suoi sentimenti\u00bb."}
{"id": "8872159", "revid": "123210283", "url": "https://it.wikipedia.org/wiki?curid=8872159", "title": "Casali d'Aschi", "text": "Casali d'Aschi \u00e8 una frazione del comune italiano di Gioia dei Marsi, nella provincia dell'Aquila, in Abruzzo.\nGeografia fisica.\nTerritorio.\nCasali d'Aschi \u00e8 situato nella valle del Giovenco, nel settore orientale della regione storico-geografica della Marsica, a un'altitudine di circa 720 alle pendici del gruppo montuoso Civitella-Parasano che domina ad est la conca del Fucino. Sul versante opposto si trova il paese di Aschi, storicamente legato al borgo contemporaneo.\nCasali d'Aschi dista meno di un chilometro dal capoluogo comunale.\nClima.\nIl clima a Casali d'Aschi \u00e8 di tipo continentale con estati calde e secche ed inverni freddi e nevosi in linea con il clima della piana fucense.\nStoria.\nA cominciare dal primo millennio a.C. il territorio fu abitato dal popolo italico dei Marsi. In epoca imperiale risult\u00f2 incluso nell'ager publicus di Marruvium.\nDurante il Medioevo l'incastellamento di Vico, sorto a ridosso del distrutto centro fortificato di Vico-Albo, controll\u00f2 diversi casali come San Nicola in Vallo, Santa Maria in valle Frigida, Valle Sant'Angelo, Alto le Tombe, San Veneziano (detto anche San Venanzio), Alto le Ripe, Santa Vittoria-Valtrona, Le Grippe, Le Grette e Pietre Bianche. L'economia pastorale e la vicinanza geografica leg\u00f2 i centri viciniori di Manaforno, Sperone e Aschi. Casali di Vico mantenne tale toponimo fino all'eversione feudale acquisendo in seguito il nome di Casali d'Aschi essendo stato controllato dall'universitas aschietana.\nIl borgo contemporaneo venne edificato dai superstiti del terremoto della Marsica che prima del 1915 abitavano perlopi\u00f9 nel centro di Aschi, successivamente denominato Aschi Alto. Prima del sisma i casali sparsi venivano utilizzati come residenza invernale, specie in un periodo antecedente al prosciugamento ottocentesco del lago Fucino che avrebbe modificato il clima rendendolo pi\u00f9 rigido.\nIl paese ha fatto parte fino al 1948 del territorio comunale di Ortona dei Marsi per essere quindi amministrato dal comune di Gioia dei Marsi.\nMonumenti e luoghi d'interesse.\nSiti archeologici.\nTracce dell'ocre marso di Vico sono situate in localit\u00e0 Colle La Croce a 953 Poco pi\u00f9 in basso era collocato il castello-recinto di Vico (Vicus o Vicum) risalente tra l'XI e il XII secolo e incluso nel corso del Medioevo nella contea dei Marsi e appartenuto, dall'avvento dei Normanni, alla contea di Celano.\nResti delle necropoli di Vico e Rotale sono localizzati in localit\u00e0 San Veneziano, mentre la villa romana di epoca imperiale si trovava in localit\u00e0 Alto le Tombe a circa 680 \nSociet\u00e0.\nTradizioni e folclore.\nIl 26 aprile si festeggia il santo patrono, la Madonna del Buon Consiglio.\nCultura.\nCucina.\nLe ricette locali sono quelle tipiche della cucina rurale abruzzese. Tra i piatti tipici ci sono la panzanella speziata con il piliero, i rigatoni conditi con salsiccia, panna da cucina, pecorino e tartufo, le salsicce con i fagioli, la zuppa contadina con i ceci e i funghi oltre ai dolci tipici marsicani.\nInfrastrutture e trasporti.\nStrade.\nLa strada provinciale 21 Magoranese collega il borgo a Gioia dei Marsi, Lecce nei Marsi e Ortucchio. Non distante si trova l'innesto con la strada statale 83 Marsicana che collega la Marsica orientale con il territorio del parco nazionale d'Abruzzo, Lazio e Molise."}
{"id": "8872160", "revid": "767487", "url": "https://it.wikipedia.org/wiki?curid=8872160", "title": "Vanquish (film)", "text": "Vanquish \u00e8 un film del 2021 diretto da George Gallo.\nProduzione.\nIl film era stato originariamente intitolato \"The Longest Night\".\nRiprese.\nLe riprese principali, che si sono svolte a Biloxi, Mississippi, sono iniziate a settembre 2020 e si sono concluse a gennaio dell'anno successivo.\nPromozione.\nIl trailer \u00e8 stato pubblicato il 10 marzo 2021.\nDistribuzione.\nIl film, distribuito da Lionsgate, ha debuttato in alcune sale cinematografiche statunitensi il 16 aprile 2021, il 23 aprile \u00e8 uscito sulle piattaforme di streaming e il 27 aprile in DVD e Blu-Ray.\nAccoglienza.\nCritica.\nSull'aggregatore di recensioni Rotten Tomatoes il film ottiene il 7% delle recensioni professionali positive, con un voto medio di 3 su 10 basato su 43 critiche, mentre su Metacritic ha un punteggio di 25 su 100 basato su 9 recensioni."}
{"id": "8872161", "revid": "22475", "url": "https://it.wikipedia.org/wiki?curid=8872161", "title": "Chiesa di Santa Maria Assunta (Predaia)", "text": "La chiesa di Santa Maria Assunta \u00e8 la parrocchiale di Smarano, frazione del comune sparso di Predaia, in provincia e arcidiocesi di Trento; fa parte della zona pastorale delle Valli del Noce.\nStoria.\nLa prima citazione della pieve smaranese risale al 1272 ed \u00e8 da ricercare nell'elenco delle pievi dell'arcipresbiterato d'Anaunia, mentre la dedicazione alla Vergine Maria \u00e8 attestata per la prima volta nel 1309.Un incendio distrusse nel 1407 la chiesa, che venne allora riedificata in stile gotico e poi consacrata dal vescovo ausiliare di Trento Vitale; di questo edificio sopravvive un'arcata, inglobata nella parrocchiale settecentesca.\nDalla relazione della visita pastorale del 1579 s'apprende che all'interno della pieve avevano sede quattro altari, ovvero quello maggiore, intitolato all'Assunzione di Maria, e quelli laterali dedicati a san Giovanni Battista, a sant'Antonio e a santa Caterina; quest'ultimo nel 1616, dopo un rifacimento, venne reintitolato alla Beata Vergine del Rosario.\nPoco dopo la met\u00e0 del XVIII secolo, in seguito a un nuovo e devastante incendio, su iniziativa dell'allora parroco don Lorenzo Dal Ponte, si decise di costruire una nuova chiesa pi\u00f9 grande. Il progetto venne affidato all'architetto Pietro Bianchi e la prima pietra dell'erigendo edificio fu posta nel 1759; la struttura venne terminata nel 1762 e nella relazione della visita del 1766 essa \u00e8 definita \"perfetta\". La consacrazione fu impartita il 5 settembre 1825 dal vescovo Francesco Saverio Luschin.\nIl 10 settembre 1868 un grave incendio danneggi\u00f2 la chiesa, il cui tetto venne distrutto; in breve tempo la struttura fu completamente ripristinata e durante il restauro, ultimato nel 1869, vennero leggermente innalzati i muri.\nTra il 1906 e il 1912 furono realizzate due nicchie nella facciata volte a ospitare le statue ritraenti l'\"Angelo custode\" e la \"Beata Vergine Assunta\"; nel 1922 vennero realizzate le nuove decorazione della chiesa da Metodio Ottolini, Giovanni Fasana e Giuseppe Dallabarba e furono installate nella torre quattro nuove campane fuse dalla ditta lombarda Ottolina.\nNel 1950 fu condotto un intervento per eliminare le infiltrazioni d'acqua, mentre tra quel decennio e il successivo vennero eseguiti ulteriori lavori di risistemazione.Nel 1982 una folgore cadde sulla torre campanaria, provocando danni non solo ad essa, ma pure l'impianto termico e quello audio; in pochi mesi si provvide a risistemare il tutto.\nDescrizione.\nEsterno.\nLa facciata della chiesa, suddivisa in tre registri da due cornici modanate, \u00e8 tripartita da quattro lesene poggianti sul basamento in pietra rosa; nell'ordine inferiore si apre il portale, caratterizzato dalla cimasa di forma mistilinea; quello intermedio presenta due nicchie laterali e un finestrone centrale; infine quello superiore \u00e8 semplicemente coronato dai due spioventi. \nAccanto alla chiesa s'erge il campanile a base quadrata, intonacato e suddiviso da cornici a marcapiano; la cella campanaria \u00e8 composta da due ordini, quello inferiore caratterizzato da bifore e quello superiore da trifore. La torre \u00e8 coronata dalla cuspide e da quattro piccoli frontoni al cui interno s'aprono delle monofore.\nInterno.\nL'interno dell'edificio si compone di una sola navata, le cui pareti sono scandite da lesene e sulla quale si affacciano le cappelle laterali e gli sfondati ospitanti gli accessi secondari, l'armadio dei gonfaloni e il fonte battesimale; al termine dell'aula si sviluppa il presbiterio di forma rettangolare, sopraelevato di tre scalini e concluso dell'abside, anch'essa a pianta rettangolare.\nOpere di pregio qui conservate sono la \"Via Crucis\", realizzata dal cavalesano Antonio Francesco Vanzo, la pala avente come soggetto la \"Beata Vergine Assunta\", di scuola veneta, e i cinque marmorei altari, costruiti nel 1764."}
{"id": "8872167", "revid": "439868", "url": "https://it.wikipedia.org/wiki?curid=8872167", "title": "Atterbury", "text": ""}
{"id": "8872168", "revid": "741067", "url": "https://it.wikipedia.org/wiki?curid=8872168", "title": "...Se incontri Sartana prega per la tua morte", "text": ""}
{"id": "8872173", "revid": "380453", "url": "https://it.wikipedia.org/wiki?curid=8872173", "title": "Middle European League (maschile)", "text": "La Middle European League \u00e8 una competizione pallavolistica maschile, organizzata annualmente, riservata alle squadre di club afferenti alla MEVZA."}
{"id": "8872175", "revid": "1543377", "url": "https://it.wikipedia.org/wiki?curid=8872175", "title": "Momordica balsamina", "text": "Momordica balsamina, chiamata anche \"mela balsamica\", \"cetriolo balsamico\" o \"zucca balsamica\", \u00e8 una specie appartenente al genere \"Momordica\", a sua volta incluso nella famiglia delle cucurbitacee. \u00c8 endemico dell'Africa subsahariana.\nDescrizione.\n\"Momordica balsamina\" \u00e8 una pianta erbacea rampicante, da annuale a perenne. Il fusto, lungo fino a 5 metri, \u00e8 sottile, spigoloso e leggermente peloso. L'intera pianta ha un cattivo odore e contiene una linfa pungente.\nLe foglie sono alterne e hanno un picciolo peloso e corto; il margine \u00e8 dentato. La lamina fogliare, morbida e sottile, \u00e8 lunga anche 12 cm, \u00e8 palmata e divisa in cinque o sette lobi disposti a raggiera. I viticci sono lunghi, sottili e poco intricati.\nBiologia.\n\"Momordica balsamina\" \u00e8 monoica, di sesso misto. I fiori a volte a gambo lungo appaiono individualmente, fianco a fianco su una brattea. Il calice \u00e8 finemente peloso e consta di cinque lobi. La corolla \u00e8 bianca o gialla.\nI fiori femminili sono a peduncolo corto, l'ovario \u00e8 al di sotto e unicamerale e leggermente al di sotto del calice (\"epiperiginia\"). Possono essere presenti staminodi. I fiori maschili hanno un peduncolo pi\u00f9 lungo e hanno pi\u00f9 stami uniti, fusi tra loro, con antere piumate e nodose. Nella parte inferiore degli stami si possono formare piccole protuberanze che aggettano verso l'interno.\nLe bacche sono \"corazzate\", di colore rosso o arancione a maturit\u00e0 avvenuta; esse hanno una forma appuntita e irregolare, con una lunghezza compresa tra 4,5 a 7 centimetri e uno sviluppo ellissoidale. Quando il frutto matura, i frutti si aprono in tre lobi e rilasciano i numerosi semi. I semi sono ellittici, resistenti e di colore brunastro; sono grandi fino a 1 cm e ciascuno di essi \u00e8 avvolto da un rivestimento chiamato \"polpa\" (si tratta di un falso arillo).\n\u00c8 un organismo diploide e il suo numero di cromosomi \u00e8 2n=22.\nDistribuzione e habitat.\nLa pianta cresce in regioni piuttosto aride, ma non del tutto desertiche. \u00c8 originaria dell'Africa subsahariana, ma viene coltivata anche in India e in Pakistan; \u00e8 stata recentemente introdotta anche nell'ecozona neotropicale.\nTassonomia.\nIl nome \"Momordica balsamina\" venne scritto per la prima volta da Linneo nel 1753 in \"Species Plantarum\", alla pagina 1009 del secondo volume. I sinonimi di \"Momordica balsamina\" sono: \"Momordica garriepensis\" , \"Momordica huberi\" , \"Momordica involucrata\" ex , \"Momordica schinzii\" ex , \"Nevrosperma cuspidata\" \nUsi.\nI frutti e le foglie possono essere consumati previa cottura; si mangia in particolare la \"polpa\" rossa del frutto.\nI frutti, i semi e le foglie di \"M. balsamina\" sono usati in medicina omeopatica. I frutti e le foglie sono localmente utilizzati per produrre un surrogato del sapone. La linfa della pianta pu\u00f2 essere utilizzata in medicina o come detergente per metalli."}
{"id": "8872179", "revid": "287204", "url": "https://it.wikipedia.org/wiki?curid=8872179", "title": "Pierre de Villemarest", "text": "Biografia.\nDopo gli studi secondari a Sainte-Croix de Neuilly, studi\u00f2 legge e scienze politiche, interrompendo gli studi per il suo impegno contro l'occupazione nazista della Francia.\nNel settembre 1940, partecip\u00f2 alla creazione de \"La Derni\u00e8re Colonne\", un piccolo gruppo di combattenti della resistenza i cui fondatori furono Emmanuel d'Astier de La Vigerie e \u00c9douard Corniglion-Molinier. C'erano anche Lucie Aubrac, Louis Aragon e Andr\u00e9 Philip. Questo gruppo diventer\u00e0 \"Liberation-Sud\". Villemarest si un\u00ec all'Esercito segreto, di cui nel 1943 comand\u00f2 un gruppo nel Vercors. Agente P2 della rete Kl\u00e9ber, specializzato in intelligence, partecip\u00f2 alla denazificazione di Germania e Austria, e da allora strinse legami con i servizi americani e britannici.\nDopo la guerra fu decorato con la Croix de guerre 1939-1945, la Croce del Volontario Combattente della Resistenza e la Medaglia dei Volontari.\nDal 1945 al 1950 fu membro del Servizio di documentazione esterna e antispionaggio (SDECE). Fu imprigionato durante la guerra d'Algeria per la sua appartenenza all'Organisation arm\u00e9e secr\u00e8te (OAS), dopo il suo passaggio al Movimento Popolare del 13 maggio (MP-13) di Robert Martel.\nNel 1968 spos\u00f2 Dani\u00e8le Martin, figlia del dottor Henri Martin, co-fondatore di La Cagoule, allora membro dell'OAS.\nEra un membro dell'Associazione degli ex servizi speciali della difesa nazionale (ASSDN).\nDivenuto giornalista, dal 1951 lavor\u00f2 al servizio estero dell'Agenzia France-Presse (AFP) e collabor\u00f2 a varie pubblicazioni tra cui \"L'Aurore\", \"Current values\", \"Defense of the West\", \"La Vie fran\u00e7aise\", \"Le Quotidien de Paris\", \"Historia\".\n\u00c8 stato anche membro del comitato di redazione del quotidiano \"Monde &amp; Vie\", \"bimestrale cattolico e nazionale\" di Claude Giraud, conduttore di Radio Courtoisie. Con sua moglie, ospit\u00f2 un \"giornale libero\" su questa stazione radio. Durante un programma condotto da Claude Giraud, il 20 marzo 1997, neg\u00f2 l'esistenza delle camere a gas, cosa che port\u00f2 a un avviso formale da parte del CSA, e una denuncia nel 1997 dalla Fondazione per la memoria della deportazione come parte, per \"azioni legali contro il negazionismo. In una lettera indirizzata alla Rete Voltaire, l'interessato scriver\u00e0 che \u201cnon ho mai negato l'olocausto\", ma posseggo \"dei dati che non corrispondono a quelli normalmente citati\".\n\u00c8 stato direttore del Centro europeo di informazione (CEI), con sede a Cierrey, nella regione dell'Eure, da lui fondato nel 1970. La lettera del \"Centro europeo di informazione\", di cui era redattore capo, si concentrava in particolare sulla Commissione trilaterale e sul Gruppo Bilderberg. Fu criticato dai suoi oppositori per aver diffuso teorie del complotto.\n\u00c8 stato vicepresidente della \"Syndicat national de la presse priv\u00e9e\", membro della \"Soci\u00e9t\u00e9 des auteurs et cr\u00e9ateurs de Normandie\" e uno dei leader del \"Centre de recherches sur le terrorisme\" sin dall'11 settembre 2001. \u00c8 stato autore di una trentina di libri su argomenti come i servizi segreti sovietici, la Gestapo, lo spionaggio contemporaneo, il terrorismo o le relazioni tra l'URSS e la Germania.\nTeorie.\nGuerra russo-giapponese.\nVillemarest design\u00f2 la banca Kuhn, Loeb &amp; Co di aver favorito la guerra russo-giapponese assicurando i giapponesi che avrebbero potuto contare sul suo finanziamento in caso di conflitto con la Russia.\nTripla Intesa.\nPer Villemarest, citando lo storico Carroll Quigley, influenti circoli bancari internazionali ispirarono la Triplice intesa precedendola con \"una moltitudine di reti discrete\".\nPrestiti russi.\nSecondo Villemarest, la banca Rothschild incoraggi\u00f2 il pubblico francese a contrarre prestiti russi e perse completamente gli interessi quando i bolscevichi iniziarono a ricevere denaro dai circoli bancari internazionali a Londra e Stoccolma.\nSinarchia.\nCredeva in \"una societ\u00e0 segreta [dotata] di giganteschi poteri occulti\" e consider\u00f2 la nuova politica economica (NEP) in URSS, il fascismo in Italia, il nazismo in Germania, il New Deal negli Stati Uniti e la Rivoluzione Nazionale in Francia come fenomeni con un'identit\u00e0 fondamentalmente simile, voluta e provocata simultaneamente dalla Sinarchia, organizzazione mitica che riteneva legata ad alte logge di tipo massonico di obbedienza martinista. Villemarest accus\u00f2 Hjalmar Schacht, Otto Abetz, Ernst Achenbach di farne parte. Era convinto dell'esistenza di questa organizzazione e lo dichiar\u00f2, pubblicando il libro \"Le 14e complot du 13 mai\", nel 1960, che rivel\u00f2 che questa organizzazione aveva membri anche nell'entourage del generale de Gaulle, e che era stato interrogato pi\u00f9 di cento ore di fila per \"cospirazione\", per ordine del ministro dell'Interno Roger Frey che pare avesse cercato di conoscere le sue fonti e i documenti in suo possesso. Villemarest sosteneva di aver fatto circolare a Vichy, intorno al dicembre 1943, un fascicolo in edizione limitata di 55 pagine, diviso in undici capitoli e intitolato \"L\u2019Imp\u00e9rialisme allemand et les Soci\u00e9t\u00e9s secr\u00e8tes germaniques\", che descriveva l'azione di queste societ\u00e0 segrete, dal Medioevo al 1939, e le loro ramificazioni fino al livello di Adolf Hitler, corrispondente alla definizione del complotto della sinarchia. Questo opuscolo era stato scritto su ispirazione dei circoli militari francesi.\nFinanziamento del nazismo.\nVillemarest stim\u00f2 che i contributi dei membri del NSDAP, aggiungendo anche i proventi dei diritti d'autore del \"Mein Kampf\", fossero insufficienti per finanziare la propaganda, la squadra legata a Hitler e le migliaia di dipendenti, anche dopo il 1930, quando il numero dei contributori era passato a 200\u00a0000 membri. Denunci\u00f2 come falsa l'affermazione di Hjalmar Schacht, al Processo di Norimberga, secondo la quale Hitler e i suoi quadri vivevano solo di contributi del partito. Villemarest menzion\u00f2 la pubblicazione nei Paesi Bassi di un opuscolo con lo pseudonimo di Sydney Warburg, \"De Geldbronnen van het nationaal-sozialism: drie gespreken met Hitler\" (Le risorse del nazionalsocialismo, tre conversazioni con Hitler), pubblicato da Van Hokelman &amp; Warendorf che sarebbe quasi subito scomparso dalle librerie perch\u00e9 acquistato in massa al momento della sua uscita, nel quale si parlava delle risorse finanziarie del nazismo nel 1929, 1931 e 1933, apparentemente scritto da un infiltrato che potrebbe essere stato George Bell, agente di Henri Deterding, oppure i fratelli Otto e Gregor Strasser, vittime della purificazione all'interno del NSDAP un anno dopo la pubblicazione dell'opuscolo. Sostenne che nel gennaio 1932, Paul Faure era intervenuto con forza alla Camera dei Deputati accusando il gruppo Creusot-Schneider di aiutare il riarmo tedesco, attraverso i suoi stabilimenti in Cecoslovacchia e Ungheria, mentre uno dei suoi associati nei Paesi Bassi stava prosciugando i fondi per il NSDAP."}
{"id": "8872181", "revid": "439868", "url": "https://it.wikipedia.org/wiki?curid=8872181", "title": "Aude (disambigua)", "text": ""}
{"id": "8872182", "revid": "122246", "url": "https://it.wikipedia.org/wiki?curid=8872182", "title": "MEVZA", "text": ""}
{"id": "8872184", "revid": "200568", "url": "https://it.wikipedia.org/wiki?curid=8872184", "title": "Farentino", "text": ""}
{"id": "8872196", "revid": "92723", "url": "https://it.wikipedia.org/wiki?curid=8872196", "title": "Jan van Cauwelaert", "text": ""}
{"id": "8872208", "revid": "92723", "url": "https://it.wikipedia.org/wiki?curid=8872208", "title": "Frans van Cauwelaert", "text": ""}
{"id": "8872222", "revid": "729019", "url": "https://it.wikipedia.org/wiki?curid=8872222", "title": "Route nationale 31", "text": "La route nationale 31 (RN 31 o N 31) \u00e8 una strada nazionale lunga 233 km che parte da Rouen e termina a Reims.\nPercorso.\nLa N31 comincia dalla N28 nella citt\u00e0 di Rouen e raggiunge Gournay-en-Bray: questo primo troncone apparteneva alla N30 e venne rissegnato nel 1972 alla N31, che in origine partiva da Gournay. In seguito aggira Beauvais e Clermont-en-Beauvaisis, mentre la vecchia variante declassata a D931 ne attraversa il centro.\nAncora oggi passa invece per il centro di Compi\u00e8gne da dove segue il fiume Aisne per raggiungere Soissons e, da qui, corre lungo la Vesle fino a Reims. Prima del 1972 la N31 proseguiva oltre la citt\u00e0 (oggi col nome di D931): dopo un tratto in comune con la N44 si dirigeva a sud-est e terminava poco dopo Valmy, innestandosi sulla N3."}
{"id": "8872225", "revid": "92723", "url": "https://it.wikipedia.org/wiki?curid=8872225", "title": "Jozef-Ernest van Roey", "text": ""}
{"id": "8872230", "revid": "1124164", "url": "https://it.wikipedia.org/wiki?curid=8872230", "title": "Chiesa di San Pietro (Berbenno)", "text": "La chiesa di San Pietro conosciuta come San Piro \u00e8 un luogo di culto cattolico, si trova sulla parte pi\u00f9 alta del Monte Poren, localit\u00e0 detta Ca\u00ec Possero di Berbenno, ed \u00e8 la chiesa pi\u00f9 antica della Valle Imagna. La particolarit\u00e0 \u00e8 avere la torre campanaria distanziata dalla chiesa circa cinquanta metri.\nStoria.\nL'edificio di culto \u00e8 posto in una posizione molto dislocata dalla localit\u00e0 di Berbenno, ed \u00e8 conosciuto come \"chiesa di San Piro\". L'edificio risalente forse al XIII secolo, fu edificato per volont\u00e0 della confraternita di San Pietro; la sua presenza \u00e8 documentata in un atto del 1353. Una ricostruzione fu attuata nel Cinquecento, nelle forme poi conservate. Il vescovo di Bergamo Pietro Lippomano la visit\u00f2 e consacr\u00f2 nel 1538. Durante la visita diocesana dell'autunno del 1575, di san Carlo Borromeo arcivescovo di Milano, visit\u00f2 la chiesa l'11 ottobre, nella relazione fu indicata come \"chiesa campestre\". Durante la peste del 1630 fu luogo di sepoltura di morti appestati. Nel registro dello \"Stato del Clero\" della diocesi di Bergamo, la chiesa \u00e8 inserita come sussidiaria della parrocchiale di Sant'Antonio e citata come: \u201cSan Pietro apostolo sul Monte Poren\u201d.\nDescrizione.\nEsterno.\nLa chiesa \u00e8 un'importante testimonianza di arte romanica sul territorio della valle Imagna.\nIl luogo \u00e8 accessibile percorrendo una mulattiera e raggiungendo l'altitudine di 1000 m s.l.m.. La lontananza del campanile alla chiesa e la semplicit\u00e0 degli stilemi medioevali, potrebbero confondere circa la destinazione del fabbricato che ha la croce ferrea posto al culmine del tetto. Il territorio che collega le due strutture fu destinato a luogo di sepoltura durante la peste del 1630 dei defunti di Berbenno.\nIl fronte principale molto sobria ha centrale l'accesso principale con contorno in pietra. L'edificio ha il classico orientamento liturgico con abside a est. Due piccole finestre rettangolari con inferriate sono poste lateralmente all'ingresso, atte a illuminare l'aula. Il tetto aveva originariamente la copertura in lastre di pietra locale sovrapposte, poi sostituite con lastre in cemento furante i restauri del XX secolo. La parte posteriore dell'edificio si presenta su tre livelli seguendo l'andamento del sedime ed era a uso civile.\nCampanile.\nLa torre campanaria dall'altezza di circa venti metri, \u00e8 un elemento architettonico di notevole interesse, e si trova sul confine pi\u00f9 a sud del paese in prossimit\u00e0 di Sant'Omobono Terme. \u00c8 in pietra locale con la base ampia e aggettante, atta a reggere l'intera struttura, con un'apertura d'ingresso e la cornice marcapiano in pietre stondate sulla parte superiore, che anticipa le quattro monofore. La parte termina con una serie di cornici aggettanti che reggono la copertura a lastre calcaree sovrapposte come era tradizione sul territorio della Valle Imagna.\nInterno.\nL'interno \u00e8 a unica navata molto semplice, a pianta rettangolare con un'unica cappella sul lato sinistro intitolata alla \"Madonna della Cintura\"', completa di altare ligneo con la pala d'altare coronata da due angeli e dall'immagine di san Michele Arcangelo. La copertura \u00e8 a travi a vista. L'aula \u00e8 illuminata dalle due piccole apertura poste sulla facciata e due sul lato a sud. \nLa zona presbiterale \u00e8 anticipata dall'arco trionfale a sesto acuto e rialzata da un gradino in pietra. I dipinti conservati sono opera cinquecentesca di Andrea Previtali e di Pietro Ronzelli, quest'ultimo datato 1611."}
{"id": "8872233", "revid": "6923", "url": "https://it.wikipedia.org/wiki?curid=8872233", "title": "Mos m\u00eb shiko", "text": "Mos m\u00eb shiko \u00e8 il primo album in studio della cantante albanese Gentiana Ismajli, pubblicato nel 2004."}
{"id": "8872236", "revid": "767487", "url": "https://it.wikipedia.org/wiki?curid=8872236", "title": "Central Saint Martins", "text": "La Central Saint Martins (CSM) \u00e8 una scuola d'arte pubblica e di tipo terziario di Londra, in Inghilterra (Regno Unito).\nStoria.\nIl Central Saint Martins College of Art and Design venne costituito nel 1989 in seguito alla fusione della Central School of Art and Design (nata nel 1896), e la Saint Martin's School of Art, (inaugurata nel 1854). Dal 1986 entrambe le scuole facevano parte del London Institute, formato dalla Inner London Education Authority, che controllava sette scuole di arte, design, moda e media di Londra. Il London Institute divenne un ente giuridico nel 1988, pot\u00e9 rilasciare titoli di studio dal 1993, e ottenne lo status di universit\u00e0 nel 2003. Nello stesso anno, il Drama Centre London e la Byam Shaw School of Art vennero integrati nella Central Saint Martins. Nel 2004 la CSM venne ribattezzata University of the Arts London. La scuola \u00e8 affiliata con il Camberwell College of Arts, il Chelsea College of Art and Design, il London College of Communication, il London College of Fashion e il Wimbledon College of Arts."}
{"id": "8872242", "revid": "827882", "url": "https://it.wikipedia.org/wiki?curid=8872242", "title": "Central Saint Martins College of Art and Design", "text": ""}
{"id": "8872245", "revid": "944090", "url": "https://it.wikipedia.org/wiki?curid=8872245", "title": "Castello della Mirandola", "text": ""}
{"id": "8872247", "revid": "123642655", "url": "https://it.wikipedia.org/wiki?curid=8872247", "title": "Episodi di Hamburg Distretto 21 (tredicesima stagione)", "text": "La tredicesima stagione di \"Hamburg Distretto 21\" \u00e8 stata trasmessa in Germania sulla rete televisiva ZDF tra il 2018 e il 2019. In Italia va in onda, in prima visione, da marted\u00ec 9 marzo 2021 su Rete 4, alle 15.30 circa di ogni pomeriggio infrasettimanale ad eccezione del luned\u00ec. Va per\u00f2 ricordato che Rete 4 ha pi\u00f9 volte rimandato la messa in onda programmata degli episodi, tanto che Top Crime, canale che intanto replicava la stagione in differita, \u00e8 riuscito a trasmettere gli ultimi tre in prima visione assoluta. Protagonisti della stagione sono le coppie di ispettori formate da Mattes Seeler (Matthias Schloo) e Melanie Hansen (Sanna Englund), Hans Moor (Bruno F. Apitz) e Franziska Jung (Rhea Harder), impegnati nella risoluzione dei diversi casi che si susseguono nei 26 episodi."}
{"id": "8872249", "revid": "1543377", "url": "https://it.wikipedia.org/wiki?curid=8872249", "title": "Cochin (famiglia)", "text": "Cochin \u00e8 una famiglia di incisori francesi, attivi soprattutto nei secoli XVII e XVIII.\nStoria e componenti.\nIl capostipite della famiglia Cochin fu Nicolas il Vecchio (Troyes 1610-Parigi 1686), che si dimostr\u00f2 eccellente disegnatore e incisore a bulino e illustr\u00f2 prevalentemente episodi riguardanti la vita e i fasti della corte di Luigi XIV di Francia.\nDopo di lui si pu\u00f2 menzionare Charles-Nicolas Cochin il Vecchio (1688-1754), che si mise in maggiore evidenza, lavorando per quella che divenne in seguito la calcografia del Museo del Louvre.\nPer\u00f2 fu suo figlio Charles-Nicolas Cochin (Parigi 1715-Parigi 1790) ad ottenere i maggiori consensi e successi, grazie ad una raccolta di oltre 1500 stampe vivaci e minuziose,che gli consentirono di entrare in Accademia."}
{"id": "8872254", "revid": "729019", "url": "https://it.wikipedia.org/wiki?curid=8872254", "title": "Microdonzia", "text": "La microdonzia (in greco antico: \u03bc\u03b9\u03ba\u03c1\u03cc\u03c2 mikros \"piccolo\" e \u1f40\u03b4\u03bf\u03cd\u03c2 odons \"dente\") \u00e8 una condizione nella quale alcuni o tutti i denti risultano pi\u00f9 piccoli del normale in relazione alle dimensioni di mascella e mandibola. Talvolta la microdonzia \u00e8 accompagnata da alterazioni nella morfologia del dente.\nEpidemiologia.\nLa incidenza come inferiore all'1% nei denti da latte e di circa il 2,5% nella dentatura permanente. L'anomalia riguarda pi\u00f9 comunemente gli incisivi esterni superiori e i denti del giudizio. Il sesso femminile \u00e8 pi\u00f9 spesso colpito.\nClassificazione.\nA seconda del numero di denti che presentano l'anomalia, la microdonzia \u00e8 classificabile come:\nEziologia.\nLe cause della microdonzia sono svariate:\nPatologie associate.\nLa microdonzia, quando non idiopatica, pu\u00f2 rappresentare un segno clinico di svariate sindromi:"}
{"id": "8872263", "revid": "438678", "url": "https://it.wikipedia.org/wiki?curid=8872263", "title": "Forward reasoning", "text": ""}
{"id": "8872264", "revid": "1873126", "url": "https://it.wikipedia.org/wiki?curid=8872264", "title": "Sindrome di Silver-Russell", "text": ""}
{"id": "8872265", "revid": "92723", "url": "https://it.wikipedia.org/wiki?curid=8872265", "title": "Edouard van Goethem", "text": ""}
{"id": "8872266", "revid": "1544245", "url": "https://it.wikipedia.org/wiki?curid=8872266", "title": "Obelisco Novecento", "text": ""}
{"id": "8872271", "revid": "1442080", "url": "https://it.wikipedia.org/wiki?curid=8872271", "title": "Ciclismo ai Giochi della XXXII Olimpiade", "text": "Le gare di ciclismo ai Giochi della XXXII Olimpiade si svolsero tra il 24 luglio e l'8 agosto 2021 in quattro sedi diverse: il velodromo di Izu per il ciclismo su pista, l'Izu MTB Course per la mountain bike, l'Ariake Urban Sports Park per la BMX, un percorso stradale con partenza dal parco Musashino-no-mori e arrivo al circuito del Fuji per le corse in linea del ciclismo su strada e la zona del circuito del Fuji per le prove a cronometro.\nRispetto al programma dei Giochi Olimpici del 2016 furono aggiunte le prove dell'americana nel ciclismo su pista e della BMX freestyle."}
{"id": "8872272", "revid": "92723", "url": "https://it.wikipedia.org/wiki?curid=8872272", "title": "Henri van Schingen", "text": ""}
{"id": "8872285", "revid": "122327256", "url": "https://it.wikipedia.org/wiki?curid=8872285", "title": "Petronilla de Meath", "text": "L'accusa di stregoneria.\nPetronilla nacque probabilmente nella Contea di Meath, in Irlanda, intorno al 1300. Della sua vita si sa solo che nel 1324 lavorava come serva nella casa di Alice Kyteler, una ricca donna di Kilkenny. Aveva una figlia di nome Sarah oppure Basilia.\nFiglia di un mercante di tessuti, Alice Kyteler aveva sposato a 17 anni il banchiere e usuraio William Outlaw, allora sindaco di Kilkenny, da cui aveva avuto un figlio chiamato William come il padre. In seguito alla morte del marito si era sposata altre tre volte, l'ultima delle quali con il baronetto Sir John le Poer. Quando anche le Poer si ammal\u00f2 e mor\u00ec i figli che il baronetto aveva avuto dalle nozze precedenti accusarono Alice Kyteler di averlo avvelenato, di avere causato la morte anche dei precedenti mariti e di avere fatto ricorso alla stregoneria per ottenere ricchezza e potere. \nAlice Kyteler non era ben vista dalla popolazione per via della sua attivit\u00e0 come usuraia, e la morte dei quattro mariti le aveva causato la fama di portatrice di sventura. Il vescovo di Ossory Richard de Ledrede raccolse la denuncia e accus\u00f2 Alice Kyteler, suo figlio William e di una decina di presunti complici tra cui Petronilla de Meath di rinnegare Cristo, avere eseguito sacrifici animali e di praticare la stregoneria.\nIl processo e la condanna.\nIl vescovo si rivolse al cancelliere Roger Utlagh (talvolta scritto Outlaw) chiedendo l'arresto di Alice Kyteler e dei suoi complici, ma egli era il cognato della donna, fratello del suo primo marito, e ordin\u00f2 al contrario di arrestare Richard de Ledrede per avere falsificato delle prove. \nIl vescovo venne rilasciato dopo diciassette giorni, al termine dei quali ribad\u00ec le proprie accuse. Nel frattempo Alice Kyteler era fuggita in Inghilterra, cos\u00ec de Ledrede indic\u00f2 la serva Petronilla come responsabile dei crimini imputati alla sua padrona. Il processo, basato sul diritto canonico che equiparava la stregoneria all'eresia, \u00e8 ricordato come il primo processo per stregoneria in Irlanda. Arrestata e torturata ripetutamente, alla fine la giovane serva confess\u00f2 tutte le accuse mosse dal vescovo. Conferm\u00f2 che Alice Kyteler intratteneva rapporti carnali con dei demoni, praticava sacrifici animali e aveva creato pozioni e unguenti magici per avvelenare ed uccidere i propri mariti facendo in modo che lasciassero in eredit\u00e0 i propri bene e lei e a suo figlio William.\nAlice Kyteler era fuggita lontano dall'Irlanda e William, che godeva di una notevole influenza nella comunit\u00e0, venne solo condannato ad alcune penitenze. Petronilla al contrario venne condannata al rogo al posto della sua padrona il 3 novembre 1324, e fu la prima persona in Irlanda ad essere messa a morte per stregoneria. Fino ad allora infatti la pena per l'eresia era semplicemente la scomunica.\nConseguenze.\nIl processo, in realt\u00e0 spesso ricordato come \"il processo di Alice Kyteler\", e la condanna sul rogo di Petronilla vennero presi a modello per molti processi per stregoneria a partire dai decenni successivi.\nNel 1979 l'artista statunitense Judy Chicago inser\u00ec Petronilla de Meath tra le 39 donne del suo The Dinner Party, installazione artistica conservata al Brooklyn Museum che ricorda 39 figure femminili importanti ma poco considerate dalla storia."}
{"id": "8872306", "revid": "36426", "url": "https://it.wikipedia.org/wiki?curid=8872306", "title": "San Clemente papa e martire", "text": ""}
{"id": "8872308", "revid": "36426", "url": "https://it.wikipedia.org/wiki?curid=8872308", "title": "Ospitalieri di Altopascio", "text": ""}
{"id": "8872309", "revid": "36426", "url": "https://it.wikipedia.org/wiki?curid=8872309", "title": "San Barnaba (Firenze)", "text": ""}
{"id": "8872311", "revid": "287204", "url": "https://it.wikipedia.org/wiki?curid=8872311", "title": "Semple", "text": ""}
{"id": "8872312", "revid": "36426", "url": "https://it.wikipedia.org/wiki?curid=8872312", "title": "Compagnia della Piet\u00e0 dei Tavolaccini", "text": ""}
{"id": "8872313", "revid": "36426", "url": "https://it.wikipedia.org/wiki?curid=8872313", "title": "Ospedale di San Gherardo", "text": ""}
{"id": "8872316", "revid": "729019", "url": "https://it.wikipedia.org/wiki?curid=8872316", "title": "1\u00ba Reggimento cacciatori a cavallo Real Italiano", "text": "Il 1\u00ba Reggimento cacciatori a cavallo Real Italiano \u00e8 stato un reggimento di cavalleria nato all'interno dell'esercito della Repubblica Cisalpina, transitato in quello della Repubblica Italiana e poi nel Regno d'Italia.\nStoria.\nRepubblica Cisalpina.\nIl 5 giugno 1800, a seguito della seconda e vittoriosa campagna d'Italia, il Primo Console francese, Napoleone Bonaparte, ri-costitu\u00ec la Repubblica Cisalpina. La nuova Repubblica fu dotata di un esercito che comprendeva un Reggimento di cavalleria, su quattro squadroni, di dragoni, ussari o cacciatori a cavallo; al 10 di ottobre erano stati formati due reggimenti di ussari e due squadroni di cacciatori a cavallo, e il 30 dicembre si decise di formare un Reggimento di cacciatori a cavallo su quattro squadroni.\nNel corso del 1801 il Reggimento, di stanza a Varese, crebbe dai 300 ai 900 uomini.\nRepubblica Italiana.\nIl 26 gennaio 1802 la Repubblica Cisalpina divenne la Repubblica Italiana. Il Reggimento fu prima spostato a Milano, poi a Vigevano, poi di nuovo a Milano, infine a Cremona.\nRegno d'Italia.\nIl 17 marzo 1805 la Repubblica Italiana divenne il Regno d'Italia, con Napoleone come Re e Eugenio di Beauharnais come Vicer\u00e9. In tale occasione il Reggimento fu ribattezzato Reggimento di cacciatori a cavallo \u00abReal Italiano\u00bb. La divisa del Reggimento fu scelta verde con le decorazioni gialle. Il Reggimento fu incluso nel contingente del generale Ottavi e inviato in Puglia.\nNell'autunno 1806 il Reggimento fa parte dell'Arm\u00e9e d'Italie e forma insieme al 14\u00ba Reggimento di cacciatori a cavallo francese la Divisione di cacciatori a cavallo. A gennaio 1807 Napoleone chiese che i cacciatori italiani si unissero alla Divisione italiana di Teuli\u00e9 in Germania. Inquadrati nella Divisione di cavalleria leggera di Lasalle, il 5 giugno si distinsero a Lemitten, ma tre giorni dopo ebbero notevoli perdite, tanto che non parteciparono n\u00e9 alla battaglia di Friedland n\u00e9 a quella di K\u00f6nigsberg. A settembre il Reggimento, che in quel momento aveva solo 407 uomini, abbandon\u00f2 la Divisione di cavalleria leggera francese per passare alla Divisione Italiana; al momento del congedo, il generale Lasalle elogi\u00f2 pubblicamente le gesta dei cavalleggeri italiani. Gli italiani ritornarono in patria, accolti da trionfatori, e il Real Italiano fu posto di stanza a Vigevano. Dal deposito del Real Italiano fu formato il reggimento temporaneo che poi diede vita al 2\u00ba Reggimento cacciatori a cavallo Principe Reale.\nNell'estate 1808 i tre squadroni del Reggimento che erano tornati dalla Pomerania furono inseriti, insieme al Reggimento Dragoni Napoleone, nel raggruppamento del colonnello Giovanni Villata destinato alla Spagna, dove resteranno fino al 1811. Il 4\u00ba squadrone fu inserito nella Divisione dell'Isonzo, al comando di Gasparinetti.\nNel 1809 il 1\u00ba si distinse nelle cariche di Valls e Tarraxa, combattendo poi a Gerona, Bisbal, Boriasblancas e Tarega, ma dovendo combattere spesso a piedi nel corso degli assedi, videro ridursi i loro numeri, e il Vicer\u00e9 richiese pi\u00f9 volte a Napoleone il permesso di rimandarli in Italia.\nNel 1810 il 3\u00ba squadrone fu distaccato dalla Spagna, dove restarono il 1\u00ba e il 2\u00ba, in Tirolo, mentre il 4\u00ba era a Milano. A settembre fu stabilita la riorganizzazione dell'esercito italiano che prevedeva che il Reggimento prendesse il nome di 1\u00ba Reggimento cacciatori a cavallo. A ottobre il comandante del Reggimento, Giovanni Villata, fu promosso generale, e il nuovo Colonnello del 1\u00ba cacciatori fu Odier. Le perdite furono sanate accettando volontari e trasferendo soldati dalla fanteria.\nNel marzo 1813 il 1\u00ba cacciatori di Gasparinetti form\u00f2 una divisione con i Dragoni Napoleone e una batteria a cavallo, che fu inviata in Germania. Giunti a Dresda, Napoleone sciolse la Divisione e aggreg\u00f2 il 1\u00ba cacciatori alla Divisione leggera del I Corpo di Cavalleria. Il 28 maggio, al comando del maggiore Sourdieu, il Reggimento caric\u00f2 i dragoni prussiani a Jauer.\nIl 2 marzo del 1814 il 1\u00ba cacciatori combatt\u00e9 a Parma contro gli austro-napoletani. Dopo la fine della guerra, tutte le truppe di cavalleria italiana superstiti furono inquadrate in un reggimento di cavalleria austriaca, divenuto poi il Chevaux-l\u00e9gers Nostitz Nr. 7."}
{"id": "8872327", "revid": "767487", "url": "https://it.wikipedia.org/wiki?curid=8872327", "title": "Florence Tempest", "text": "Biografia.\nFiglia di Edward Henry Ijames e di Mary Henesey, intorno al 1901 segu\u00ec la madre, rimasta vedova, a New York insieme alle sorelle June (o Junie) e Mary (o Marion). Le tre sorelle intrapresero la carriera teatrale, apparendo talvolta sul palcoscenico tutte e tre insieme.\nFlorence Tempest apparve a Broadway negli spettacoli \"Ziegfeld Follies of 1907\", \"Little Nemo\" (1908-1909), \"H.M.S. Pinafore\" (1911), \"La Belle Paree\" (1911), \"Stop! Look! Listen!\" (1915-1916) e \"Vanities\" di Earl Carroll (1923). Fece anche un tour con le Ziegfeld Follies nella stagione 1907-1908.\nNella sua carriera, Florence Tempest interpret\u00f2 un solo film. Avendolo girato con la sorella (nella storia, erano due gemelle separate alla nascita che poi si ritrovano), il titolo \"Sunshine and Tempest\" non poteva far altro che richiamare il nome con il quale si erano conquistate la notoriet\u00e0 sui palcoscenici del teatro di rivista.\nVita privata.\nFlorence Tempest spos\u00f2 un agente teatrale, Joseph E. Shea, nel 1915. Si separarono mesi dopo e divorziarono nel 1920. Nel 1924 si rispos\u00f2 con Homer Dickinson, suo partner negli spettacoli di vaudeville."}
{"id": "8872328", "revid": "767487", "url": "https://it.wikipedia.org/wiki?curid=8872328", "title": "Lucas Scaglia", "text": "Biografia.\nScaglia \u00e8 un amico d'infanzia e cugino di Lionel Messi, attaccante del .\nCarriera.\nClub.\nInizia a giocare nelle giovanili del , con cui colleziona anche 4 presenze nella massima serie argentina. In seguito si trasferisce al . L'avventura in Spagna dura poco, poich\u00e9 nello stesso anno si trasferisce in Grecia al , nella seconda divisione locale. Rimane in Grecia anche per i prossimi due anni, sempre in seconda divisione, vestendo le casacche di e . Nel 2012, fa ritorno in Sudamerica, al , in Bolivia. Pi\u00f9 tardi si trasferisce in Colombia giocando con l' e il . Il 14 agosto 2014 firma un contratto con i croati del , con i quali per\u00f2 non gioca nessuna partita tra campionato e coppe. Chiude la sua carriera negli Stati Uniti giocando in varie squadre minori."}
{"id": "8872330", "revid": "123477869", "url": "https://it.wikipedia.org/wiki?curid=8872330", "title": "Chiesa di Nostra Signora degli Aghi", "text": "La chiesa di Nostra Signora degli Aghi (in catalano: \"Esgl\u00e9sia de Nostra Senyora de les Agulles\") \u00e8 un luogo di culto cattolico che si trova nel comune di Montagut i Oix, in Catalogna.\nOrigine del nome.\nIl nome di \"Nostra Senyora de les Agulles\", cio\u00e8 di \"Nostra Signora degli Aghi\" \u00e8 legato ad un'antica tradizione locale che portava le fedeli a scambiare gli aghi usati per cucire i loro vestiti con quelli utilizzati per il manto della \"Vergine\".\nStoria.\nLa chiesa \u00e8 stata edificata in epoca romanica e in seguito \u00e8 stata oggetto di numerose modifiche.\nDescrizione.\nEsterno.\nLa chiesa mostra orientamento verso est. Il portale principale \u00e8 sulla facciata anteriore, mentre sulla fiancata di destra si trova un accesso laterale. Tutta la struttura, in stile romanico, \u00e8 in pietra a vista. Il campanile \u00e8 a vela.\nInterno.\nL'interno della chiesa \u00e8 a navata unica con volta a botte. L'abside \u00e8 semicircolare. \nNella chiesa era presente una statua in legno policromo raffigurante la \"Vergine\", risalente al XII o al XIII secolo, poi trasferita al museo d'Arte di Gerona. Era tradizione fissare aghi ai costumi dell'immagine che poi furono considerati miracolosi."}
{"id": "8872333", "revid": "1573940", "url": "https://it.wikipedia.org/wiki?curid=8872333", "title": "Penelope jacucaca", "text": "La penelope frontebianca (Penelope jacucaca ) \u00e8 un uccello galliforme della famiglia dei Cracidi endemico del Brasile orientale.\nDescrizione.\nDimensioni.\nMisura circa di lunghezza.\nAspetto.\nLa penelope frontebianca \u00e8 un uccello di medie dimensioni della famiglia dei Cracidi, un gruppo di uccelli simili nell'aspetto ai tacchini. Ha un piumaggio costituito da varie tonalit\u00e0 calde di marrone, con evidenti striature bianche sulla parte superiore dell'ala, e, come tutte le penelopi, presenta una caratteristica area di pelle nuda rossa sulla gola. Gli occhi sono marroni e la pelle nuda della faccia \u00e8 nera. Ha un'evidente linea sopracciliare bianca, alla quale deve il nome comune, il becco giallastro e i piedi rossastri.\nBiologia.\nNon possediamo molte informazioni riguardo alla storia naturale di questa specie. La stagione riproduttiva varia da una parte all'altra dell'areale: in base al clima e all'arrivo della stagione delle piogge, la nidificazione pu\u00f2 avvenire in qualsiasi periodo tra ottobre e maggio. La femmina depone generalmente una covata composta da tre o quattro uova.\nDistribuzione e habitat.\nDiffusa unicamente nel Brasile nord-orientale, la penelope crestabianca sembra essere attualmente suddivisa in tre distinte popolazioni: a sud del Rio S\u00e3o Francisco; a nord-est del Rio S\u00e3o Francisco; e nell'area compresa tra il Piau\u00ed sud-orientale e il Cear\u00e1 occidentale. In passato occupava un areale molto pi\u00f9 vasto, che si estendeva fino alle regioni costiere degli stati di Alagoas, Pernambuco o Para\u00edba, ma molto probabilmente \u00e8 scomparsa da queste zone.\nAbita nelle foreste secche di pianura e nella \"caatinga\", un particolare tipo di habitat proprio del Brasile nord-orientale caratterizzato da piccoli alberi e arbusti spinosi.\nConservazione.\nIl Nord-est del Brasile \u00e8 la regione pi\u00f9 povera del Paese e ha una lunga tradizione di caccia. La penelope frontebianca costituisce purtroppo un bersaglio appetibile per i cacciatori, date le sue dimensioni, e viene uccisa anche all'interno delle cosiddette \u00abaree protette\u00bb. Una seconda minaccia devastante per la specie \u00e8 costituita dalla deforestazione intensiva e dal degrado degli habitat in cui vive.\nLe ricerche sul campo hanno dimostrato che la specie \u00e8 presente in un certo numero di aree protette; tuttavia, per proteggerla dai cacciatori, \u00e8 necessaria una migliore applicazione delle leggi e quindi un maggiore sostegno finanziario. L'Istituto brasiliano dell'ambiente e delle risorse naturali rinnovabili, o IBAMA, sta sviluppando un piano d'azione per la conservazione degli uccelli della famiglia dei Cracidi, che interesser\u00e0 pertanto anche la penelope frontebianca. Sono state proposte anche altre misure di conservazione, come lo sviluppo di un piano d'azione specifico per questa specie e il suo habitat, ma soprattutto \u00e8 imperativa la necessit\u00e0 di avviare campagne di sensibilizzazione presso i locali allo scopo di combattere la caccia nelle aree protette."}
{"id": "8872338", "revid": "767487", "url": "https://it.wikipedia.org/wiki?curid=8872338", "title": "Danny Gottlieb", "text": "Gottlieb \u00e8 nato a New York City il 18 aprile 1953.\n\u00c8 considerato dal magazine on line Drummerworld come \"uno dei batteristi pi\u00f9 apprezzati nel jazz e nella musica contemporanea\"..\nDanny \u00e8 attualmente professore associato di studi sul jazz presso l'Universit\u00e0 della Florida del Nord a Jacksonville, Florida, insegna lezioni di batteria applicata e un'evoluzione dell'apprendimento a distanza del corso di jazz. \n\u00c8 stato allievo di Mel Lewis e Joe Morello (sua la batteria sul celebre Take Five di Dave Brubeck), con cui ha avuto un rapporto durante tutto il suo percorso di formazione, pubblicando insieme al proprio maestro una serie di DVD.. Inoltre Danny ha anche studiato con Gary Chester, Ed Soph, Bob Moses e Jack DeJohnette. Si \u00e8 laureato all'Universit\u00e0 di Miami nel 1975. \n\u00c8 diventato membro del marimbista Gary Burton Quartet nel 1976 con Pat Metheny.. \u00c8 stato uno dei membri fondatori del gruppo Pat Metheny dal 1977 al 1983 insieme al bassista Mark Egan.\nHa effettuato diversi tour e collaborato con artisti come Flora Purim, Airto Moreira, Michael Franks, Randy Brecker e il sassofonista Stan Getz. \u00c8 stato, per un breve periodo nel 1984, un membro della Mahavishnu Orchestra guidata dal chitarrista John McLaughlin. \u00c8 stato un membro dell'orchestra di [[Gil Evans]] dal 1986 fino alla morte di Evans due anni dopo.\nDal 1991 Gottlieb ha fatto una serie di visite in Germania per esibirsi con la WDR Big Band in collaborazione con Bob Brookmeyer, George Gruntz e Dino Saluzzi. A met\u00e0 degli anni '90 ha fatto parte di spettacoli meno orientati al jazz e pi\u00f9 verso la fusion con Booker T. &amp; the MG's e [[The Manhattan Transfer]]."}
{"id": "8872355", "revid": "1632387", "url": "https://it.wikipedia.org/wiki?curid=8872355", "title": "Raft (videogioco)", "text": "Raft \u00e8 un videogioco del 2018 sviluppato da Redbeet Interactive e pubblicato da Axolot Games.\nTrama.\nIl giocatore comincia la partita su una zattera nel mezzo di un oceano, con un uncino con il quale pu\u00f2 pescare barili, legno, foglie di palma, plastica ed altri oggetti galleggianti. Quest'ultimi possono essere raccolti anche a mano o mentre si nuota, tuttavia \u00e8 necessario prestare attenzione ad abbandonare la zattera non ancorata in quanto la corrente ed il vento potrebbe allontanarla troppo velocemente dal giocatore oppure si potrebbe essere attaccati dallo squalo sempre in agguato vicino all'imbarcazione. Utilizzando un sistema di creazione, il giocatore pu\u00f2 usare i materiali raccolti per assemblare e ricercare nuovi oggetti e per espandere e migliorare la propria zattera. Ad esempio, \u00e8 possibile fabbricare strumenti, armi e reti, migliorare il controllo e la guida dell'imbarcazione, fabbricare sistemi tecnici o apportare modifiche puramente visive.\nIl giocatore deve anche gestire i bisogni di base come la fame e la sete catturando o coltivando cibo e purificando l'acqua salata da bere. Durante il gioco, ci si pu\u00f2 imbattere in isole che il giocatore pu\u00f2 esplorare per ottenere oggetti e risorse speciali. \u00c8 possibile inoltre, immergersi nelle regioni costiere e raccogliere oggetti rari, tra i quali: alghe, minerale di ferro o di rame e argilla.\nCon l'aiuto di una radio, il giocatore scoprir\u00e0 a poco a poco la trama del gioco, seguendo gli indizi lasciati da altri naufraghi. In seguito ad un suffragio universale, il protagonista \u00e8 alla ricerca di sua moglie e sua figlia. Il giocatore potr\u00e0 scoprire segnali radio vicini e seguirli per scovare nuovi indizi su altri sopravvissuti e scoprire isole o relitti per proseguire la ricerca della sua famiglia. Tutte queste informazioni verranno registrate in un diario a cui il giocatore potr\u00e0 fare riferimento. Dopo aver raccolto tutte le trame di base, ai giocatori verr\u00e0 assegnata una nuova frequenza radio per trovare la trama successiva. Il gioco \u00e8 suddiviso in capitoli a cui si accede completando la linea narrativa precedente alla fonte del segnale radio.\nModalit\u00e0 di gioco.\nIl gioco \u00e8 in prima ed in terza persona e pu\u00f2 essere giocato sia in modalit\u00e0 giocatore singolo che in modalit\u00e0 multiplayer . Con quest'ultimo, il server verr\u00e0 creato da un giocatore e la partita si svolger\u00e0 in modalit\u00e0 cooperativa.\nSviluppo.\n\"Raft\" \u00e8 stato sviluppato da tre studenti svedesi dell'Universit\u00e0 di Uppsala. Lo sviluppo \u00e8 iniziato nel 2016 ed \u00e8 ancora in corso. Il 23 maggio 2018, \"Raft\" \u00e8 stato pubblicato come gioco ad accesso anticipato su Steam. \"Raft\" era stato precedentemente distribuito sulla piattaforma indie Itch.io, dove \u00e8 ancora disponibile come download gratuito. Una versione Linux \u00e8 stata interrotta dopo la versione 1.05 a causa di vincoli di tempo. Due settimane dopo il lancio, il gioco era il numero 3 pi\u00f9 scaricato su Steam e aveva venduto oltre copie.\nIl compositore tedesco Jannik Schmidt \u00e8 responsabile della colonna sonora del gioco.\nCapitoli.\nIl videogioco \u00e8 suddiviso in capitoli, i quali aggiungono pezzi di trama oltre a nuove meccaniche e oggetti .\nCapitolo 1.\nIl primo capitolo \u00e8 stato pubblicato su Steam con un aggiornamento del gioco il 3 dicembre 2019, aggiungendo alla trama: una stazione radio in mezzo all'oceano dove si potranno trovare delle note e registrazioni di altri naufraghi, una nave da crociera deserta ormeggiata ad una piccola isola, dove si potr\u00e0 trovare il progetto per un motore rudimentale per la zattera e l'isola \"Balboa\", un'oasi abitata da orsi nella quale troveremo 3 torri radio da attivare per ottenere indicazioni sul prossimo obiettivo.\nCapitolo 2.\nNel secondo capitolo, pubblicato su Steam l'8 ottobre 2020, vengono aggiunte alla trama due nuove destinazioni: un'isola desertica, \"Caravan,\" colma di container e vecchie roulotte. L'obiettivo \u00e8 di trovare 3 parti di un caricatore di batterie e delle parti per creare una teleferica i quali permetteranno al giocatore di arrivare all'ufficio del sindaco contenente le indicazioni per la prossima destinazione. Viene inoltre aggiunta \"Tangaroa\" una citt\u00e0 di grattacieli galleggiante, seguendo le indicazioni del diario, riparando componenti elettrici e trovando indizi, il giocatore dovr\u00e0 trovare il modo di ottenere le annotazioni dei naufraghi con le istruzioni per raggiungere le destinazioni del terzo capitolo non ancora pubblicato.\nAccoglienza.\nFino alla fine di maggio 2017 la versione per sviluppatori \u00e8 stata scaricata oltre sette milioni di volte. Il sito web Polygon ha definito il gioco uno dei prodotti di maggior successo su Steam del 2018 e ha elogiato il mix di esplorazione, raccolta, gestione e apprendimento. Il gioco ha guadagnato fama, tra le altre cose, grazie a numerosi Lets Play sulla piattaforma video di YouTube.\nGli sviluppatori hanno detto a \"PC Gamer\" che una delle ragioni del successo rispetto ad altri giochi di sopravvivenza giocati in un mondo aperto potrebbe essere l'area di gioco limitata. A causa del sistema sandbox e dell'ambientazione in mare aperto, il gioco viene spesso confrontato con Subnautica. "}
{"id": "8872358", "revid": "214175", "url": "https://it.wikipedia.org/wiki?curid=8872358", "title": "Dan Gottlieb", "text": ""}
{"id": "8872361", "revid": "1543377", "url": "https://it.wikipedia.org/wiki?curid=8872361", "title": "Charles-Nicolas Cochin il Vecchio", "text": "Biografia.\nCharles-Nicolas Cochin il Vecchio appartenne alla famiglia Cochin e fu il figlio di Nicolas il Vecchio (1610-1686), fondatore della dinastia di artisti originari della provincia di Champagne.\nCharles-Nicolas Cochin il Vecchio fu un incisore pi\u00f9 significativo e noto rispetto al padre.\nAllievo del pittore di tematiche storiche Pierre Dulin, inizi\u00f2 la sua carriera all'et\u00e0 di ventidue anni, e coi suoi capolavori d'interpretazione morbida, piena di sentimento e di chiaroscuro, diffuse la nuova scuola pittorica francese.\nAmmirabile interprete dei pittori contemporanei, tradusse lo stile e il colore stesso delle loro opere in lastre che inizi\u00f2 con l'acquaforte e alle quali aggiunse alcuni accenti, con uno scalpello tanto abile quanto discreto.\nSi dedic\u00f2, con un disegno esatto e fluido, alla riproduzione in incisione delle opere di Jean-Baptiste-Sim\u00e9on Chardin, Antoine Coypel, Antoine Watteau, Jean-Fran\u00e7ois de Troy. Si distinse per le sue riproduzioni dei grandi maestri, dai \"Soggetti della vita di Sant'Agostino\" di Louis Boullogne II, alle \"Nozze di Cana\" del Veronese, ai soggetti dell'Antico Testamento.\nLavor\u00f2 anche per il Cabinet du Roi, divenuto successivamente la calcografia del Museo del Louvre.\nFu membro dell'Acad\u00e9mie dal 1731.\nSuo figlio Charles-Nicolas Cochin (1715-1790) ottenne ancora pi\u00f9 consensi e successi, aiutato agli inizi della sua carriera proprio dal padre che dal 1744, si dedic\u00f2 alla promozione delle opere di suo figlio.\nSuo figlio si distinse grazie ad una serie di ammiratissime stampe e incisioni, nelle quali ricordava moltissime feste e cerimonie."}
{"id": "8872366", "revid": "31269", "url": "https://it.wikipedia.org/wiki?curid=8872366", "title": "Episodi di Pugwall (prima stagione)", "text": "La prima stagione della serie televisiva Pugwall \u00e8 stata trasmessa in anteprima in Australia da Nine Network tra il 13 giugno 1989 e il 4 luglio 1989."}
{"id": "8872371", "revid": "1869172", "url": "https://it.wikipedia.org/wiki?curid=8872371", "title": "Newport (Galles)", "text": ""}
{"id": "8872375", "revid": "124652236", "url": "https://it.wikipedia.org/wiki?curid=8872375", "title": "Castagnola (famiglia)", "text": "I Castagnola furono una famiglia di origine ligure, tra le pi\u00f9 importanti nel territorio di Genova, La Spezia e Parma tra il 1400 e il 1900.\nStoria.\nOrigini.\nOriginari di Sori, i Castagnola si trasferirono a Genova intorno al 1340, da dove, successivamente, passarono a La Spezia.\nNel 1399 si depositavano nel chiostretto di San Francesco a Genova i corpi \"dominorum Petri et Lazari de Castagnuola quondam Antonii\"; cos\u00ec pure si depositava in Chiesa di Santa Maria della Consolazione (Roma) \"Ioannes Petrus de Castagnuola de Spedia\" capitano di fanti. \n&lt;br&gt;Dai suddetti fratelli Pietro e Lazzaro discesero due rami principali. Il ramo di Lazzaro risulta estinto nel XVII secolo, mentre quello legato a Pietro (annotato nell'Elenco ufficiale nobiliare italiano del 1922) si estinse con Giulio Castagnola, che mor\u00ec nel 1968 a La Spezia.\nTra il XVI secolo e il XVII secolo i Castagnola si spostarono per commercio in Spagna, dove vissero a Madrid. Furono anche in Sicilia, dove ebbero terreni.\nNel 1528, i Castagnola furono ascritti nell'albergo Spinola in persona di Geronimo da Spezia, Battista e Benedetto di Geronimo, Giovan Battista di Tommaso, Geronimo e Nicol\u00f2 di Benedetto, e Bartolomeo di Geronimo. Da qui la nascita del ramo Castagnola-Spinola.\nGiovanni Battista Castagnola, figlio di Tommaso e di Angela De Marini fu Luchino, venne ascritto al patriziato genovese il 18 marzo 1577, e il 5 marzo del 1578 fu aggregato privatamente alla famiglia De Marini. Da qui la nascita del ramo Castagnola-De Marini.\nDalla seconda met\u00e0 del XVI secolo fino a met\u00e0 XVIII secolo alcuni Castagnola attivi nel commercio dei tessuti si stabiliscono nel nord della Corsica.\nNel 1783, una linea dei Castagnola originaria dal ramo corso, venne fregiata con il titolo di conti a Parma.\nNella seconda met\u00e0 del XVIII secolo ci fu un matrimonio molto importante per la casata: due lontani cugini, Giulio e Brigida Castagnola, sposandosi, riunirono le propriet\u00e0 della Spezia e della Sicilia.Durante il Risorgimento, alcuni esponenti Castagnola si distinsero al punto da ottenere il titolo di marchesi dai Savoia.\nCastagnola di La Spezia.\nLa presenza della famiglia Castagnola \u00e8 documentata a La Spezia intorno al 1450.\n&lt;br&gt;Andrea, Giacomo, Antonio e Geronimo, fratelli e figli del fu Bartolomeo, ottennero nel 1496 il titolo di Nobili del Sacro Romano Impero dall'imperatore Massimiliano I d'Asburgo, di passaggio in citt\u00e0.\nIl titolo venne poi riconfermato da Carlo V d'Asburgo. \nGeronimo Castagnola risulta come mercante genovese attivo sulla piazza napoletana nel primo Cinquecento. Dal 1545 risulta che Geronimo Castagnola possedeva case e terreni a La Spezia in localit\u00e0 Tribbio, vicino all'ospedale cittadino (allora nei pressi dell'attuale Via Baldassarre Biassa), mentre da un censimento del 1607 i Castagnola risultano proprietari de diversi palazzi in \"Contrada Castagnola\" o \"quartiere di Sant'Agostino\".\nGianfrancesco Castagnola (figlio di Paolo Emilio di Geronimo) visse nella seconda met\u00e0 del XVII secolo e viene ricordato per essere uomo retto e saggio, come si dimostr\u00f2 in occasione della difesa di Lavagna contro le pretese del Comune di Chiavari.\nUniti in matrimonio, Giulio e Brigida Castagnola lasciarono il patrimonio di famiglia al figlio maggiorasco Baldassarre. Il giovane amministr\u00f2 i suoi beni e fu attivo alla Spezia come conservatore illuminato durante la Rivoluzione francese. \nBaldassarre avr\u00e0 i figli Francesco e Filippo.\nFilippo Castagnola \u00e8 stato il secondo sindaco della Spezia dopo l'unit\u00e0 d'Italia tra il 1863 e il 1865, nonch\u00e9 presidente dell'ospedale.\nFilippo si sposa con Luigia Vico fu Pietro, dalla quale ebbe tre figli: Baldassarre, Giulio e Carlo. Il primogenito, Baldassarre Castagnola (1833-), fu deputato al Parlamento nella XII Legislatura del Regno d'Italia dal 1874 al 1876 e nella XIII Legislatura dal 1876 al 1880.\n&lt;br&gt;Il fratello Giulio (1838-1917) ebbe Filippo (1865-1946), che visse una parte della sua vita a Livorno. Filippo avr\u00e0 a sua volta Ida, Giulio ed Evelina.\n&lt;br&gt;Ida spos\u00f2 il professore Polvani di Roma, mentre Evelina spos\u00f2 il marchese Grimaldo De Nobili.\nIl marchese Giulio fu l'ultimo rappresentante maschio della famiglia Castagnola.\nNel 1921 Giulio convinse il padre Filippo, che poco era vissuto a La Spezia, ad aprire una banca insieme a due soci, lo svizzero Furter e lo spezzino Falconi. Il nome Castagnola era bastato come garanzia per aggregare un gran numero di risparmiatori, grandi e piccoli, e per raccogliere la cifra (ragguardevole per l'epoca) di 50 milioni.\nGiulio aveva partecipato insieme a Gabriele D'Annunzio all'impresa di Fiume, dove era stato anche ferito. Alle glorie familiari, pertanto, Giulio aggiungeva anche quella di \"essere corso volontario fra i primi gregari del monocolo veggente e di aver dato il sangue per la patria\". Cos\u00ec lo ricordo il sacerdote don Ciabattini il giorno del suo matrimonio con Anna Ambrosi nella chiesa di Caprigliola nel 1922. Un matrimonio di cui si era parlato molto per la bellezza, la signorilit\u00e0 di lei, e per la nobilt\u00e0 e l'immensa ricchezza di lui.\nI due andarono ad abitare nella palazzina di via San Francesco a Gaggiola (La Spezia), quando un'altra splendida dimora era pronta per loro, quella di San Venerio (oggi Villa Castagnola): imponente, circondata da un enorme parco, immersa nel verde tra alberi di magnolie e abeti secolari, era dotata di un grande e prezioso loggiato e soffitti dipinti con volo di Veneri e di amori alati. A questa villa, per\u00f2, la giovane coppia preferiva la pi\u00f9 raccolta villa di Gaggiola. Negli anni '30, Anna e Giulio si trasferirono nel palazzo in Via Baldassarre Biassa (oggi scomparso perch\u00e9 distrutto dalla guerra), dotato di un bel giardino, \"hortus inclusus\", e con imponente scalone impreziosito da numerose statue e gruppi marmorei.\nIn questi anni, la banca fu travolta dalla crisi dei marmi di Carrara e fu costretta a chiudere gli sportelli nel novembre del 1933. I due soci se ne erano andati due anni prima appena intravisti i primi segni di pericolo, e Giulio si trov\u00f2 quindi solo ad affrontare la crisi. Giulio volle che anche il proprio patrimonio personale venisse usato per risarcire i clienti: cos\u00ec le ville, i palazzi, i terreni, i quadri, i gioielli e persino l'argenteria di famiglia servirono al \"pagamento senza residui\", dicono freddamente i documenti dell'epoca.\nAnna e Giulio lasciarono La Spezia e presero una casa a Marina di Massa. Mentre si recavano a Milano quasi alla fine della guerra, nel 1944, il loro treno fu bombardato nei pressi di Scorcetoli e Anna fu colpita da una scheggia che le recise l'aorta. Giulio se la vide morire tra le braccia dopo essere stato lui stesso ferito a un occhio.\nGiulio si spos\u00f2 in seconde nozze negli anni '60 e, quando non gli fu pi\u00f9 possibile continuare a vivere nella villa di Gaggiola, si ritir\u00f2 nella casa di Marina di Massa dove rimase fino alla morte, avvenuta nel 1968. Volle essere seppellito vicino alla sua amatissima Anna nel cimitero di Massa. Con lui, finiva l'antico casato dei Castagnola.\nCastagnola in Corsica.\nQuando la Corsica era dominio genovese, nella seconda met\u00e0 del 1500 alcuni Castagnola si stabilirono nell'isola per ragioni commerciali. Qui i Castagnola si arricchirono con il commercio di stoffe e tessuti e lo sfruttamento di un'importante conceria. Durante il XVI secolo, la residenza della famiglia Castagnola era \"Maison Castagnola\", ancora oggi situata nel Porto Vecchio di Bastia. Simone e Gottardo Castagnola fecero costruire il palazzo, di cui ancora oggi si possono apprezzare le volte affrescata in stile manierista. ll legame con i Castagnola iscritti all'albergo Spinola \u00e8 testimoniato dalla presenza dello stesso stemma all'interno del palazzo. \nGottardo, sempre pi\u00f9 importante sia finanziariamente che nella vita pubblica, sar\u00e0 nominato Podest\u00e0 nel 1607, un anno dopo aver intrapreso i lavori per la casa di famiglia. Poco prima il fratello Simone aveva ricoperto lo stesso incarico e nel corso del XVII secolo altri tre Castagnola salirono alla pi\u00f9 alta carica politica dell'epoca.\nIl ramo c\u00f2rso della famiglia \u00e8 menzionato come Castagnola di Capo Corso o di Ruglianu (Rogliano). Una prima citazione dei Castagnola in Corsica risale ad un rogito del 1594. \nVa poi ricordato Giuliano Castagnola, nato nel 1572 a La Spezia, \"utroque iure doctor\" nel 1600, rettore della Chiesa di San Lorenzo ai Monti a Roma, autore nel 1611 del trattato \"De Contractibus\". Venne eletto vescovo di Nebbio nel 1612, consacrato da Giovanni Garzia Mellini (cardinale-sacerdote dei Santi Quattro Coronati), con Giovanni Battista Salvago (vescovo di Luni e Sarzana), e Antonio Seneca, vescovo di Anagni, in servizio come co-consacratori. Rimase vescovo di Nebbio fino alla morte, avvenuta nel 1620. \nFrancesco Castagnola fu cancelliere d'Ajaccio nel 1658. Vi fu anche un Giuseppe Castagnola di Algajola (1638-1724), che spos\u00f2 nel 1667 Camilla de Negroni (1641-1703), discendente da un'altra importante famiglia genovese, dando origine alla casata Castagnola Negroni, signori di Capicorsu e di San Colombano, riconosciuti Nobili dal Regno di Francia nel 1778, dopo che Genova aveva ceduto l'isola ai francesi. Giuseppe e Camilla ebbero un figlio, Antonio Francesco, che prese il cognome Negroni dal nonno materno (1672-1750). Giuseppe si rispos\u00f2 con la nobile Cinzia Orticoni, dalla quale ebbe tre figli: Giacomo Maria, Felice (poi Don), e Gregorio. Giacomo Maria ebbe solo una figlia, Maria Vittoria. Da Gregorio Castagnola nacquero Giuseppe Maria (giureconsulto a Genova morto nel 1786), Cesare (capitano delle truppe ducali di Parma dall\u2019anno 1751 all\u2019anno 1779, morto nel 1780 a Piacenza), Giulia Maria ed infine Giovanni, che dar\u00e0 origine ai Castagnola di Parma.\nCastagnola di Parma.\nI Castagnola di Parma hanno origine dal ramo c\u00f2rso. Il capostipite fu Giovanni Castagnola, nato nel 1730 ad Algajola e morto nel 1807 a Parma. Colonnello delle milizie parmensi sotto il Granduca Filippo I di Borbone, raggiunse poi il grado di maresciallo di campo del duca durante i primi anni di governo di Ferdinando. Fu in stretto contatto epistolare con illustri personalit\u00e0 del Settecento e, governatore di Borgotaro dal 1771 al 1793, tenne un notevole carteggio con i ministri successori di Guillaume du Tillot. Di questi ed altri documenti si servi poi Graziano Paolo Clerici per le sue \"Note di storie intime settecentesche\" (Parma, 1925), racconto storico sulla corte ducale dei tempo, incentrato appunto sulla figura del nobile Giovanni Castagnola.\nGiovanni ebbe un ruolo di primo piano nell\u2019ambiente culturale coevo dominato dalla presenza della Marchesa Annetta Malaspina (1727-1797) protagonista nell\u2019Accademia dell'Arcadia. \n&lt;br&gt;Venne nominato conte nel 1783, \u201ccon i suoi discendenti, maschi da maschi, all\u2019infinito\u201d. \nPoco dopo nacque il figlio Gregorio Ferdinando (1786-1858), che fu responsabile delle finanze ducali per molti anni. Gli insuccessi dell'esercito sardo e il successivo Armistizio di Salasco portarono il 18 agosto 1848 all'occupazione di Parma da parte delle truppe austriache. In seguito alla sconfitta di Novara (1849), il Castagnola con i figli Cesare ed Andrea ed altri tra i pi\u00f9 compromessi scelse la via dell'esilio.\nGregorio Ferdinando aveva un fratello, Giovanni, e due figli, Cesare ed Andrea. Il ramo legato a Gregorio Ferdinando si estinse per via maschile con suo nipote Ferdinando."}
{"id": "8872377", "revid": "31269", "url": "https://it.wikipedia.org/wiki?curid=8872377", "title": "Episodi di Pugwall (seconda stagione)", "text": "La seconda stagione della serie televisiva Pugwall \u00e8 stata trasmessa in anteprima in Australia da Nine Network tra il 18 giugno 1991 e il 9 agosto 1991."}
{"id": "8872387", "revid": "173469", "url": "https://it.wikipedia.org/wiki?curid=8872387", "title": "Anne Cecil, contessa di Northumberland", "text": ""}
{"id": "8872390", "revid": "122264771", "url": "https://it.wikipedia.org/wiki?curid=8872390", "title": "Esercito segreto", "text": "L'Esercito segreto (AS) era costituito da un gruppo di combattenti della Resistenza francese, creato nel settembre 1942, durante la seconda guerra mondiale.\nOrganizzazione.\nQuesta struttura di combattimento era il risultato del raggruppamento delle formazioni paramilitari dei tre pi\u00f9 importanti movimenti di resistenza \"Gollista\" della zona meridionale: \"Combat\", \"Liberation-Sud\" e \"Franc-Tireur\".\nA met\u00e0 del 1942, nella Regione R1, questi tre movimenti principali desideravano coordinare le unit\u00e0 militari a loro disposizione, al fine di renderle pi\u00f9 efficaci. Henri Frenay, il capo del \"combattimento\", rivendic\u00f2 il comando della nuova struttura, ma incontr\u00f2 l'opposizione di Emmanuel d'Astier de La Vigerie, capo della \"Liberation-Sud\" e quella di Jean-Pierre L\u00e9vy, leader di \"Franc-Tireur\". Jean Moulin, insistendo sul fatto che questo posto non era occupato da una personalit\u00e0 gi\u00e0 impegnata in un movimento, propose il nome di Charles Delestraint, generale ricordato dal suo ritiro durante la battaglia di Francia, che ammirava de Gaulle, poi che lui aveva sotto i suoi ordini e odiava il Governo di Vichy. Fu l'unico ufficiale generale ad essere stato promosso nonostante la sconfitta; la proposta venne accettata all'unanimit\u00e0.\nIl 28 agosto 1942, a Lione, ebbe luogo il primo incontro tra Jean Moulin e il generale Delestraint. Al termine dell'intervista, Jean Moulin mise a disposizione di Delestraint i tre leader regionali delle formazioni paramilitari dei maggiori movimenti, permettendogli cos\u00ec di scegliere il pi\u00f9 adatto alla leadership regionale dell'Esercito segreto. A questo incarico, clandestino e pericoloso, il generale nomin\u00f2 il capitano Claudius Billon. Da settembre, Billon, conoscendo l'esiguo numero di uomini coinvolti nella Resistenza e capaci di assumersi responsabilit\u00e0 e rischi, dopo aver preso i contatti necessari, nomin\u00f2 ciascuno dei capi dipartimento AS di R1, ad eccezione del capo dipartimento AS dell'Ain, chiamato direttamente da Delestraint.\nIn ottobre, Delestraint venne nominato (ufficialmente) dal generale de Gaulle (anche il generale de Lattre era stato contattato per questo posto, ma aveva rifiutato). Tuttavia, l'effettiva assunzione del comando non ebbe luogo fino all'11 novembre 1942. Il suo segretario era Fran\u00e7ois-Yves Guillin e il leader del 2\u00b0 ufficio era Joseph Gastaldo. Andr\u00e9 Lassagne era il vice di Gastaldo, prima di diventare un uomo di Delestraint, e l'informazione venne affidata ad Albert Lacaze (4\u00b0 ufficio). Il suo capo di stato maggiore era Fran\u00e7ois Morin-Forestier, di \"Combat\", uno staff in cui era integrato anche Raymond Aubrac\nIl 27 novembre 1942, a Collonges-au-Mont-d'Or, ebbe luogo la riunione costitutiva del Comitato di coordinamento della zona sud: il capo dell'Esercito segreto fu presentato da Jean Moulin agli ufficiali convocati. Questo comitato aveva lo scopo di preparare l'unione dei tre grandi movimenti di resistenza.\nInesperto di fronte ai vincoli della vita clandestinit\u00e0, Delestraint attravers\u00f2 comunque la linea di demarcazione, in dicembre, per prendere contatto con i principali movimenti nella zona nord, quelli della \"Liberation\", dell\"'Organizzazione civile e militare\" (OCM), del \"Fronte nazionale\" e di \"Liberation-Nord\". Poi, tornato in zona franca, partecip\u00f2 alla creazione del Mouvements unis de la R\u00e9sistance (MUR), durante la riunione del 26 gennaio 1943, a Miribel, nel dipartimento dell'Ain.\nNella regione R1, all'inizio di febbraio 1943, l'esercito segreto fu decapitato da Hugo Geissler, comandante della Sicherheitspolizei - Sicherheitsdienst a Vichy, e dai suoi uomini. Il 1\u00ba febbraio, a Lione, in Place du Pont, arrest\u00f2 il capitano Claudius Billon, capo della R1 AS (undici dipartimenti) e Pierre Lavergne, suo vice. Il 3 febbraio, a Saint-\u00c9tienne (al 31, rue Basse-des-Rives), durante una riunione segreta del personale dell'AS dipartimentale, arrest\u00f2 il capo dell'AS Loire, il luogotenente Ga\u00ebtan Vidiani e i suoi compagni. Il 10 febbraio, a Puy-en-Velay, prosegu\u00ec lo smantellamento dell'AS in R1 con l'arresto del capo dell'AS Haute-Loire, capitano Alfred Salvatelli, a casa sua, nonch\u00e9 dei suoi compagni. Da quest'ultimo arresto (10 febbraio), il dipartimento dell'Alta Loira si trasfer\u00ec nella regione R6 (Auvergne). Il 27 maggio 1943, questi tre arresti, orchestrati da Geissler, figuravano in primo piano all'inizio del rapporto Kaltenbrunner indirizzato a von Ribbentrop, ministro degli Affari esteri del Reich.\nDelestraint cerc\u00f2 quindi, contro il parere di Frenay (che era stato provvisoriamente nominato Delegato Generale dell'Esercito segreto), di porre l'esercito sotto la supervisione del MUR. Frenay, essendo, da una parte, il n. 2 dell'Esercito segreto, e, dall'altro, un membro del comitato di coordinamento di questo stesso esercito, desiderava il richiamo di Delestraint e la sua nomina a capo dell'Esercito segreto, desideri nuovamente respinti dagli altri membri del comitato di coordinamento, Moulin, d'Astier e L\u00e9vy.\nA Londra, nel febbraio 1943, per incontrare le autorit\u00e0 alleate, Delestraint fu incaricato di rendere la sua truppa il \"nucleo del futuro esercito francese\", stimato in 150 000 uomini. Sfortunatamente, Fran\u00e7ois Morin-Forestier venne arrestato a marzo, insieme a Raymond Aubrac, Maurice Kriegel-Valrimont e Serge Ravanel del MUR, e non fu rilasciato fino a maggio, grazie all'azione del suo ex compagno di detenzione, Raymond Aubrac. Il suo rilascio, tuttavia, non consent\u00ec il suo ritorno nello staff: troppo esposto, venne inviato verso Londra. In aprile Delestraint ripart\u00ec per Parigi dove giunse l'11 aprile. Nel rapporto del 4 giugno, Moulin deplorava i rischi che si assumeva Delestraint, svolgendo il suo lavoro da solo quando avrebbe dovuto essere meglio supportato.\nIl 9 giugno 1943, Delestraint, Gastaldo e Jean-Louis Th\u00e9obald, uno dei loro vice, furono arrestati a Parigi. Il 21 giugno si svolse una riunione del personale, per trovare un successore di Delestraint, a Caluire-et-Cuire. Il tenente colonnello \u00c9mile Schwarzfeld, candidato per la successione di Delestraint, Aubrac, candidato alla leadership nella zona settentrionale, e Lassagne, per la zona meridionale, cos\u00ec come altri leader della Resistenza come Moulin, Henri Aubry, Ren\u00e9 Hardy, Albert Lacaze e Bruno Larat vennero fatti prigionieri. Nel luglio 1943, il colonnello Pierre Dejussieu-Pontcarral fu nominato capo di stato maggiore di un esercito segreto ora senza un capo ufficiale. Il capo di stato maggiore per la zona sud divenne il generale Jouffrault fino all'agosto 1943, quando anche lui venne arrestato.\nIl 1\u00ba febbraio 1944, l'Esercito segreto (tendenza gollista) si scioglie nelle \"Forze interne francesi\" (FFI), con l\"'Organizzazione di resistenza dell'esercito\" (ORA Giraud) e i \"Franchi tiratori e partigiani francesi\" (FTPF, comunisti, da non confondere con il \"movimento Franc-Tireur\").\nNelle regioni.\nQuesta struttura era presente principalmente nella met\u00e0 meridionale della Francia: Rodano-Alpi (regione di resistenza R1) e Auvergne (regione di resistenza R6), ma anche Limosino (regione di resistenza R5), sud-est (regione di resistenza R2) e sud-ovest (regione di resistenza R4). Corrispondeva all'organizzazione usata da \"Combat\".\nL'unificazione delle regioni della zona franca richiese solo poche settimane, i vari capi furono scelti tra i capi regionali in carica. Nella regione \"A\", gli effettivi erano quasi interamente composti da membri dell'OCM."}
{"id": "8872393", "revid": "15756", "url": "https://it.wikipedia.org/wiki?curid=8872393", "title": "LA Galaxy 2012", "text": "Questa voce raccoglie le informazioni riguardanti il LA Galaxy nelle competizioni ufficiali della stagione 2012.\nStagione.\nTrascorsi i canonici quattro mesi dalla vittoria della MLS Cup, i Galaxy stentano all'inizio della stagione facendo registrare otto sconfitte nelle prime quindici giornate di campionato. A fine stagione si classificano ottavi, quarti nella \"Western Conference\", e raggiungono i play off; battono al primo turno i , in semifinale e il in finale di conference. Il 1\u00ba dicembre conquistano la quinta MLS Cup battendo in finale l' per 3-1.\nOrganico.\nDi seguito la rosa aggiornata al 25 marzo 2012."}
{"id": "8872399", "revid": "702184", "url": "https://it.wikipedia.org/wiki?curid=8872399", "title": "Giorgio Pellizzari", "text": "Biografia.\nNato nel Granducato di Toscana, fu il fratello maggiore di Pietro Pellizzari (1823-1892); studi\u00f2 inizialmente medicina a Firenze per poi passare a Pisa, dove consegu\u00ec la laurea nel 1839.\nSpecializzatosi in anatomia, nel 1840 divent\u00f2 prosettore, nel 1844 professore di anatomia descrittiva, nel 1847 professore di anatomia patologica e nel 1849 direttore del museo anatomo-patologico di Firenze. Nel 1862 partecip\u00f2 alla X Riunione degli scienziati italiani, in qualit\u00e0 di vicepresidente della sezione Medicina. \nSposatosi con Adelaide Marzichi Lenzi (m. 1910), dall'unione nacquero Celso (1851-1925), Guido (1858-1938) e Maria (1863-1946), la quale nel 1888 spos\u00f2 lo scultore Mario Salvini."}
{"id": "8872442", "revid": "84184", "url": "https://it.wikipedia.org/wiki?curid=8872442", "title": "Francesco Schira", "text": "Biografia.\nNacque a Malta da genitori italiani, quarto figlio del tenore Michele Schira e della ballerina Giuseppa Radaelli Pontiggia, originari di Milano. Studi\u00f2 al Conservatorio di Milano e in questa citt\u00e0 debutt\u00f2 con la sua prima opera, \"Elena e Malvina\". In seguito si trasfer\u00ec a Cagliari direttore della musica del Corpo reale di artiglieria e maestro di cappella. Fu poi assunto come maestro direttore, compositore e conduttore della musica dell'Opera di Lisbona, dove si spos\u00f2 nel 1834. Nel 1839 si trasfer\u00ec a Londra, dove acquis\u00ec fama grazie alle proprie composizioni; dal 1941 al 1842 si trasfer\u00ec a Parigi, per tornare infine a Londra nel 1843, quando diresse la stagione esitva al Covent Garden e divenne direttore della musica e dell'orchestra del Princess's Theatre; l'anno successivo divenne direttore musicale del teatro Drury Lane della capitale, incarico che ricopr\u00ec fino al 1847. Vi fece ritorno nel 1851-1852, per poi dedicarsi quasi esclusivamente alla composizione e all'insegnamento del canto, di cui era ormai considerato uno dei pi\u00f9 apprezzati insegnanti. Nel 1853-1854 era a Torino come maestro concertatore del Regio Teatro.\nCompose le opere: \"Il fanatico per la musica\", \"I cavalieri di Valenza\", \"Theresa\", \"Mina\", \"Kenilworth\", \"Niccol\u00f2 de' Lapi\", \"Selvaggia\" e \"Lia\". Tutte le opere furono eseguite a Lisbona e Londra."}
{"id": "8872447", "revid": "1745361", "url": "https://it.wikipedia.org/wiki?curid=8872447", "title": "Checov", "text": ""}
{"id": "8872449", "revid": "1745361", "url": "https://it.wikipedia.org/wiki?curid=8872449", "title": "Chechov", "text": ""}
{"id": "8872459", "revid": "93556", "url": "https://it.wikipedia.org/wiki?curid=8872459", "title": "Youcef Nadarkhani", "text": "Biografia.\nNato in una famiglia musulmana, Nadarkhani si \u00e8 convertito al cristianesimo quando aveva diciannove anni ed \u00e8 entrato a far parte della \"Only Jesus Church\", un movimento pentecostale. In seguito \u00e8 diventato pastore, guidando una rete di chiese domestiche aderenti alla \"Chiesa dell'Iran\", una chiesa protestante di ispirazione evangelicale che raggruppa ex musulmani iraniani convertitisi al cristianesimo. Nel 2006 \u00e8 stato arrestato per apostasia ed evangelismo insieme alla moglie Fatemeh, ma entrambi sono stati rilasciati dopo due settimane. Nell'ottobre del 2009 Nadarkhani ha protestato contro una norma che obbliga tutti gli studenti a studiare il Corano a scuola, asserendo che la Costituzione iraniana garantisce la libert\u00e0 religiosa e la possibilit\u00e0 per i genitori di educare i figli secondo la propria fede religiosa; la protesta, indirizzata al dirigente della scuola frequentata dai suoi due figli di sette e nove anni, \u00e8 stata trasmessa alla polizia e il pastore \u00e8 stato arrestato per la seconda volta. Nel settembre 2010 \u00e8 stato processato dalla corte di assise della provincia di Gilan con l'accusa di apostasia ed evangelismo ed \u00e8 stato verbalmente condannato a morte. Gli \u00e8 stata data la possibilit\u00e0 di convertirsi alla religione islamica ed essere graziato, ma ha rifiutato. Nel novembre 2010 \u00e8 stata emessa la sentenza scritta ufficiale, con cui Nadarkhani \u00e8 stato condannato a morte per impiccagione. Nel luglio 2011, dopo il deposito delle motivazioni della sentenza, l'avvocato di Nadarkhani ha presentato appello, sostenendo che il pastore non aveva praticato alcuna religione prima della sua conversione al cristianesimo. Nel settembre 2011 la corte ha confermato la condanna per apostasia, con la motivazione che i suoi genitori erano di fede musulmana e Nadarkhani aveva abbandonato la loro religione dopo il compimento della maggiore et\u00e0. L'avvocato ha presentato ricorso alla Corte suprema iraniana; inoltre, c'\u00e8 stata una mobilitazione internazionale a favore di Nadarkhani. Nel settembre 2012 Nadarkhani \u00e8 stato prosciolto dall'accusa di apostasia ma ritenuto colpevole di evangelismo, cio\u00e8 dell\u2019evangelizzazione di musulmani, per cui \u00e8 stato condannato a tre anni di prigione; avendo gi\u00e0 trascorso tre anni in carcere dal momento dell'arresto, \u00e8 stato rimesso in libert\u00e0. Nel 2016 Nadarkhani \u00e8 stato nuovamente arrestato insieme ad altri tre correligionari ed accusato di evangelismo e sionismo. I quattro, rimessi in libert\u00e0 provvisoria dietro pagamento di una cauzione, sono stati processati nel luglio 2017 e condannati a dieci anni di carcere; Nadarkhani ha avuto un'ulteriore condanna a due anni di confino in una localit\u00e0 nel sud dell'Iran. I quattro hanno presentato appello e sono stati convocati in tribunale nel dicembre 2017 per un'audizione supplementare, ma nel maggio 2018 sono stati informati che le loro condanne erano state confermate. Il 22 giugno 2018 Nadarkhani \u00e8 stato arrestato nella sua abitazione e portato nel carcere di Evin. I suoi tre compagni sono stati arrestati il giorno successivo e portati anche loro nel carcere di Evin. La pena \u00e8 stata successivamente ridotta da dieci a sei anni."}
{"id": "8872468", "revid": "2130303", "url": "https://it.wikipedia.org/wiki?curid=8872468", "title": "Chiesa della Visitazione di Maria Santissima (Capizzone)", "text": "La chiesa della Visitazione di Maria Santissima, conosciuta come della Mortesina, \u00e8 un luogo di culto cattolico di Capizzone. La chiesa \u00e8 caratterizzata dall'abside in stile romanico del XII secolo.\nStoria.\nLa chiesa della Visitazione di Maria fu edificata intorno al XII secolo e prende il nome dalla localit\u00e0 che la ospita. Non vi sono fonti che documentano i primi secoli della chiesa ma il nome Mortesina risale al Seicento, quando in prossimit\u00e0 vi furono inumati i morti della peste del 1630. Dopo la peste nella chiesa celebr\u00f2 ogni anno la festa di san Rocco, protettore degli appestati.\nIl primo documento che cita la chiesa conservato negli archivi della diocesi di Bergamo, risale al 1335, e cita l'allora presbitero della parrocchiale di Berbenno, che tra le molte chiese del territorio che aveva incarico di servire, vi era anche quella che detta \"Opullo de Valdimania de Brembilla\". La valle e la localit\u00e0 sub\u00ecrono molte devastazioni durante gli scontri tra i guelfi e ghibellini e successivamente tra i Visconti e i veneziani, nonch\u00e9 dagli abitanti di Brembilla che si trovavano sulla sponda orografica opposta del fiume Imagna, e che obbligarono l'abbandono del territorio da parte dei villani. Anche la chiesa sub\u00ec la medesima sorte, venendo prima parzialmente demolita nel 1443 e poi abbandonata. La chiesa fu ricostruita per volont\u00e0 di \"Gio Casotto\" nella prima met\u00e0 del XVI secolo, divenendo proprietario di molti fondi della localit\u00e0, e visitata da san Carlo Borromeo arcivescovo di Milano, nell'autunno del 1575. Dagli atti risulta che la chiesa era intitolata a Santa Maria Elisabetta e posta sul luogo \"dicta Carminata\", nonch\u00e9 sussidiaria della parrocchiale di San Lorenzo.\nLavori di ristrutturazione furono eseguiti nel XX secolo con la costruzione del porticato esterno nel 1965, mentre le opere a fresco furono restaurate nei primi anni del XXII secolo.\nDescrizione.\nEsterno.\nL'edificio di culto \u00e8 posizionato lungo il versante orografico sinistro del torrente Imagna, in posizione dominante sulla valle e sull'abitato di Capizzone. La sua costruzione pur non ponendosi nel periodo romanico presenta stilemi tipici dell'architettura romanica. Dell'antico edificio rimane solo l'abside a pianta rettangolare e in conci di pietra sagomati collocati in file regolari con particolare cura nelle parti angolari. La parte ospita due monofore strombate con la parte curva composta da un unico blocco di pietra, ad indicare un importante interesse artistico, e atte a illuminare la parte del coro.\nIl fronte principale \u00e8 anticipato dal porticato in pietra, completo di pilastri che poggiano sul muretto sempre in pietra. Questo ha aperture che anticipano l'ingresso principale. Il portale \u00e8 in pietra ad arco e la parte superiore della facciata presenta un'apertura semicircolare, la sola presente atta a illuminare l'aula. La parte termina con il tetto a due falde.\nInterno.\nL'interno con volta a crociera, a unica navata ospita grandi tele raffiguranti scene dell'antico testamento. La zona presbiterale \u00e8 preceduta dall'ampio arco trionfale con vota da catino, e ospita affreschi risalenti al XIV e XV secolo."}
{"id": "8872470", "revid": "36426", "url": "https://it.wikipedia.org/wiki?curid=8872470", "title": "Museo Siviero", "text": ""}
{"id": "8872473", "revid": "6923", "url": "https://it.wikipedia.org/wiki?curid=8872473", "title": "Rete Kl\u00e9ber", "text": "La rete Kl\u00e9ber \u00e8 il nome complessivo dato dalla direzione dei servizi speciali dell'esercito dell'armistizio ad Algeri alle varie reti militari rimaste nella Francia continentale dopo l'invasione della zona franca.\nComandata da Louis Rivet, questa rete era dipendente dal personale dell'esercito a Vichy fino al novembre 1942."}
{"id": "8872475", "revid": "2184720", "url": "https://it.wikipedia.org/wiki?curid=8872475", "title": "Exitos latinos", "text": "Exitos latinos \u00e8 un album di Orietta Berti pubblicato nel 2006 dalla Gapp Music con la partecipazione di Demo Morselli e della \"Demo Morselli Orchestra\"."}
{"id": "8872482", "revid": "36426", "url": "https://it.wikipedia.org/wiki?curid=8872482", "title": "San Basilio degli Armeni", "text": ""}
{"id": "8872483", "revid": "125210112", "url": "https://it.wikipedia.org/wiki?curid=8872483", "title": "Salomea di Berg", "text": "Biografia.\nSalomea era la figlia del conte svevo Enrico del Castello di Berg Castello vicino a Ehingen (da non confondere con la contea renana di Berg) avuta da sua moglie Adelaide di Mochental (\u2020 1125/27), probabilmente una sorella del margravio Diepoldo III di Vohburg. Secondo alcune fonti, sua nonna paterna era la principessa Sophia, unica figlia del re Salomone d'Ungheria avuta dalla moglie Giuditta di Svevia (dalla seconda matrigna del marito di Salom\u00e8), ma questa ipotesi \u00e8 stata respinta dagli storiografi moderni.\nIl matrimonio della sorella di Salomea Richeza con il duca Vladislao I di Boemia nel 1110 aveva cambiato lo status del relativamente oscuro conte Enrico di Berg negli affari politici. Un'altra sorella, Sophia, era sposata con un membro della Moravia della dinastia P\u0159emyslide, il duca Ottone II il Nero di Olomouc, nel 1113.\nMatrimonio.\nIl sovrano polacco Boleslao III \"Krzywousty\", dopo aver iniziato ad espandere i suoi domini nella regione della Pomerania, decise di normalizzare i suoi rapporti con i vicini della Boemia meridionale. Ci\u00f2 avvenne nel 1114 in un importante incontro sul fiume di confine Nysa K\u0142odzka. I partecipanti includevano lo stesso Boleslao III, cos\u00ec come i duchi boemo e moravo della linea P\u0159emyslide: Vladislao I, Ottone II il Nero e il fratello minore di Vladislao Sobeslao I. Si decise che il duca di Polonia (vedovo dal 1112) avrebbe dovuto sposare la nobildonna sveva Salomea, sorella delle duchesse di Boemia e Olomouc.\nLe trattative matrimoniali, guidate dal vescovo Ottone di Bamberga, si conclusero con successo e tra marzo e luglio 1115 si svolsero le nozze di Boleslao III e Salomea di Berg. Entro la fine di quell'anno, la nuova duchessa diede alla luce un figlio di nome Leszek (morto nel 1131), il primo dei tredici figli che diede a suo marito.\nSalomea inizi\u00f2 a partecipare attivamente alla politica polacca per conto dei suoi figli; temeva che, secondo il principio della primogenitura, il suo figliastro Ladislao II, primogenito di Boleslao III nato dal suo matrimonio con Zbyslava di Kiev, sarebbe succeduto a suo padre come unico sovrano e i suoi figli sarebbero stati alla merc\u00e9 del loro fratellastro maggiore. Nel 1125 il potente Piotr W\u0142ostowic fu costretto a dimettersi dal suo incarico di voivoda polacco (conte palatino); il principale istigatore di questa decisione fu probabilmente Salomea, che lo sostitu\u00ec con Wszebor, un uomo che considerava pi\u00f9 propenso a sostenere se stessa e i suoi figli contro Ladislao.\nIl Testamento di Boleslao III.\nBoleslao III mor\u00ec il 28 ottobre 1138. Nel suo testamento aveva diviso il paese tra i suoi figli secondo il principio dell'anzianit\u00e0 agnatizia, assegnando la \"Dzielnica senioralna\", la \"provincia del senior\", comprendente Cracovia al figlio maggiore Ladislao II. Salomea ricevette la citt\u00e0 di \u0141\u0119czyca, diversi castelli e citt\u00e0 in tutta la Polonia (tra cui Paj\u0119czno, Ma\u0142ogoszcz, Radziej\u00f3w, Kwieciszewo) come sua \"Oprawa wdowia\" (\"sede della vedova\"); questo fu il primo caso documentato in cui un sovrano polacco lasciava alla vedova un territorio proprio. I termini dell\"'Oprawa wdowia\" stabilivano che il beneficiario poteva ottenere la piena sovranit\u00e0 sulla terra per la sua vita, e poteva perderla in due casi: se si fosse risposata o fosse diventata suora (l'abdicazione non contava). Al figlio pi\u00f9 giovane della coppia, Casimiro II, non fu assegnata una provincia; si ipotizza che sia nato dopo la morte di Boleslao III.\nGli anni successivi.\nDai suoi domini a \u0141\u0119czyca, la duchessa vedova continu\u00f2 i suoi intrighi contro il figliastro, il granduca Ladislao II. Tuttavia, le ostilit\u00e0 iniziarono apertamente solo nel 1141, quando Salomea, senza la conoscenza e il consenso del granduca, inizi\u00f2 a dividere \u0141\u0119czyca tra i suoi figli. Inoltre la donna cerc\u00f2 di organizzare il matrimonio della figlia pi\u00f9 giovane Agnes e quindi di trovare un alleato adatto per i suoi figli. Il candidato pi\u00f9 appropriato per un genero doveva essere Sviatoslav III, figlio del Gran Principe Vsevolod II di Kiev. Dopo aver appreso le notizie sugli eventi di \u0141\u0119czyca, Ladislao II decise di dare una risposta rapida, a seguito della quale il Gran Principe di Kiev non solo ruppe tutti i suoi patti con i duchi figli di Salomea ma organizz\u00f2 anche il fidanzamento di sua figlia Zvenislava al figlio maggiore di Ladislao, Boleslao I l'Alto. Il matrimonio ebbe luogo un anno dopo, nel 1142.\nSalomea mor\u00ec a \u0141\u0119czyca il 27 luglio 1144. Secondo la volont\u00e0 di Boleslao III, la provincia di \u0141\u0119czyca torn\u00f2 ad essere parte della \"dzielnica senioralna\". Inaspettatamente, il suo acerrimo nemico Piotr W\u0142ostowic si alle\u00f2 con i suoi figli contro il granduca Ladislao II, che, dopo aver catturato e accecato W\u0142ostowic nel 1145, fu sconfitto e deposto dai suoi fratellastri. Il figlio maggiore superstite di Salomea, Boleslao IV il Ricciuto divenne il nuovo granduca di Polonia nel 1146."}
{"id": "8872487", "revid": "31886", "url": "https://it.wikipedia.org/wiki?curid=8872487", "title": "Paglia Orba (traghetto)", "text": "La Paglia Orba \u00e8 una nave ro-pax appartenente alla compagnia di navigazione francese Corsica Linea. Costruito dal 1992 al 1994 presso gli Ateliers et Chantiers du Havre per la SNCM, prende il nome da una grande montagna corsa, la Paglia Orba. La nave prende servizio nel marzo 1994 trasportando merci e passeggeri tra Marsiglia e la Corsica, prima con i colori della SNCM poi Corsica Linea dal 2016.\nConcetto e costruzione.\nUno studio condotto da una conferenza e dall'Osservatorio regionale dei trasporti della Corsica mostra che nel 1993-1994 le flotte di navi mercantili che assicurano il trasporto di merci tra il continente e la Corsica difficilmente consentiranno di assicurare un buon flusso di traffico. \u00c8 quindi necessario che la SNCM e La M\u00e9ridionale prevedano la sostituzione di una nave della loro flotta con un'unit\u00e0 pi\u00f9 grande al fine di prevenire l'aumento delle esigenze di trasporto merci. \u00c8 quanto specificato nella convenzione speciale per l'esercizio delle linee marittime Continente - Corsica per il periodo 1991-1995, firmata l'8 agosto 1991 da SNCM. L'azienda \u00e8 quindi obbligata a sostituire il \"Monte Rotondo\" con una nuova unit\u00e0 con una capacit\u00e0 di carico di almeno 2.200 metri lineari. La sua messa in servizio \u00e8 prevista per gennaio 1994, poco dopo quello di un'unit\u00e0 simile di La M\u00e9ridionale. Questo programma della flotta \u00e8 necessario e obbligatorio. La sua messa in discussione renderebbe le societ\u00e0 incapaci di adempiere ai propri obblighi e si tradurrebbe finanziariamente in una riduzione dell'importo della sovvenzione. Per ottenere migliori condizioni di prezzo, SNCM e CMN stanno avviando congiuntamente una consultazione per la costruzione di due navi identiche.\nA seguito del bando di gara internazionale lanciato il 9 settembre 1991, quattro cantieri stanno attirando l'attenzione del management: la sudcoreana Samsung Heavy Industries, la finlandese Aker Finnyards e la Chantiers de l'Atlantique che propone la costruzione simultanea delle due navi, nei tempi previsti dall'accordo. Infine, gli Ateliers et Chantiers du Havre propongono di costruire una delle due unit\u00e0, il suo piano di carico non le consente di allinearsi con i suoi concorrenti. I cantieri finlandesi manterranno la corda per molto tempo a causa del loro minor costo, ma per sostenere la cantieristica francese in crisi, lo Stato interviene. Entro i limiti autorizzati da Bruxelles, concede ulteriori aiuti affinch\u00e9 la futura unit\u00e0 della SNCM venga costruita presso gli Ateliers et Chantiers du Havre. Cos\u00ec, dopo molte trattative, la SNCM pu\u00f2 effettuare un ordine per la sua nuova nave da carico misto, mentre la CMN ne far\u00e0 costruire una propria in Finlandia, ovvero la \"Kalliste\".\nCome da tradizione all'interno della SNCM, la nuova nave prende il nome da una vetta corsa, come i suoi predecessori. \u00c8 cos\u00ec che la nuova unit\u00e0 riceve il nome della Paglia Orba, una cima montuosa situata nel massiccio del Monte Cinto in Alta Corsica.\n\u00c8 stato firmato il contratto di costruzione tra la SNCM e gli Ateliers et Chantiers du Havre 19 febbraio 1992. La Paglia Orba viene imposata il 6 luglio 1992 e varata il 3 giugno 1993.\nLe specifiche nelle specifiche rendono questa imbarcazione notevole sotto molti aspetti e sottolineano il know-how dei cantieri. \u00c8 la prima nave dell'azienda ad avere una passerella completamente coperta, beneficia delle pi\u00f9 recenti tecnologie di navigazione ma anche del mantenimento della sicurezza. La passerella \u00e8 una vera torre di controllo, ha ricevuto l'etichetta CNC che consente al personale di guardia di comunicare con la nave. I sistemi informatici consentono all'OOW di controllare tutto, compreso il vano motore. La sicurezza del sistema \u00e8 tale che per limitare il rischio di errore o guasto umano, ci sono controlli che segnalano al computer che l'ufficiale di guardia \u00e8 a conoscenza, anche quando \u00e8 in autopilota. Pi\u00f9, l'SNA91 un \"cervello\" che, non solo dirige la nave sulla rotta indicata, ma pu\u00f2 correggere questa rotta, o indicarle i punti di passaggio obbligatori determinati in precedenza. La \"Paglia Orba\" \u00e8 inoltre dotata del Global Maritime Distress and Safety System, il primo per una nave passeggeri francese. Infine, questa nuova unit\u00e0 si distingue anche, al suo rilascio, per i suoi stabilizzatori, i pi\u00f9 grandi mai montati su una nave mercantile. Il ponte del garage principale \u00e8 composto da otto corsie, consentendo operazioni commerciali molto rapide.\nNon vengono tralasciate le finiture interne per i passeggeri. I locali comuni sono quindi decorati con marmo e legno di qualit\u00e0 e le cabine sono standard sui traghetti della compagnia.\nLe prove in mare si svolgono 17 febbraio 1994. Nonostante un contesto sociale teso nei cantieri navali, la nave verr\u00e0 consegnata solo con poco ritardo, il 15 marzo 1994.\nServizio.\nIl 16 marzo 1994 alle 16:00, agli ordini del Comandante \"Scout Rover\", la Paglia Orba part\u00ec da Le Havre per Marsiglia. La nave attracca nel porto di Marsiglia il 21 marzo alle 8:00. Riprende la navigazione il 23 marzo in serata per la sua prima operazione commerciale, diretta a Bastia. \u00c8 in questo stesso comune che viene battezzata la Paglia Orba il 12 aprile da sua madrina Michelle Baggioni, moglie del Presidente dell'Assemblea Territoriale della Corsica.\nNel mese di aprile 1995, la Paglia Orba inaugura una nuovissima linea che collega Bastia a Genova, operata dalla controllata Corsica Marittima. Ha luogo il primo scalo nel capoluogo ligure l'8 aprile alle 17:30.\nTra marzo e maggio 2002, la Paglia Orba viene trasformata presso i cantieri Lloyd Werft di Bremerhaven in Germania nell'ottica di aumentare la capacit\u00e0 passeggeri, portata a 500 come previsto dalle nuove specifiche per la delegazione di servizio pubblico. Dietro i suoi comignoli viene aggiunta un'ulteriore tuga contenente nuove cabine. A seguito di questa trasformazione, la nave dispone di 50 posti a sedere e 141 cabine, per un totale di 542 posti.\nNel giorno di 26 ottobre 2003, la Paglia Orba fa un viaggio di andata e ritorno fra \u00cele-Rousse e Livorno per consegnare nuovi veicoli, caricati il giorno prima a Fos-sur-Mer.\nDurante la sua chiusura tecnica nel mese di aprile 2004, il marchio \"Ferryterran\u00e9e\" scompare dallo scafo a favore dell'iscrizione in rosso dell'indirizzo del sito. A causa della necessit\u00e0 di altri lavori pi\u00f9 urgenti, la nave non viene riverniciata nei nuovi colori SNCM.\nIl 6 marzo 2005 in serata, a Porto Vecchio, la \"Paglia Orba in\" movimento tra le stazioni P2 e P3 si \u00e8 arenata su un banco di sabbia. La nave, con l'assistenza del pilota, riesce a liberarsi con i propri mezzi, senza subire danni.\nNel marzo 2008, la Paglia Orba sfoggia la nuova livrea della SNCM con lo scafo ridipinto di blu.\nNella notte tra il 20 e il 21 novembre 2015, la nave ha rotto gli ormeggi nel porto di Marsiglia e ha colpito la banchina. Trasferita all'ormeggio 7, la nave ha ripreso la traversata la sera stessa, avendo lo scafo solo leggermente danneggiato.\nIl 5 gennaio 2016 alle ore 8:00 la \"Paglia Orba\" arriva a Marsiglia e completa l'ultima traversata commerciale della SNCM, rilevata dal gruppo Rocca e liquidata a favore del nuovo ente MCM. I loghi della SNCM sono stati successivamente cancellati dallo scafo della nave.\nTrasferita alla MCM, la Paglia Orba si\" unisce alla flotta del marchio commerciale Maritima Ferries come le altre unit\u00e0 dell'ex SNCM. Nonostante il cambio di proprietario, la nave mantiene la sua normale operativit\u00e0 tra Marsiglia, Porto Vecchio e Ajaccio. Ad aprile MCM si \u00e8 fusa con Corsica Maritima, un consorzio di imprese corse anch'esse candidate all'acquisizione di SNCM. La Paglia Orba\", come le altre navi, viene poi trasferita a una nuova entit\u00e0 commerciale denominata Corsica Linea, nata sulle ceneri di SNCM.\nIl 12 aprile intorno alle 8:15, Paglia Orba ha un guasto al suo sistema propulsivo, la nave, che stava navigando verso Porto Vecchio, \u00e8 stata dirottata verso il porto di Bastia dove ha raggiunto a fine pomeriggio, assistita dal rimorchiatore \"Altagna\".\nL'acquisizione della flotta MCM da parte di Corsica Linea si traduce in un cambiamento nell'identit\u00e0 della compagnia, in particolare con l'aggiunta di una livrea rossa sulle navi della flotta. Essendo gi\u00e0 stato fatto il suo stop tecnico, la \"Paglia Orba si\" vede pronta il 6 giugno 2016 in una livrea semplificata nei colori della Corsica Linea. Nell'agosto 2016, viene annunciato un piano per vendere la nave alla Collettivit\u00e0 Territoriale della Corsica nell'ambito della costituzione di una compagnia di navigazione regionale. Secondo il piano CTC, questa compagnia regionale avrebbe dovuto iniziare le proprie attivit\u00e0 nel corso del 2019, tuttavia la vendita della nave \u00e8 stata annullata nel luglio 2018.\nL'8 gennaio 2017, la Paglia Orba va in blocco tecnico a Marsiglia. A bordo sono in corso lavori di ampia portata, in particolare per quanto riguarda le aree ristorazione, che sono state completamente rinnovate. Fu durante questo refitting che la nave fu dipinta con i colori della Corsica Linea. Il suo scafo \u00e8 ridipinto di rosso e mostra sulla parte anteriore il logo dell'azienda con l'effigie della testa di un moro corso.\nDurante la sua sosta tecnica a Menzel Bourguiba dall'8 gennaio al 6 febbraio 2019, la nave si trasforma per essere ottimizzata per i dispositivi di collegamento portuale del porto di Marsiglia, come le navi di La M\u00e9ridionale. La Paglia Orba \u00e8 quindi la prima nave di Corsica Linea ad essere adattata a questo sistema volto a ridurre le emissioni di CO\u00b2 durante i suoi scali nella citt\u00e0 focea.\nCome nella \"Pascal Paoli\" e nella \"Jean Nicoli\", vengono installati dei depuratori di fumo, soprannominati \"scrubber\", destinati a ridurre le emissioni di zolfo, sono installati a bordo della Paglia Orba durante una sosta tecnica presso i cantieri Palumbo di La Valletta dal 20 settembre al 2 dicembre 2020. L'installazione del dispositivo comporta alcune modifiche nell'aspetto dei camini. Questo lavoro era originariamente previsto per essere eseguito all'inizio del 2020, ma \u00e8 stato posticipato a causa della pandemia COVID-19.\nLa mattina di 25 gennaio 2021, mentre stava per completare una traversata tra Marsiglia e Bastia, la Paglia Orba si \u00e8 trovata impossibilitata ad attraccare a Bastia a causa di condizioni meteorologiche particolarmente avverse. La nave \u00e8 stata quindi costretta a rimanere all'ancora fuori dal porto in attesa di una possibile tregua. Fu solo nel tardo pomeriggio, intorno alle 17:30, che le autorit\u00e0 autorizzarono l'attracco della nave, ma durante la manovra, effettuata con l'assistenza del pilota del porto di Bastia, la Paglia Orba fu dietro un fondo alto, provocando una perdita e danni all'elica di babordo. Una volta sbarcati il centinaio di passeggeri e il carico, l'equipaggio, con l'aiuto di vigili del fuoco e sommozzatori, \u00e8 riuscito a tappare la breccia il giorno successivo. Tuttavia, il danno alla nave richieder\u00e0 l'immobilizzazione per diverse settimane. Dopo essere rimasta a Bastia per un po' di tempo, si \u00e8 diretta in Tunisia l'8 febbraio per essere riparato presso i cantieri di Menzel Bourguiba.\nCaratteristiche.\nLa Paglia Orba \u00e8 lunga 165,80 metri per 29,2 metri di larghezza, il suo pescaggio \u00e8 di 6,63 metri e la stazza lorda \u00e8 di 29.718 tonnellate. La nave ha una capacit\u00e0 di 600 passeggeri e dispone di un garage di 2.300 metri lineari di carico merci, e pu\u00f2 contenere 147 rimorchi oltre a 120 veicoli e accessibile da due portelloni posteriori alti 16,50 metri e larghi 8 metri. La nave aveva originariamente un vettore a rampa anteriore che \u00e8 stato forzato nel 2006. La sua propulsione \u00e8 fornita da 4 motori diesel semi-veloci W\u00e4rtsil\u00e4-Vasa 16V32DF, 16 cilindri a forma di V che sviluppano una capacit\u00e0 di 19.700 kW che guidano 2 eliche a passo variabile causando la nave per navigare a pi\u00f9 di 19 nodi. La nave ad uso misto \u00e8 inoltre dotata di due eliche di prua Ka Me Wa da 1.400 kW ciascuno e uno stabilizzatore antirollio a doppia aletta retrattile ACH. La nave \u00e8 dotata di due grandi scialuppe di salvataggio chiuse, integrate da due barche di medie dimensioni, una scialuppa di salvataggio semirigida e numerose zattere di salvataggio. Dal 2020 la Paglia Orba \u00e8 dotata di \"scrubber\", dispositivi di depurazione dei fumi volti a ridurre le sue emissioni di zolfo.\nLinee servite.\nQuando \u00e8 stata messa in servizio nel 1994, la Paglia Orba oper\u00f2 sulla linea Marsiglia - Bastia in notturna.\nDal 1995 \u00e8 stata posizionata sulla linea Bastia - Genova della controllata Corsica Marittima, fino al 1999.\nNel 2003, sostituita sulla linea Marsiglia - Bastia dalla \"Pascal Paoli\", il \"Paglia Orba \u00e8\" stato spostato tutto l'anno nei collegamenti da Marsiglia ad Ajaccio e occasionalmente a Porto Vecchio.\nNel 2009, a seguito dell'ingresso nella flotta della \"Jean Nicoli\", la nave \u00e8 stata immessa tra Marsiglia e Porto Vecchio da met\u00e0 settembre a met\u00e0 giugno e da Marsiglia ad Ajaccio da met\u00e0 giugno a met\u00e0 settembre. La sua assegnazione non cambia nonostante l'acquisizione da parte di Corsica Linea nel 2016.\nDal 1\u00b0 ottobre 2019, nell'ambito della nuova delegazione di servizio pubblico (DSP) attribuita alla Corsica Linea, la Paglia Orba sostituisce la \"Girolata\" (che viene noleggiata alla Grandi Navi Veloci per 9 mesi) de La M\u00e9ridionale tra Marsiglia e Ajaccio che serve insieme alla \"Jean Nicoli\". Tuttavia, ha sostituito la \"Vizzavona\" sulla linea che collega Marsiglia a Bastia per gran parte del 2020.\nNavi gemelle.\nNonostante cambi il cantiere di costruzione e si differenzino per qualche modifica interna ed esterna, la Paglia Orba ha una sola nave gemella."}
{"id": "8872491", "revid": "36426", "url": "https://it.wikipedia.org/wiki?curid=8872491", "title": "Compagnia di San Basilio", "text": ""}
{"id": "8872495", "revid": "28057", "url": "https://it.wikipedia.org/wiki?curid=8872495", "title": "Compagnia del Divino Amore", "text": "Storia.\nLa Compagnia nacque a Genova il 26 dicembre 1497 per volont\u00e0 di Caterina Fieschi Adorno (Caterina da Genova) ed ebbe come attivo promotore il laico Ettore Vernazza. La Compagnia promosse l'idea di un ritorno allo spirito caritativo del Cristianesimo: questo si concretizz\u00f2 nell'attivit\u00e0 della Compagnia nella creazione e diffusione degli ospedali degli Incurabili del Cinquecento e la conseguente riforma ospedaliera di quel periodo. infatti, in quegli anni vi era una forte domanda di assistenza, dato che si visse l'emergenza sanitaria della diffusione dell'epidemia di sifilide dell'inizio del XVI secolo, forse portata in Italia dalle truppe di Carlo VIII alla fine Quattrocento.\nLa Compagnia era composta in gran parte da laici, sia nobili che popolari.\nLa compagnia fond\u00f2 a Genova il suo primo Oratorio, ma estese rapidamente la sua azione in tutta la penisola: innanzi tutto a Roma, dove essa venne incaricata della gestione dell'Ospedale San Giacomo, poi a Brescia, dove fond\u00f2 l'ospedale degli Incurabili della citt\u00e0 (grazie all'attivit\u00e0 di Bartolomeo Stella, coinvolto nella compagnia), poi ancora Venezia (con Gaetano da Thiene), a Vicenza, Verona, Napoli (grazie all'attivit\u00e0 di Maria Lorenza Longo) e Palermo.\nLa compagnia fond\u00f2 almeno undici ospedali degli Incurabili in tutta Italia, estendendo la propria azione da Nord verso Sud. In breve tempo, anche altri ordini religiosi ricalcarono chiaramente il modello genovese-romano del Divino Amore; l'istituzione di ospedali divenne cos\u00ec importante da costituire una tappa in rilievo anche nei percorsi di pellegrinaggio.\nL'efficacia della compagnia originaria si affievol\u00ec dopo alcuni decenni, nella prima met\u00e0 del XVI secolo, disperdendone i componenti per divergenze interne, soprattutto dopo la morte di Ettore Vernazza avvenuta nel 1524 e infine a seguito del Sacco di Roma del 1527; tuttavia, la sua azione ebbe una forte influenza nel cambiamento della mentalit\u00e0 dell'epoca per lo spirito caritativo della Controriforma. Molti componenti abbandonarono la compagnia e fondarono altri gruppi indipendenti da questa, come i Teatini di Gaetano da Thiene, i Barnabiti, o la confraternita di S. Girolamo della Carit\u00e0, eccetera."}
{"id": "8872499", "revid": "92723", "url": "https://it.wikipedia.org/wiki?curid=8872499", "title": "Teodoro Locsin Jr.", "text": "\u00c8 stato membro della Camera dei rappresentanti filippina dal 2001 al 2010, nonch\u00e9 ambasciatore delle Filippine alle Nazioni Unite per il biennio 2017-18.\nBiografia.\nNasce a Manila il 15 novembre 1948. Suo padre era il celebre giornalista ed editore Teodoro Locsin Sr., appartenente al ramo Negrense della famiglia Locsin di Molo, Iloilo. \nCompie i suoi studi dapprima all'Universit\u00e0 Ateneo de Manila, dove si laurea in giurisprudenza, e consegue successivamente un LL.M. presso l'Universit\u00e0 di Harvard. \nTra la fine degli anni '60 e l'inizio degli anni '80 alterna la sua attivit\u00e0 di avvocato con quella di giornalista, diventando portavoce della presidente Corazon Aquino nel 1986. Dal 2001 al 2010 siede alla Camera dei rappresentanti, e per un breve periodo insegna diritto all'istituto universitario benedettino San Beda, tra il 2015 e il 2017. Nel 2017 viene designato rappresentante permanente delle Filippine presso le Nazioni Unite dal presidente Rodrigo Duterte, cessando da quest'ultimo incarico nell'ottobre 2018, quando accetta di diventare segretario agli Affari Esteri."}
{"id": "8872500", "revid": "303585", "url": "https://it.wikipedia.org/wiki?curid=8872500", "title": "Litoranea Libica", "text": ""}
{"id": "8872501", "revid": "2184720", "url": "https://it.wikipedia.org/wiki?curid=8872501", "title": "Emozione d'autore", "text": "Emozione d'autore \u00e8 un album di Orietta Berti pubblicato nel 2003 dalla Gapp Music."}
{"id": "8872526", "revid": "15756", "url": "https://it.wikipedia.org/wiki?curid=8872526", "title": "Charles Fitzgerald Sowerby", "text": "Biografia.\nNacque il 31 luglio 1866 a Wycliffe Hall figlio di Thomas Charles Johnson Sowerby (1839-1890) e di Julian Cecilia Wilson (1841-1898).\nIl 15 gennaio 1880 si arruol\u00f2 nella Royal Navy con il grado di guardiamarina, e nel 1881 risultava assegnato alla base navale HMS Vernon a Portsmouth. Promosso tenente di vascello nel 1888, tra il 22 luglio e il 28 agosto 1890 fu comandante della torpediniera \"TB-67\", con cui partecip\u00f2 alla gradi manovre annuali. Il 9 settembre 1891 fu assegnato in servizio sulla HMS Vernon. Durante la mobilitazione del 1892 iss\u00f2 la sua insegna sulla torpediniera \"TB-83\". Il 15 agosto dello stesso anno fu assegnato in qualit\u00e0 di ufficiale addetto ai siluri sull'incrociatore protetto \"Narcissus\".\nQuattro anni dopo, il 5 giugno 1896 fu riassegnato in servizio sulla HMS \"Vernon\", trasferito il 19 agosto dello stesso anno sulla HMS \"Defiance\".\nIl 30 giugno 1900 \u00e8 promosso commander, e il 29 dicembre 1903 fu assegnato in servizio sulla nave scuola \"Britannia\" di base a Dartmouth. Divenuto captain il 1 gennaio 1905, il 3 dello stesso mese assunse il comando dell'incrociatore protetto \"Isis\". Il 20 aprile 1907 pass\u00f2 al comando dell'incrociatore corazzato \"Cumberland\", e l'11 luglio dell'anno successivo fu assegnato al Naval Intelligence Department. L'11 novembre sostitu\u00ec il capitano Horace Hood come addetto navale presso l'Ambasciata di Gran Bretagna a Washington D.C., negli Stati Uniti d'America. Il 1 giugno 1912 fu sostituito dal capitano Heathcoat Salusbury Grant, e il 16 ottobre dello stesso anno assunse il comando della nave da battaglia \"Monarch\", che mantenne sino al 29 dello stesso mese. Il 24 febbraio 1913 assunse il comando dell'incrociatore da battaglia .\nQuando scoppi\u00f2 la prima guerra mondiale lo \"Indefatigable\" prestava servizio con il 2st Battle Cruiser Squadron (BCS). Mandata nel Mare Mediterraneo in seguito la nave bombard\u00f2 le fortificazioni ottomane a difesa dello stretto dei Dardanelli il 3 novembre 1914, e quindi, dopo aver eseguito lavori di raddobbo a Malta, ritorn\u00f2 nel Regno Unito nel febbraio 1915, dove rientr\u00f2 in servizio nel 2st BCS.\nIl 31 maggio 1916 lo \"Indefatigable\" prese parte alla battaglia dello Jutland, in forza alla flotta di incrociatori da battaglia del viceammiraglio Sir David Beatty. Colpita pi\u00f9 volte nei primi minuti della fase di apertura del combattimento, i proiettili da 280\u00a0mm dell'incrociatore da battaglia tedesco \"Von der Tann\" penetrarono nello scafo causando una prima esplosione che lo squarci\u00f2, mentre una seconda esplosione fece deflagrare la nave che salt\u00f2 in aria affondando rapidamente. Solo due membri dell'equipaggio di 1.019 sopravvissero, lo Able Seaman Frederick Arthur Gordon Elliott e il Leading Signalman Charles Farmer. Il suo corpo non venne mai ritrovato, ed egli \u00e8 ricordato nel Plymouth Naval Memorial."}
{"id": "8872531", "revid": "767487", "url": "https://it.wikipedia.org/wiki?curid=8872531", "title": "Hvammsfj\u00f6r\u00f0ur", "text": "Il Hvammsfj\u00f6r\u00f0ur \u00e8 un fiordo situato nella regione del Vesturland, nella parte occidentale dell'Islanda.\nDescrizione.\n\u00c8 un fiordo laterale del Brei\u00f0afj\u00f6r\u00f0ur ed \u00e8 separato da esso da un gran numero di piccole isole. Il fiordo ha forma di una L o di uno stivale, \u00e8 lungo circa 40 km e largo circa 9 km. La sponda nord forma la penisola di Klofningsnes, che termina con la punta Klofningur; la riva sud forma la penisola di Sn\u00e6fellsnes. La citt\u00e0 pi\u00f9 grande del fiordo \u00e8 B\u00fa\u00f0ardalur, che si trova sulla riva orientale ed \u00e8 l'insediamento principale del comune di Dalabygg\u00f0, nel cui territorio si trova il Hvammsfj\u00f6r\u00f0ur.\nLa saga di Laxd\u00e6la, che \u00e8 la saga del popolo di Lax\u00e1rdalur, fa riferimento alla valle del fiume Lax\u00e1 \u00ed D\u00f6lum, che sfocia nel fiordo a sud di B\u00fa\u00f0ardalur.\nForti correnti si formano negli stretti canali tra le isole, tanto che si \u00e8 valutato di sfruttare le maree per la produzione di energia idroelettrica.\nAccesso.\nIl fiordo \u00e8 raggiungibile tramite la strada T590 Klofningsvegur che corre intorno alla penisola settentrionale; la S60 Vestfjar\u00f0avegur passa a est, mentre la S54 Sn\u00e6fellsnesvegur corre a sud."}
{"id": "8872541", "revid": "921573", "url": "https://it.wikipedia.org/wiki?curid=8872541", "title": "Eugen Knecht", "text": "Ha interpretato Gavrilo Princip nel film del 2014 \"L'attentato - Sarajevo 1914\"."}
{"id": "8872546", "revid": "2166030", "url": "https://it.wikipedia.org/wiki?curid=8872546", "title": "Giuditta di Polonia", "text": "Biografia.\nI primi anni.\nGiuditta era la figlia del duca Boleslao III (Boles\u0142aw III \"Krzywousty\"), avuta dalla sua seconda moglie, Salomea di Berg. Probabilmente prese il nome da sua nonna paterna, Giuditta di Boemia, o dalla sua sorellastra maggiore, la principessa di Murom. Giuditta era uno degli ultimi figli dei suoi genitori; la sua data di nascita rimane sconosciuta. Secondo le cronache medievali polacche, fu mandata in Ungheria come sposa del figlio del re B\u00e9la II. Secondo gli \"Annales Cracovienses Compilati\", questo evento avvenne nel 1136; poich\u00e9 si pu\u00f2 presumere che la principessa polacca fosse pi\u00f9 giovane del fidanzato, e sono note anche le date di nascita dei figli pi\u00f9 piccoli di Boleslao III (Agnese nel 1137 e Casimiro nel 1138), Giuditta di conseguenza potrebbe essere nata tra il 1130 e il 1135.\nIl matrimonio non ebbe luogo: nel 1146 il fidanzamento fu rotto con il consenso di entrambe le parti e Giuditta torn\u00f2 in Polonia. La ragione potrebbe essere stata il matrimonio di Mieszko (fratello di Giuditta) con la principessa ungherese Elisabetta (figlia del re B\u00e9la II), che gi\u00e0 assicurava l'alleanza polacco-ungherese.\nNel Brandeburgo.\nA Kruszwica il 6 gennaio 1148 Giuditta spos\u00f2 Ottone, primogenito di Alberto l'Orso, il primo margravio di Brandeburgo. Questa unione fu contratta in connessione con gli sforzi della dinastia ascanide per sostenere i figli minori (cio\u00e8 del secondo matrimonio) di Boleslao III in opposizione al re Corrado III di Germania, che sosteneva invece il granduca Ladislao II (figlio del primo matrimonio) come sovrano della Polonia. Dal matrimonio nacquero due figli, Ottone (che in seguito successe al padre come Margravio di Brandeburgo) nel 1149, e Enrico (che eredit\u00f2 le contee di Tangerm\u00fcnde e Gardelegen) nel 1150.\nNon si sa nulla del ruolo politico che Giuditta svolse in Germania.\nMorte e conseguenze.\nCome la sua data di nascita, la data di morte di Giuditta rimane sconosciuta. Solo il giorno, l'8 luglio, \u00e8 noto grazie alla \"Regesta Historia Brandenburgensis\", che registra la morte in \"VIII Id Jul\" di \"Juditha marchionissa gemma Polonorum\". Al contrario, l'anno della morte pu\u00f2 essere determinato solo attraverso fonti indirette. Nei documenti del 1170 Giuditta \u00e8 nominata come una persona vivente, ma secondo le cronache del 1177 suo marito Ottone I era gi\u00e0 sposato con la sua seconda moglie, Adele d'Olanda. Su questa base, si presume che Giuditta mor\u00ec tra il 1171 e il 1175. Fu sepolta nella cattedrale di Brandeburgo.\nIl figlio maggiore di Giuditta, Ottone II, eredit\u00f2 il margraviato di Brandeburgo dopo la morte del padre nel 1184. Non si spos\u00f2 n\u00e9 ebbe figli; poich\u00e9 suo fratello Enrico mor\u00ec prima di lui (nel 1192) anche lui senza figli, dopo la morte di Ottone II nel 1205 il Brandeburgo fu ereditato dal fratellastro minore Alberto II, figlio di Ottone I e Adele."}
{"id": "8872548", "revid": "599013", "url": "https://it.wikipedia.org/wiki?curid=8872548", "title": "Dar\u00edo Sala", "text": "Carriera.\nClub.\nHa giocato nella prima divisione argentina e nella MLS."}
{"id": "8872550", "revid": "2184720", "url": "https://it.wikipedia.org/wiki?curid=8872550", "title": "Incompatibili ma indivisibili", "text": "Incompatibili ma indivisibili \u00e8 un album di Orietta Berti pubblicato nel 1999 dalla Sony Music."}
{"id": "8872562", "revid": "73843", "url": "https://it.wikipedia.org/wiki?curid=8872562", "title": "Torre delle campane (Noale)", "text": "La Torre delle campane, chiamata anche Torre padovana, Torre del Corvo o Torre dei preti, \u00e8 una torre medievale situata a Noale, nella citt\u00e0 metropolitana di Venezia.\nLa torre, con l'omonima porta, costituiva l'entrata meno importante dell'antico borgo medioevale di Noale.\nStoria.\nLa sua costruzione cominci\u00f2 nel XII secolo e fin\u00ec nel XIII. Un tempo era alta come la Torre dell'Orologio ed era coperta da un tetto di coppi a quattro spioventi. La porta ai suoi piedi rimase talmente poco utilizzata che nel '500 si decise di chiuderla con un muro. Venne riaperta nel '700. Nel 1876, dopo che la torre minacci\u00f2 il crollo, si decise di sopraelevarla aggiungendovi la cella campanaria adorna di merli ghibellini, portandola cos\u00ec ad un'altezza di 43 metri, e divenendo di conseguenza l'edificio pi\u00f9 alto del paese. Il lavoro si comp\u00ec in 5 mesi. Tale sopraelevazione consent\u00ec di utilizzare la nuova cella campanaria con le nuove campane per l'adiacente chiesa parrocchiale. Il progetto fu affidato all'architetto Giovanni Battista Meduna. Al dire il vero, il lavoro non fu felice perch\u00e9 la torre aveva cambiato completamente fisionomia. All'opera concorsero tutti come dice una canzonetta storico-popolare composta per l'occasione da alcuni ammiratori. Vari furono i restauri successivi, di cui l'ultimo risale al 1982.\nL'interno della torre viene oggi utilizzato per l\u2019allestimento di varie mostre.\nArchitettura.\nLa torre delle campane \u00e8 alta 43 metri e a pianta quadrata con lati di sei metri. Ha base quadrangolare irregolare e presenta la struttura in mattoni di laterizio realizzati con argilla locale. La parte del 1876 \u00e8 pi\u00f9 stretta rispetto a quella originale, infatti dove si restringe c'era la vecchia cella campanaria.\nCampane.\nIl primo documento riguardante le campane sulla torre \u00e8 del 1599 e riferisve che \"La saetta butt\u00f2 gi\u00f9 le campane dal campanile\", ma non si sa n\u00e9 quante erano n\u00e9 che dimensione avevano. Un altro documento \u00e8 del 1656 dove si annota che c'erano due campane di modeste dimensioni dalla forma stretta, le quali non avevano un bel suono squillante. Nel 1723 il Negri decise di far fondere due nuove campane in Sol3 dalla fonderia Canciani di Venezia e anche un campanello in Mi4 fuso per\u00f2 da Antonio Pizzenin. Nel 1786 si decise di fondere una nuova campana in Fa3 dalla fonderia (De) Poli di Venezia, che in seguito si sposter\u00e0 a Ceneda, in modo tale da poter completare il concerto. Purtroppo, questa campana si ruppe nel 1802, quindi si decise di rifonderla, creando una nuova campana in Mi3 con i pezzi della piccola. In questo modo la mezzana sarebbe diventata la piccola, la grande la mezzana e la nuova campana sarebbe stata la grande, cos\u00ec da avere un concerto pi\u00f9 grave. La fusione della grande e la rifusione della piccola furono fatte da Antonio Pizzenin. Poi la campana piccola si ruppe nel 1856, la mezzana nel 1867 e la grande nel 1875. Nel 1876 si alz\u00f2 la torre e vennero fuse dalla fonderia Colbachini quattro campane in Re3, che vennero montate a slancio manuale con il castello e i ceppi in legno, con le tre maggiori in basso e la quarta in alto sopra la seconda. Quarant'anni dopo, nel 1927, Giobatta Dalla Riva decise di fondere un'altra campana in La3 (sempre presso la fonderia Colbachini di Bassano del Grappa) con lo stesso timbro del Fa e del Sol: tale scelta non fu casuale, perch\u00e9 cos\u00ec facendo si potevano formare due concerti a slancio friulano, uno piccolo in Fa3 e un altro grande in Do3. Quest'ultima verr\u00e0 fusa nel 1932 e con questa si presume anche il sonello (che non riporta n\u00e9 data n\u00e9 fonderia). Cos\u00ec facendo, il castello venne modificato, ma divenne instabile. Nel luglio 1959 le campane furono elettrificate e questo danneggi\u00f2 ancora di pi\u00f9 il castello. Con il restauro della chiesa nel 1975-1976 si mise un parapetto in ferro, un parafulmine alla torre e per opera della Morellato di Musano si sostitu\u00ec il castello in legno con uno in ferro, rifacendo anche l'impianto.\nLe campane sono divise in due concerti a slancio friulano + campanello (o sonello) a slancio, hanno ceppi e castello in ferro e sono gestite da un impianto Ecat Cronos20."}
{"id": "8872563", "revid": "339392", "url": "https://it.wikipedia.org/wiki?curid=8872563", "title": "ChAdOx1", "text": ""}
{"id": "8872568", "revid": "339392", "url": "https://it.wikipedia.org/wiki?curid=8872568", "title": "MRNA-1273", "text": ""}
{"id": "8872570", "revid": "708499", "url": "https://it.wikipedia.org/wiki?curid=8872570", "title": "Faro di Punta Palascia", "text": "Il Faro di Punta Palascia \u00e8 un faro attivo situato a Punta Palascia, che \u00e8 il punto pi\u00f9 orientale d'Italia e il punto pi\u00f9 stretto del Canale d'Otranto alla fine del Mare Adriatico.\nDescrizione.\nIl faro fu costruito nel 1867 e abbandonato negli anni '70, tuttavia, \u00e8 stato riaperto nel 2008 e attualmente ospita il Centro Ambiente e Salute degli Ecosistemi Mediterranei e un Museo multimediale del Mare. Il faro \u00e8 costituito da una torre cilindrica in pietra bianca, alta 32 metri (105 piedi), con balcone e lanterna che sorge da un edificio bianco a 2 piani. La lanterna \u00e8 posizionata a 60 metri (200 piedi) sul livello del mare ed emette un lampo bianco in un periodo di 5 secondi visibile a 18 miglia nautiche (33 km; 21 mi) di distanza. Il faro \u00e8 completamente automatizzato ed \u00e8 gestito dalla Marina Militare ed \u00e8 identificato dal numero di codice 1983 EF. Il codice identificativo fari e segnalamenti della Marina italiana \u00e8 3596:\nIl faro \u00e8 uno dei cinque fari del Mediterraneo protetti dalla Commissione Europea. \u00c8 aperto a visite guidate per i visitatori, in particolare a Capodanno, poich\u00e9 si trova nella punta orientale dell'Italia dove l'alba del nuovo anno pu\u00f2 essere vista prima del resto del paese."}
{"id": "8872574", "revid": "363629", "url": "https://it.wikipedia.org/wiki?curid=8872574", "title": "Primati anagrafici del Motomondiale", "text": ""}
{"id": "8872576", "revid": "363629", "url": "https://it.wikipedia.org/wiki?curid=8872576", "title": "Primati di salto con gli sci", "text": ""}
{"id": "8872578", "revid": "363629", "url": "https://it.wikipedia.org/wiki?curid=8872578", "title": "Primati mondiali di velocit\u00e0 di volo", "text": ""}
{"id": "8872580", "revid": "363629", "url": "https://it.wikipedia.org/wiki?curid=8872580", "title": "Primati climatologici mondiali", "text": ""}
{"id": "8872582", "revid": "1568601", "url": "https://it.wikipedia.org/wiki?curid=8872582", "title": "Zavitaja", "text": "La Zavitaja () \u00e8 un fiume dell'Estremo Oriente russo, affluente di sinistra dell'Amur. Si trova nell'Oblast' dell'Amur. \nLa sorgente del fiume, che scorre attraverso un'ampia vallata, \u00e8 situata nella parte boscosa del bassopiano della Zeja e della Bureja. La corrente \u00e8 lenta, i tratti superiori sono paludosi. La Zavitaja scorre in direzione sud-occidentale e sfocia in un canale secondario dell'Amur (il Pojarkovskaja) vicino al villaggio di Pojarkovo. La lunghezza del fiume \u00e8 di 262\u00a0km, l'area del bacino \u00e8 di 2\u00a0790\u00a0km\u00b2. \nNell'interfluvio dei fiumi Zavitaja e Bureja sorge la citt\u00e0 di Zavitinsk."}
{"id": "8872584", "revid": "438678", "url": "https://it.wikipedia.org/wiki?curid=8872584", "title": "Backward chaining", "text": "Il backward chaining o backward reasoning (lett. risp. \"incatenamento a ritroso\" e \"ragionamento a ritroso\") \u00e8 un metodo di ragionamento automatico che consiste, intuitivamente, nel ragionare partendo dall'obiettivo e procedere a ritroso verso i dati a disposizione. Viene usato per la dimostrazione automatica di teoremi, per il funzionamento dei motori inferenziali ed altre applicazioni nel campo dell'intelligenza artificiale. L'opposto del backward chaining \u00e8 il forward chaining.\nNella teoria dei giochi, questo tipo di ragionamento viene chiamato induzione a ritroso e consiste nel cercare sottogiochi (pi\u00f9 semplici) per trovare la soluzione del gioco di partenza. Negli scacchi, in particolare, \u00e8 chiamato analisi retrograda.\nIn programmazione logica, il backward chaining \u00e8 implementato mediante la risoluzione SLD.\nFunzionamento.\nIl backward chaining inizia da una lista di obiettivi (o ipotesi) e ragiona \"all'indietro\", partendo dalle conseguenze delle regole di inferenza disponibili e verificando se se le premesse sono (ricorsivamente) note essere vere. Se esiste un fatto o un insieme di fatti che rendono (ricorsivamente) vere le premesse, allora l'ipotesi di partenza \u00e8 verificata.\nVisto che sono gli obiettivi di partenza a determinare la scelta delle regole di inferenza, il metodo \u00e8 definito \"\"goal-driven\", in contrasto con il metodo forward chaining che \u00e8 definito \"data-driven\"\".\nEsempio.\nSupponiamo che l'obbiettivo sia quello di trovare il colore di un certo animale di nome Fritz, sapendo che esso gracida e mangia le mosche e conoscendo le seguenti regole di inferenza:\nAssumiamo veri i seguenti fatti:\nRagionando tramite backward chaining, il motore inferenziale pu\u00f2 derivare che Fritz \u00e8 verde tramite la seguente serie di passaggi:\nDa notare che:"}
{"id": "8872586", "revid": "438678", "url": "https://it.wikipedia.org/wiki?curid=8872586", "title": "Backward reasoning", "text": ""}
{"id": "8872589", "revid": "2184720", "url": "https://it.wikipedia.org/wiki?curid=8872589", "title": "Per questo grande ed infinito amore", "text": "Per questo grande ed infinito amore \u00e8 un album raccolta di Orietta Berti pubblicato nel 1996 dalla Polydor."}
{"id": "8872591", "revid": "363629", "url": "https://it.wikipedia.org/wiki?curid=8872591", "title": "Album pi\u00f9 venduti in Italia per anno (anni 2000)", "text": ""}
{"id": "8872593", "revid": "363629", "url": "https://it.wikipedia.org/wiki?curid=8872593", "title": "Album pi\u00f9 venduti in Italia per anno (anni 2010)", "text": ""}
{"id": "8872598", "revid": "363629", "url": "https://it.wikipedia.org/wiki?curid=8872598", "title": "Album pi\u00f9 venduti negli Stati Uniti d'America per anno (anni 1970)", "text": ""}
{"id": "8872600", "revid": "363629", "url": "https://it.wikipedia.org/wiki?curid=8872600", "title": "Album pi\u00f9 venduti negli Stati Uniti d'America per anno (anni 1980)", "text": ""}
{"id": "8872602", "revid": "363629", "url": "https://it.wikipedia.org/wiki?curid=8872602", "title": "Album pi\u00f9 venduti negli Stati Uniti d'America per anno (anni 1990)", "text": ""}
{"id": "8872604", "revid": "363629", "url": "https://it.wikipedia.org/wiki?curid=8872604", "title": "Album pi\u00f9 venduti negli Stati Uniti d'America per anno (anni 2000)", "text": ""}
{"id": "8872610", "revid": "119213597", "url": "https://it.wikipedia.org/wiki?curid=8872610", "title": "Edvige di Kalisz", "text": "Come consorte di Ladislao I \"il Breve\" (\"W\u0142adys\u0142aw I \u0141okietek\") fu prima granduchessa di Polonia e poi regina. \nFu la madre dell'ultimo re Piast di Polonia, Casimiro III.\nBiografia.\nEdvige era la seconda delle tre figlie nate da Boleslao il Pio e Iolanda (Jolanta), figlia del re B\u00e9la IV d'Ungheria. \nIl marito di Edvige, Ladislao I il Breve, era un acerrimo rivale di Venceslao II di Boemia, re di Polonia tra il 1291 e il 1305. La vita era pericolosa per Edvige e la sua famiglia durante questo periodo: lei e tre dei suoi figli dovettero nascondersi attorno al 1300. Nel 1305, Venceslao II mor\u00ec e gli successe suo figlio, Venceslao III di Boemia. Questi regn\u00f2 solo per un anno prima di essere assassinato dai tedeschi in circostanze misteriose, cos\u00ec la sua campagna in Polonia termin\u00f2. Sua moglie, Viola di Teschen, non gli aveva dato figli, quindi Ladislao il Breve pot\u00e9 assumere il controllo della Polonia.\nNel 1318 Ladislao inizi\u00f2 i suoi tentativi per farsi riconoscere re della Polonia. Il papa, sebbene inizialmente riluttante, alla fine concesse la sua approvazione e Ladislao e Edvige furono incoronati re e regina di Polonia il 30 gennaio 1320 a Cracovia; fu creata una nuova corona per la nuova regina e in seguito fu utilizzata per incoronare altre regine della Polonia. L'incoronazione era un segno che il periodo della frammentazione interna della Polonia era terminata e il paese si era riunificato come regno indipendente sotto il governo di Ladislao. La Polonia ora aveva bisogno di alleati all'estero; cos\u00ec nel 1320, la figlia di Edvige e Ladislao, Elisabetta (1305\u20131380) spos\u00f2 Carlo I d'Ungheria. Edvige svolse un ruolo attivo in politica durante il regno di suo marito.\nOltre a Elisabetta, Ladislao e Edvige ebbero altri cinque figli: Stefano (\u2020 1306), Ladislao (\u2020 1311/1312), Cunegonda (c. 1298-1331), Casimiro (1310\u20131370) e Edvige (m. 1320/1322). La regina Edvige assunse la reggenza di Stary S\u0105cz nel 1334 quando Costanza di \u015awidnica, figlia di Cunegonda, si dimise per diventare suora.\nSuo marito mor\u00ec nel 1333. Edvige visse fino al 1339."}
{"id": "8872613", "revid": "363629", "url": "https://it.wikipedia.org/wiki?curid=8872613", "title": "Album pi\u00f9 venduti negli Stati Uniti d'America per anno (anni 2010)", "text": ""}
{"id": "8872621", "revid": "244158", "url": "https://it.wikipedia.org/wiki?curid=8872621", "title": "H\u00f4pitaux de Paris", "text": ""}
{"id": "8872641", "revid": "367445", "url": "https://it.wikipedia.org/wiki?curid=8872641", "title": "Famiglia Castagnola", "text": ""}
{"id": "8872642", "revid": "1784938", "url": "https://it.wikipedia.org/wiki?curid=8872642", "title": "Glicine (Noemi)", "text": ""}
{"id": "8872644", "revid": "124965886", "url": "https://it.wikipedia.org/wiki?curid=8872644", "title": "Monte Mario Alto", "text": "Monte Mario Alto \u00e8 un'area urbana del municipio XIV di Roma Capitale, situata nel suburbio Della Vittoria.\nIl nucleo abitativo si estende sulla propaggine nordoccidentale di Monte Mario, nel punto in cui questo si salda con il sistema collinare formato dall'antico Vulcano Sabatino, ed \u00e8 connesso agli altri quartieri sorti sulla collina dal percorso della via Trionfale. L'altezza di Monte Mario \u00e8 generalmente indicata in 139 metri s.l.m.; tuttavia includendo la propaggine nordoccidentale su cui si \u00e8 sviluppata l'area urbana di Monte Mario Alto si raggiungono i 141 metri s.l.m. nella parte sommitale di via Achille Mauri.\nMonte Mario Alto rappresenta l'area abitata di pi\u00f9 antica edificazione sull'altura di Monte Mario: la sua costruzione ebbe inizio negli anni venti del Novecento su impulso di una cooperativa di impiegati e funzionari delle Poste e Telegrafi che vollero realizzare, in una posizione collinare a breve distanza dal centro di Roma, una citt\u00e0 giardino contraddistinta da eleganti villini sul modello della coeva Citt\u00e0 Giardino Aniene.\nGeografia fisica.\nTerritorio.\nSi trova nell'area nord-ovest della citt\u00e0 di Roma.\nConfina a nord e ad est con la Riserva naturale dell'Insugherata, a sud e ad ovest con la via Trionfale.\nPresso il margine occidentale dell'area urbana si estende l'ex manicomio provinciale di Santa Maria della Piet\u00e0, oggi adibito a parco pubblico e ad altre funzioni sanitarie ed amministrative.\nStoria.\nL'abitato etrusco.\nDurante l'edificazione dell'area urbana di Monte Mario Alto a partire dagli anni venti del Novecento sono emerse tracce di un abitato fortificato (\"oppidum\" in latino) sviluppatosi in epoca orientalizzante (VIII-VII sec. a.C.) e arcaica (VI sec. a.C.) e contraddistinto da grandi fossati e da una necropoli con tombe anche del tipo a camera scavate nel tufo nei terreni intorno al villaggio. La presenza dell'insediamento, originariamente posto nel territorio controllato dalla citt\u00e0 etrusca di Veio, \u00e8 stato ricollegato al racconto tradizionale della conquista dei Septem pagi (sette villaggi) sulla sponda etrusca del Tevere (\"litus Tuscus\") da parte di Romolo.\nIl ritrovamento del fossato largo tra i 5 e gli 8 metri in via Giuseppe Taverna ed in via Giuseppe Allievo, fiancheggiato da un camminamento perimetrale largo un metro sul lato esterno e quasi certamente da una palizzata lignea su aggere su quello interno, permette di individuare i limiti dell'insediamento tra via Giuseppe Taverna e via Giuseppe Allievo / via Floridiana, con il limite meridionale costituito dalla via Trionfale e quello settentrionale da riconoscersi nel giardino di via Allievo. La superficie complessiva dell'abitato era di circa 10 ettari. Le necropoli, secondo consuetudine, si estendevano sui terreni intorno all'abitato: \u00e8 stata individuata una tomba a camera monumentale di tipo etrusco scavata nel tufo con lungo \"dromos\" (corridoio) di accesso, oggi nota sola da documentazione fotografica. La necropoli principale si estendeva negli isolati attorno alla Chiesa di Nostra Signora di Guadalupe (dunque sulla collina adiacente all'abitato), come dimostra il ritrovamento in questi luoghi di almeno due tombe a camera, due a forno, una a fossa e due tombe a corridoio. Gli stessi terreni hanno restituito abbondanti tracce di canalizzazioni e fossati, realizzati in epoca imprecisata per scopi agricoli o di fortificazione, e resti di murature in opera quadrata di tufo, di incerta interpretazione.\nEpoca romana.\nResti di una villa romana sono stati segnalati sulla Carta Storica Archeologica Monumentale e Paesistica del Suburbio e dell'Agro Romano a Monte Mario Alto in prossimit\u00e0 dell'incrocio tra via delle Benedettine e via Siro Conti. Altri materiali archeologici sporadici sono stati individuati sulla medesima altura lungo l'asse di via delle Benedettine. Una villa o un edificio adibito alla sosta dei viandanti \u00e8 stato riconosciuto lungo la via Trionfale presso la stazione di Roma Monte Mario.\nNella parte meridionale dell'area urbana di Monte Mario Alto, parallelo alla via Trionfale, corre la speco dell'Acquedotto Traiano (\"aqua Traiana\"), danneggiato dai Goti di Vitige nel VI secolo d.C. durante l'assedio di Roma e ripristinato agli inizi del XVII secolo da papa Paolo V, da cui il nome moderno di Acquedotto Paolo o Acqua Paola. Gli ingegneri romani costruirono l'infrastruttura senza ricorrere alle arcuazioni monumentali che caratterizzano gli acquedotti nel settore orientale della citt\u00e0 ma collocandola all'altezza del piano di campagna. Oggi l'acquedotto, ancora in funzione, giace poco al di sotto del piano stradale ed \u00e8 accessibile per la manutenzione attraverso piccole costruzioni moderne in mattoni con porta in metallo, di cui si conserva un esempio in via Ottavio Assarotti.\nMedioevo.\nMonte Mario Alto fu attraversato nel Medioevo dalla via Francigena, principale percorso di collegamento tra Roma e l'Europa centro-occidentale e via preferita dai pellegrini italiani e stranieri diretti a Roma. Dopo aver seguito l'antica via Cassia fino alla localit\u00e0 Tomba di Nerone, il percorso piegava a sud attraversano l'attuale Riserva naturale dell'Insugherata e risaliva sulla collina in cui \u00e8 oggi collocata l'area urbana di Monte Mario Alto. La strada era pressappoco corrispondente alle attuali via Augusto Conti, via Achille Mauri e via Vincenzo Troya; infine si riconnetteva alla via Trionfale e da qui proseguiva verso Borgo e la Basilica di San Pietro in Vaticano, principale meta dei pellegrini medievali.\nEt\u00e0 moderna.\nTra il 1909 ed il 1914 in quest'area del suburbio di Roma fu realizzato il complesso dell'ex manicomio provinciale di Santa Maria della Piet\u00e0, tra i pi\u00f9 celebri e vasti ospedali psichiatrici in Europa. In anni recenti i padiglioni sono stati in buona parte recuperati per altre funzioni di pubblica utilit\u00e0 e l'ampio giardino con pineta \u00e8 stato reso liberamente fruibile come parco pubblico.\nSul lato opposto della via Trionfale agli inizi degli anni venti del Novecento una cooperativa di impiegati statali (\"Casa Nostra\"), principalmente composta di dipendenti delle Poste e Telegrafi, costru\u00ec un insediamento denominato \"Case Nostre\", contraddistinto da villini cinti da giardini sull'esempio della coeva Citt\u00e0 Giardino Aniene e pi\u00f9 in generale delle \"garden cities\" d'ispirazione anglosassone. Durante i lavori di sterro e di edificazione dei villini vennero individuate in pi\u00f9 parti della collina importanti preesistenze archeologiche relative ad una necropoli di tipo etrusco con tombe di varia fattura, resti di muri in opera quadrata e fossati, oltre ad alcuni edifici e sepolcri di epoca romana nel tratto pi\u00f9 prossimo alla via Trionfale: in seguito ai primi ritrovamenti del 5 settembre 1921 si rese necessario l'intervento dell'ispettore della Soprintendenza Innocenzo dall'Osso che esegu\u00ec indagini di scavo, pubblicate solo nel 1954 da Catia Caprino. Il 27 gennaio 1922 il Comune di Roma deliberava di assegnare alle strade del costruendo quartiere i nomi di illustri pedagogisti ed educatori del XIX secolo, come Vincenzo Troya e Aristide Gabelli.\nBuona parte dei villini si conservano ancora nel tessuto urbano di pi\u00f9 recente edificazione al cui centro si staglia la neoromanica Chiesa di Nostra Signora di Guadalupe a Monte Mario (1928-1932) con l'omonima piazza antistante, vero cuore del quartiere. Dei circa 300 lotti inizialmente previsti ne furono edificati solo circa 50; l'edificazione dell'area urbana \u00e8 proseguita nel corso del XX secolo con palazzine di ridotta altezza che hanno contribuito a non snaturare del tutto l'idea originaria di una periferia non intensiva e contraddistinta da zone di verde tra le abitazioni. \nLa zona ha oggi preso la denominazione di Monte Mario Alto.\nNel 2004 l'apertura della Galleria Giovanni XXIII e la conseguente connessione con la Tangenziale Est ha permesso una notevole diminuzione dei tempi per il raggiungimento delle altre zone della citt\u00e0 da parte della mobilit\u00e0 privata.\nCollegamenti.\nL'area urbana di Monte Mario Alto \u00e8 attraversata dalla linea 912 di minibus di tipo circolare che collegano l'abitato con la vicina stazione di Roma Monte Mario. Da qui i treni metropolitani della linea FL3 permettono di raggiungere le stazioni poste lungo l'Anello ferroviario di Roma permettendo veloci collegamenti con il centro di Roma e interscambi con la linea A e la linea B della metropolitana. La linea ferroviaria si estende in direzione opposta fino a Viterbo."}
{"id": "8872649", "revid": "339392", "url": "https://it.wikipedia.org/wiki?curid=8872649", "title": "Tozinameran", "text": ""}
{"id": "8872657", "revid": "1924342", "url": "https://it.wikipedia.org/wiki?curid=8872657", "title": "Slava Marlow", "text": "Biografia.\nOriginario di Novosibirsk, si \u00e8 diplomato in pianoforte e per circa un anno ha studiato sassofono. Dal 2015 ha iniziato a dedicarsi al beatmaking, per poi iniziare a produrre brani per artisti come \u0116ld\u017eej, Morgen\u0161tern, Timati e Lil Pump.\nNel 2020 viene pubblicato il suo secondo EP \"Art\u00ebm\", che oltre a presentare tracce realizzate con Morgen\u0161tern e \u0116ld\u017eej, ha prodotto il singolo \"Snova ja napivajus'\", diventato un successo anche al di fuori della Russia grazie a TikTok, riuscendo ad entrare in top forty nella classifica dei singoli in Lituania. Stessa sorte \u00e8 toccata a \"Ty gori\u0161' kak ogon\"', messa in commercio nel 2021 e che \u00e8 divenuta la sua seconda entrata nella medesima classifica. VKontakte ha eletto l'artista la rivelazione del 2020. Al Premija Muz-TV 2021 ha ottenuto due candidature, di cui una come Svolta dell'anno. Discorso simile ai \u017dara Music Award, dove ha guadagnato una nomination nella medesima categoria. \u00c8 stato incluso nella lista stilata dalla divisione locale di \"Forbes\" degli intrattenitori russi di maggior successo nella Federazione Russa per quanto riguarda il 2021."}
{"id": "8872665", "revid": "767487", "url": "https://it.wikipedia.org/wiki?curid=8872665", "title": "Il sacro male", "text": "Il sacro male (\"The Unholy\") \u00e8 un film del 2021 scritto e diretto da Evan Spiliotopoulos.\n\u00c8 basato sul romanzo \"Shrine\" dello scrittore britannico James Herbert.\nTrama.\nXIX secolo: una donna viene arsa viva seguendo un rituale apparentemente religioso; le viene apposta una strana maschera sul volto. Giorni nostri: Gerry Fenn \u00e8 un giornalista caduto in disgrazia per aver creato delle fake news ad arte, lavora per un blog sul paranormale e viene chiamato da un contadino che crede che una sua vacca sia stata marchiata da una forza misteriosa. Tale storia non ha nulla su cui ricamare, tuttavia il giornalista rinviene sul posto anche una strana bambola che potrebbe fare al caso suo: la frantuma per costruire l'ennesima storia falsa. Quella sera, mentre guida ubriaco, l'uomo per poco non investe una ragazza che poi sviene ai piedi di un albero dopo aver pronunciato delle parole. Fenn la porta dunque alla casa canonica, scoprendo fra l'altro che la ragazza (il cui nome \u00e8 Alice) \u00e8 la nipote del parroco: viene convocata la dottoressa locale, che inizialmente si comporta in maniera ostile verso il giornalista ma comunque lo aiuta a trovare un posto in cui passare la notte.\nIl giorno dopo, appena dopo la messa, la ragazza (sordomuta dalla nascita) inizia a parlare, affermando di aver visto la Madonna e di essere in comunicazione con lei. Fenn, il cui precedente \"scoop\" \u00e8 sfumato a causa di un articolo simile apparso su un sito rivale, inizia a seguire la pista e prova a mettersi in contatto con il suo ex datore di lavoro, invano. La ragazza continua nel frattempo ad officiare miracoli, e sembra voler parlare solo con Fenn: l'uomo ottiene dal vescovo il ruolo di unico giornalista che pu\u00f2 parlare con Alice, il tutto nonostante lo scetticismo del parroco ma anche del monsignore incaricato di indagare sulla veridicit\u00e0 dei miracoli. Il parroco teme che l'azione del divino possa attirare anche qualcosa di diabolico sul posto ed esegue cos\u00ec alcune indagini, attirando l'attenzione di una forza misteriosa che perseguita anche Fenn nei suoi incubi. Il giornalista nel frattempo crea un rapporto sempre pi\u00f9 stretto con la dottoressa Natalie Gates.\nAlice guarisce suo zio da una malattia che lo stava uccidendo proprio in quel momento, fra l'altro davanti agli occhi del monsignore incaricato di indagare: i miracoli vengono ufficializzati dalla chiesa e il luogo diventa un santuario, con tutte le conseguenze socioeconomiche connesse. Il parroco continua ciononostante a nutrire dei dubbi e, indagando, scopre che effettivamente quei miracoli potrebbero avere un'origine maligna. L'entit\u00e0 che appare ad Alice rivela allora la sua natura diabolica al prete, uccidendolo e facendo passare ci\u00f2 per un suicidio; il vescovo, pur di non minare alla credibilit\u00e0 del santuario, nasconde l'accaduto facendo passare il suicidio per un incidente. L'entit\u00e0 che appare ad Alice inizia tuttavia a far nutrire dubbi anche a Fenn a causa del nervosismo dimostrato tramite la ragazza ogni qual volta ne si metta in dubbio l'opera. L'uomo inoltre si rende conto che gli incubi che lo perseguitano sono ambientati in luoghi locali che non avrebbe potuto conoscere.\nAccedendo ai documenti consultati dal parroco, Fenn e Gates scoprono che la Maria che appare ad Alice \u00e8 in realt\u00e0 una strega dell'Ottocento nonch\u00e9 sua antenata, il cui scopo \u00e8 quello di catalizzare la fede verso di lei per condannare le anime dei suoi adepti alla dannazione eterna. Il suo spirito era intrappolato nella bambola rotta da Fenn per costruire il suo falso articolo. L'entit\u00e0 cerca di metterli a tacere; allo stesso modo il vescovo, mosso da avidit\u00e0, non crede alle loro parole e intima loro di desistere nelle ricerche. Il Monsignore, invece, crede al loro racconto e li salva da un attacco di Maria praticando un esorcismo: i tre devono tuttavia impedire che si celebri una funzione durante la quale l'entit\u00e0 reclamer\u00e0 le anime dei fedeli attraverso Alice. Fenn rivela di aver rotto la bambola che rinchiudeva lo spirito di Maria, e cos\u00ec il Monsignore cerca di ripetere il rito per rinchiuderla: Maria riesce tuttavia ad uccidere il religioso prima che possa farlo.\nFenn e Gates si precipitano allora nel mezzo della funzione religiosa, seguita da molti fedeli in presenza e da moltissimi in streaming. Fenn inizia ad affermare di aver inventato il caso per soldi, risultando credibile dal momento che tale esposizione mediatica gli aveva restituito il successo; Gates fa invece leva su Alice, spiegandole la vera natura di Maria. Il pubblico \u00e8 molto dubbioso e veemente ma, quando Maria minaccia Alice, la ragazza capisce la verit\u00e0 e conferma la versione di Fenn. Maria scatena allora tutto il suo potere, annulla i miracoli e d\u00e0 fuoco alla struttura: tutti scappano tranne Alice e Fenn, che lottano con lei. Quando Alice si frappone fra Fenn e l'entit\u00e0, quest'ultima la colpisce a morte; ci\u00f2 distrugge tuttavia anche Maria, che poteva vivere solo traendo energia dai suoi discendenti. Subito dopo un miracolo divino riporta in vita Alice, che non pu\u00f2 pi\u00f9 parlare ma potr\u00e0 comunque tornare a vivere una vita serena. Fenn decide di smetterla con le truffe di stampo giornalistico; la dottoressa gli propone tuttavia di lavorare per un giornale locale.\nProduzione.\nPre-produzione.\nIl 3 dicembre 2018, Deadline ha reso noto che Screen Gems e Sam Raimi avrebbero prodotto \"Shrine\", un adattamento cinematografico dell'omonimo romanzo horror di James Herbert, e che Evan Spiliotopoulos avrebbe scritto e diretto il film.\nCast.\nIl 18 settembre 2019, Jeffrey Dean Morgan \u00e8 entrato a far parte del cast del film. Il 12 novembre dello stesso anno, Jordana Brewster si \u00e8 unita al cast del film, cos\u00ec come Katie Aselton (in sostituzione di Brewster), William Sadler, Diogo Morgado, Cricket Brown, Marina Mazepa, Christine Adams, Bates Wilder e Cary Elwes il 27 febbraio 2020.\nRiprese.\nLe riprese principali sono iniziate a Boston il 14 marzo 2020, prima di venire sospese a causa della pandemia di COVID-19.\nPromozione.\nIl trailer ufficiale \u00e8 stato diffuso online l'11 marzo 2021, mentre quello italiano \u00e8 stato pubblicato il 4 maggio seguente.\nDistribuzione.\nIl film \u00e8 stato distribuito nelle sale cinematografiche statunitensi dalla Sony Pictures Entertainment a partire dal 2 aprile 2021. In Italia ha debuttato il 20 maggio 2021.\nAlcune date di uscita internazionali del film sono state e saranno:\nDivieti.\nLa Motion Picture Association of America ha valutato il film come PG-13 (\"parents strongly cautioned\": vietato ai minori di 13 anni non accompagnati dai genitori), mentre in Vietnam \u00e8 stato vietato ai minori di 18 anni.\nAccoglienza.\nIncassi.\nNel giorno del debutto \"Il sacro male\" \u00e8 stato proiettato in sale, incassando 1,2 milioni di dollari, e un totale di 3,2 milioni nel fine settimana, posizionandosi secondo al botteghino dietro a \"Godzilla vs. Kong\". Nel secondo weekend, nonostante gli incassi siano diminuiti del 23%, si \u00e8 classificato terzo al botteghino, con 2,4 milioni.\nAl 20 maggio 2021, la pellicola ha incassato negli Stati Uniti e nel resto del mondo, per un totale di .\nCritica.\nSull'aggregatore di recensioni Rotten Tomatoes il film ottiene il 27% delle recensioni professionali positive, con un voto medio di 4,8 su 10 basato su 51 critiche, mentre su Metacritic ha un punteggio di 36 su 100 basato su 15 recensioni."}
{"id": "8872681", "revid": "1124164", "url": "https://it.wikipedia.org/wiki?curid=8872681", "title": "Chiesa di San Pietro (Barzana)", "text": "La chiesa di San Pietro conosciuta come San Pietro in Vincula \u00e8 un luogo di culto cattolico, di Barzana. L'edificio, il pi\u00f9 antico del territorio \u00e8 stato edificato su un antico luogo pagano.\nStoria.\nLa chiesa di San Pietro \u00e8 la pi\u00f9 antica della valle Imagna, edificata sopra un edificio sepolcrale d'origine barbarica, e inserita in un atto nell'867. La sua fondazione si vorrebbe datata il 25 marzo 848, secondo uno studio astronomico. La sua citazione \u00e8 la pi\u00f9 antica e testimonia della localit\u00e0 di Barzanica. L'edificio \u00e8 posto in prossimit\u00e0 della frazione di Arzenate, in aperta campagna, lontana da ogni centro urbano, tra i torrenti Lesina e Borgogna, ma accessibile da strade campestri. La sua posizione ne conferma l'antica destinazione funeraria. La parte era stata abitata anche in epoca romana come testimoniano alcuni reperti. La sua intitolazione al primo santo della religione cristiana, Pietro fuori le mura, venerato dai Longobardi a cui dedicarono molte chiese \u00e8 un'ulteriore indicazione della sua antica storia.\nIl primo documento dell'867 cita l'edificio di pertinenza del vescovato di Bergamo, un ulteriore del 1177 cita il chierico che doveva celebrare le funzioni liturgiche. Fu poi inserita nel 1360 da Bernab\u00f2 Visconti nel \u201cnota ecclesiarum\u201d, elenco che doveva definire i benefici titolari e i censi da versare alla chiesa di Roma e alla famiglia Visconti da parte di tutte le istituzioni religione della bergamasca. San Pietro risulta che avesse due benefici.\nLa chiesa fu oggetto di ricostruzione del XIII secolo in stile romanico, e risulta che fosse luogo di sepoltura per gli abitanti di Brembate Sopra. Nel 1445 \u00e8 citato un monastero aggregato alla chiesa, per\u00f2 la sua indicazione termina gi\u00e0 nel Cinquecento.\nNel Cinquecento la chiesa fu abbandonata, e in poco tempo gravemente danneggiata, fu il vescovo di Bergamo del 1566 Federico Corner ha ordinare il rifacimento della copertura e la chiusura dell'ingresso per evitare che diventasse rifugio di animali selvatici.\nNel Seicento in prossimit\u00e0 della chiesa furono sepolti i morti della peste del 1630, diventando cos\u00ec luogo devozionale, ancora ni primi decenni del Novecento vi si celebravano messe per i defunti. Nel 1778 fu visitata dal vescovo Giovanni Paolo Dolfin e la relazione dell'allora parroco di Barzana la indic\u00f2 come \"\u2019oratorio di San Pietro in Vinculis\". Interventi di restauro furono eseguiti nel XIX secolo ma nei primi anni del XX secolo fu nuovamente abbandonata diventando locale di deposito di attrezzi agricoli, come risulta dalla visita pastorale del 1906 del vescovo Giacomo Radini-Tedeschi. Solo nel 1974 grazie all'interessamento di alcuni barzanesi Antonio Valsecchi e Mario Testa, e i sacerdoti don Angelo Algisi, don Angelo Rota, riprese l'interesse per il recupero del tempio con la sistemazione anche della parte esterna con il nuovo sagrato.\nDescrizione.\nL'edificio di culto di piccole dimensioni dal tradizionale orientamento liturgico, \u00e8 anticipato da un camminamento in pietra. La facciata \u00e8 in pietra e l'ingresso principale ha paraste e architrave in pietra, affiancata da due finestre con contorno sempre in pietra con inferriate. La facciata a capanna, che presente ben visibili i rifacimenti seicenteschi, termina con le due falde del tetto a spioventi lignei, a protezione sia della facciata sia dell'ingresso dei fedeli. La parete rivolta a sud conserva tracce di un'antica apertura poi tamponata.\nL'interno a unica navata con pareti intonacate spoglie di decori, presenta due finestre sul lato a sud e l'ingresso laterale. La zona presbiterale \u00e8 anticipata dall'arco trionfale semicircolare e di larghezza inferiore rispetto alla navata, con volta a botte e terminante con il coro absidato."}
{"id": "8872682", "revid": "2184720", "url": "https://it.wikipedia.org/wiki?curid=8872682", "title": "Le canzonissime di Orietta Berti", "text": "Le canzonissime di Orietta Berti \u00e8 un album di Orietta Berti pubblicato nel 1989 dalla CGD."}
{"id": "8872687", "revid": "617444", "url": "https://it.wikipedia.org/wiki?curid=8872687", "title": "Eurovision 2021", "text": ""}
{"id": "8872697", "revid": "831312", "url": "https://it.wikipedia.org/wiki?curid=8872697", "title": "Florian Maitre", "text": ""}
{"id": "8872699", "revid": "339392", "url": "https://it.wikipedia.org/wiki?curid=8872699", "title": "Ad26.COV2.S", "text": ""}
{"id": "8872700", "revid": "2029291", "url": "https://it.wikipedia.org/wiki?curid=8872700", "title": "Campionati europei di atletica leggera 1934 - 100 metri piani", "text": "I 100 metri piani maschili ai campionati europei di atletica leggera 1934 si sono svolti tra il 7 ed il 8 settembre 1934.\nRisultati.\n1\u00ba turno.\nPassano alle semifinali i primi tre atleti di ogni batteria ().\nSemifinali.\nPassano alle semifinali i primi tre atleti di ogni batteria ()."}
{"id": "8872708", "revid": "30610", "url": "https://it.wikipedia.org/wiki?curid=8872708", "title": "Nar Mobile", "text": "Nar \u00e8 un marchio per le attivit\u00e0 commerciali dell'Azerfon, societ\u00e0 di telecomunicazioni mobili, con sede a Baku, Azerbaijan.\nStoria.\nNar Mobile (Azerfon) \u00e8 stata fondata il 21 marzo 2007.\nCopertura della rete.\nOggi la copertura di rete dell'Azerfon \u00e8 estesa su tutto il territorio della Repubblica dell'Azerbaigian. In alcune aree remote Nar \u00e8 l'unico fornitore che offre servizi di telefonia mobile. Attualmente, oltre 2.100.000 abbonati utilizzano la rete. Nel 2009 \u00e8 stato firmato un accordo di partnership non azionaria tra Azerfon LLC e Vodafone Company. Nel dicembre 2009 Azerfon ha rilasciato la sua rete 3G (UMTS), il primo operatore GSM in Azerbaigian a farlo."}
{"id": "8872709", "revid": "2184720", "url": "https://it.wikipedia.org/wiki?curid=8872709", "title": "Il meglio di Orietta - Vol. 1", "text": "Il meglio di Orietta - Vol. 1 \u00e8 un album raccolta di Orietta Berti che contiene i suoi maggiori successi in versioni riarrangiate, pubblicato nel 2000 dalla MBO in collaborazione con la Sony Music. "}
{"id": "8872736", "revid": "404449", "url": "https://it.wikipedia.org/wiki?curid=8872736", "title": "Tante care cose", "text": "Tante care cose \u00e8 il secondo album in studio del cantautore italiano Fulminacci, pubblicato il 12 marzo 2021 per l'etichetta Maciste Dischi.\nTra i brani sono presenti i singoli \"Canguro\" e \"Un fatto tuo personale\", entrambi pubblicati nel 2020, e \"Santa Marinella\", presentato in gara al Festival di Sanremo 2021.\nCopertina.\nLa copertina del disco, cos\u00ec come quelle dei singoli e di ogni brano, \u00e8 stata generata tramite software di intelligenza artificiale con il metodo di machine learning noto come generative adversarial network (GAN)."}
{"id": "8872737", "revid": "38120", "url": "https://it.wikipedia.org/wiki?curid=8872737", "title": "Archara (fiume)", "text": "L'Archara () \u00e8 un fiume dell'Estremo Oriente russo, affluente di sinistra dell'Amur. Scorre nell'Archarinskij rajon dell'Oblast' dell'Amur. \nL'Archara \u00e8 formato dalla confluenza dei fiumi Gongor e Chara che scendono dagli speroni dei monti della Bureja. Nella parte superiore \u00e8 un fiume di montagna che scorre veloce. Pi\u00f9 avanti la valle del fiume si allarga gradualmente, nel corso inferiore \u00e8 un fiume piatto e serpeggiante con molti canali. La lunghezza del fiume \u00e8 di 155\u00a0km (sommata a quella del Gongor \u00e8 di 277\u00a0km), l'area del bacino \u00e8 di 2\u00a0790\u00a0km\u00b2. Sfocia in un canale laterale dell'Amur, il Michajlovskaja, a 1\u00a0594 dalla foce. Maggior affluente, da sinistra, \u00e8 il Saloka\u010di (lungo 124\u00a0km). \nL'insediamento principale dell'area \u00e8 il villaggio di Archara (a 3\u00a0km dal fiume) attraversato dalla Ferrovia Transiberiana."}
{"id": "8872738", "revid": "30610", "url": "https://it.wikipedia.org/wiki?curid=8872738", "title": "Bakcell", "text": "Bakcell \u00e8 un operatore di telefonia mobile standard GSM azero.\nStoria.\nBakcell \u00e8 stata fondata nel 1994 ed \u00e8 la prima azienda in Azerbaigian a fornire servizi mobili.\nGrazie al giusto investimento nello sviluppo della propria rete nel tempo per fornire ai propri abbonati i pi\u00f9 moderni servizi di comunicazione, la rete di Bakcell copre oggi il 93% del territorio del Paese (esclusi i territori occupati). Attualmente, con il funzionamento di oltre 5.400 stazioni base, viene fornita una comunicazione di alta qualit\u00e0 anche nelle aree pi\u00f9 remote. Agli abbonati Bakcell viene fornito il miglior servizio clienti in circa 250 punti vendita al dettaglio e 30 centri di assistenza clienti che operano nella capitale e nelle regioni. Attualmente, Bakcell ha pi\u00f9 di 3 milioni di abbonati attivi."}
{"id": "8872760", "revid": "6923", "url": "https://it.wikipedia.org/wiki?curid=8872760", "title": "Octave Terrienne", "text": "Biografia.\nAbbracci\u00f2 la vita religiosa tra i Missionari del Sacro Cuore di Ges\u00f9: emise la sua professione l'8 dicembre 1925 e fu ordinato prete il 27 gennaio 1929.\nInviato nelle isole Gilbert ed Ellice, nel 1935 divenne superiore della missione. Fu nominato vicario apostolico, con la dignit\u00e0 di vescovo di Menelaite, il 2 dicembre 1937, diventando il pi\u00f9 giovane vescovo del mondo cattolico.\nTrasfer\u00ec la sede del vicariato a Tabiteuea (Tanaeang nell\u2019attuale Tabiteuea Nord), invece di Ocean Island, allora capuoluogo della colonia.\nFond\u00f2 la congregazione indigena delle Suore di Santa Teresa del Bambin Ges\u00f9, che si fuse in seguito con l'istituto delle Figlie di Nostra Signora del Sacro Cuore.\nLasci\u00f2 la guida della missione per motivi di salute nel 1961 e si ritir\u00f2 in patria, dove si spense.\nPrese parte al Concilio Vaticano II.\nGenealogia episcopale.\nLa genealogia episcopale \u00e8:"}
{"id": "8872761", "revid": "123156237", "url": "https://it.wikipedia.org/wiki?curid=8872761", "title": "Bundahishn", "text": "Il Bundahishn \u00e8 un'opera letteraria scritta in Medio Persiano (Pahlavi), presumibilmente composta da Farrobad intorno al IX sec d.C., e tratta della formazione del mondo e della sua storia secondo la visione zoroastriana. L'opera \u00e8 composta da 36 capitoli nei quali viene descritto il mondo in cui viviamo (definito come 'mondo del miscuglio') attraverso una trattazione dettagliata dei suoi elementi. Vi si enumerano minerali, piante, animali, i vari tipi di essere umano e tanto altro. Nel Bundahishn viene illustrata la concezione tradizionale della religione mazdaica che vede il mondo come campo di battaglia nel quale avviene la lotta quotidiana tra il bene e il male. Secondo alcuni studiosi nell'opera sarebbero presenti tematiche contenute nei libri perduti dell\"'Avesta\", il testo sacro della religione zoroastriana, come ad esempio la sezione perduta chiamata Damdad Nask il cui argomento era proprio la creazione di tutte le creature.\nTitolo.\nIl termine bundahishn significa \u201ccreazione primordiale\u201d o \u201ccreazione primaria\u201d ed \u00e8 il titolo scelto dagli studiosi riferendosi alla sesta parola del primo verso. Precisamente: \"Zand \u0101g\u0101h \u012b nazdist abar bundahi\u0161n\u012bh \u012b Ohramazd ud paty\u0101rag \u012b gann\u0101g m\u0113n\u014dg\", tradotto come \u201cLa conoscenza dello Zand prima di tutto consiste nella creazione primordiale di Ohrmazd e sull'assalto dello Spirito Malvagio (Ahriman)\u201d, dove il termine Zand \u00e8 inteso come l'insieme degli scritti esegetici canonici zoroastriani. Spesso l'opera viene chiamata anche Zand \u0101g\u0101h\u012b citando le prime parole.\nIl titolo originario ci \u00e8 sconosciuto.\nEdizioni.\nNel 1771 l'avventuriero e orientalista francese Abraham Hyacinthe Anquetil-Duperron fu autore della prima traduzione moderna dell'opera. Il suo lavoro si basava su un manoscritto che lo studioso stesso port\u00f2 dall'India dieci anni prima, oggi siglato come K20, anche noto come il Bundahishn Indiano. Tuttavia questa versione del testo era corrotta e lacunosa. Nel 1880 apparve la prima traduzione in inglese a opera dello studioso Edward William West come parte della serie di libri di Max M\u00fcller intitolata Sacred Book of the East. Tuttavia la traduzione di West non teneva conto del fatto che nel 1870 era apparso il manoscritto pi\u00f9 antico del testo, il TD1, arrivato in Europa dall'Iran. Una delle traduzioni pi\u00f9 recenti fu a opera dello studioso Parsi Behramgore Tehmuras Anklesaria nel 1935. Anche se un incendio scoppiato nella tipografia di Bombay distrusse quasi tutte le copie, il volume riusc\u00ec comunque ad essere pubblicato nel 1956 basandosi su poche copie rimaste. Nel 1933 Harold Walter Bailey compose una traduzione ricca di note dell'opera come lavoro per la sua tesi di dottorato. Poche copie circolarono tra un ristretto gruppo di studiosi, ma la sua versione non fu mai pubblicata. L'edizione moderna pi\u00f9 aggiornata ed accessibile \u00e8 quella in lingua inglese di Samuel Thrope e Domenico Agostini del 2020.\nContenuto dell'opera.\nGli studiosi hanno isolato all'interno dell'opera tre nuclei principali.\nPrimo nucleo.\nL'opera si apre col mito della creazione da parte del dio Ohrmazd. I primi sei capitoli illustrano il processo cosmogonico che ha avuto inizio dopo il primo confronto tra Ohrmazd e Ahriman nel regno spirituale, il menog. All'inizio dei tempi il mondo creato da Ohrmazd era in uno stato di quiete perfetta. Ma Ahriman, lo Spirito Malvagio, diventa cosciente della presenza del suo rivale e lo assale. Cos\u00ec facendo Ahriman contamina i primi elementi creati: il cielo, la terra, l'acqua, le stelle, le piante, le mandrie e l'uomo. Nel primo nucleo dell'opera viene descritto anche il movimento degli astri. La volta celeste \u00e8 concepita come un guscio d'uovo, con la terra al suo centro. Il cielo \u00e8 diviso in sfere ed \u00e8 fatto di metallo indistruttibile, e il Sole e la Luna stanno al di l\u00e0 della sfera delle stelle fisse. Tutto il sistema trova posto nella Luce Eterna di Ohrmazd. La concezione dell'universo cos\u00ec strutturato denota influssi dalle culture arabe ed ellenistiche.\nSecondo nucleo.\nQuesta \u00e8 la sezione pi\u00f9 lunga. Capitoli 7-30. Contiene la descrizione del mondo e ci\u00f2 che vi \u00e8 contenuto successivamente alla corruzione di Ahriman. Il mondo \u00e8 chiamato il miscuglio, poich\u00e9 \u00e8 il luogo dove il male si mischia al bene originario. Ogni capitolo descrive un aspetto diverso del mondo. Si va dagli elementi naturali, come i fiumi, le montagne, le razze di uccelli e di animali alle creature mitologiche, sia benigne che maligne. Vengono date spiegazioni ai fenomeni naturali.\nTerzo nucleo.\nNei sei capitoli finali troviamo il tema escatologico del giudizio individuale dell'anima umana. Alla fine dei tempi i figli del profeta Zoroastro si confronteranno per l'ultima volta contro il male. Nella lotta finale, Ahriman e i suoi demoni verranno sconfitti e il mondo sar\u00e0 riportato al suo stato iniziale di equilibrio e stabilit\u00e0. Il processo di riparazione del mondo prende il nome di frashgird, restaurazione.\nIl tema del tempo.\nNel Bundahishn l'origine dell'universo corrisponde all'origine del tempo stesso. Il tempo, infatti, \u00e8 un aspetto centrale nella lotta tra Ohrmazd e Ahriman. Ohrmazd, consapevole del fatto che avrebbe dovuto lottare contro Ahriman, cre\u00f2 il Tempo Finito, detto anche Tempo di Lungo Dominio, cio\u00e8 un arco di tempo di durata limitata (l'opera parla di novemila anni) e che sarebbe giunto a una fine all'interno dell'Infinit\u00e0 della sua creazione. Alla fine del Tempo di Lungo Dominio, Ahriman sarebbe stato sconfitto e l'equilibrio avrebbe ripreso a regnare per sempre. Dunque tutto ci\u00f2 che si trova all'interno del Tempo di Lungo Dominio \u00e8 vano, destinato a perire. Mentre tutto ci\u00f2 che appartiene ad Ohrmazd, che non sia stato corrotto dal male, \u00e8 imperituro. Il tempo \u00e8 caratteristica centrale anche del ramo zurvanita dello Zoroastrismo, considerata una corrente eretica, concepisce la creazione come il risultato di Zurvan, il dio del Tempo, al di sopra di Ohrmazd stesso. Quest'ultimo, infatti viene visto dagli zurvaniti come controparte positiva e benigna di Ahriman e non come dio creatore.\nIl \"frawahr\".\nSecondo il Bundahishn, Ohrmazd cre\u00f2 l'uomo in cinque parti: corpo, soffio vitale, anima, forma e frawahr. Il corpo \u00e8 la parte materiale che al momento della morte ritorna alla terra. Il soffio vitale \u00e8 ci\u00f2 che ci tiene in vita ed \u00e8 rappresentato dal respiro che si disperde nel vento dopo la morte. La forma (o prototipo) risiede nel sole. Mentre l'anima, che \u00e8 la parte dell'uomo che riceve le sensazioni e i pensieri, dopo la morte si riunisce al frawahr che attende presso Ohrmazd. La presenza di questa quinta parte garantisce all'anima di perdurare e di salvarsi dagli attacchi dei demoni di Ahriman. Il frawahr \u00e8 un concetto unico, presente solo nella religione zoroastriana.\nSinossi dei singoli capitoli.\nCapitolo 1.\nIl capitolo rappresenta una sorta di commentario alla sezione perduta dell\"'Avesta\" sulla creazione del mondo. Vengono descritti i due mondi complementari del \"getig\" (mondo materiale) e \"menog\" (mondo spirituale). In entrambi i mondi il male \u00e8 mescolato al bene, e nessuno dei due \u00e8 prerogativa dell'uno o dell'altro. Il mondo spirituale \u00e8 precedente a quello materiale nel processo creativo. Viene descritta l'inizio della lotta tra Ohrmazd e Ahriman, la proposta di pace del primo e la creazione dell'arco temporale di novemila anni nei quali il loro conflitto deve svolgersi. La creazione ha origine quando le cose infinite del mondo spirituale assumono una forma fisica nel mondo materiale e dunque una fine, garantendo cos\u00ec la vittoria di Ohrmazd. Ohrmazd verr\u00e0 aiutato da altre forme spirituali e divine che sono gli Amahraspanda (dall'avestico \"Amesha Spenta\").\nCapitolo 2.\nDove vengono trattate le scienze astronomiche e astrologiche come venivano concepite all'epoca, soprattutto durante il periodo sasanide. Le tradizioni a cui l'opera si riferisce provengono da Babilonia, dalla Grecia, dall'India e dalla cultura araba.\nCapitolo 3.\nDove vengono descritti gli elementi che compongono l'essere umano e la loro funzione in entrambi i mondi spirituale e materiale. Il libero arbitrio dell'uomo sar\u00e0 uno dei fattori decisivi quando arriver\u00e0 la fine dei tempi. Le scelte dell'uomo contribuiranno o meno alla sconfitta di Ahriman.\nCapitolo 4.\nDove viene descritto l'attacco di Ahriman che causer\u00e0 la creazione del mondo. Il demone donna Jeh pianifica di contaminare la creazione di Ohrmazd dando cos\u00ec la forza ad Ahriman di continuare nella sua opera malvagia. Nella parte finale c'\u00e8 il lamento di Goshurwam, la mucca autogeneratasi, che piange la morte di Gayomard, il primo uomo. Ohrmazd la rassicura confidandole il segreto dell'esistenza del frawahr di Zoroastro che far\u00e0 in modo di portare il mondo alla giustizia e al bene.\nCapitolo 5.\nIl capitolo si apre con una lista di cose ed entit\u00e0 malevole con le rispettive benevole. La lotta tra bene e male coinvolge anche le stelle e i pianeti, e vengono distinti corpi astrali malvagi e quelli benevoli, con la descrizione dello zodiaco intorno alla terra.\nCapitolo 6.\nNel quale si dice che il mondo che conosciamo con le sue montagne, piante, animali e via dicendo \u00e8 nato dall'assalto di Ahriman. Viene descritta l'origine delle precipitazioni attraverso il racconto della lotta tra la stella Sirio e il demone della siccit\u00e0 Aposh, e la distruzione di quest'ultimo attraverso la pioggia.\nCapitolo 7.\nLe essenze vitali delle prime vittime del male scatenato da Ahriman, cio\u00e8 la pianta primordiale, la mucca e Gayomard, vengono consegnate da Ohrmazd rispettivamente alle stelle, alla luna e al sole.\nCapitoli dall'8 al 13.\nDescrizione delle terre, dei fiumi, dei laghi e delle montagne presenti nel mondo soffermandosi sulle peculiarit\u00e0 fisiche. Sono menzionati diversi mari: Golfo Persico (Puidig), Mar Caspio (Kamrod), Mar Nero (Syawbun), Golfo d'Oman (Sadwes), Lago d'Hamun (Kayanse).\nCapitolo 14.\nDove viene descritta la prima coppia di uomini e i loro discendenti. Mashya e Mashyane sono gemelli nati da una pianta di rabarbaro sbocciata dalla morte di Gayomard. I demoni di Ahriman tentano di tenerli lontani l'uno dall'altra per causargli infelicit\u00e0 e per impedire la sopravvivenza dell'umanit\u00e0.\nCapitolo 15.\nDove si affronta l'origine dell'uomo attraverso la visione scientifica dell'epoca. L'uomo e la donna hanno semi differenti: quello della donna \u00e8 freddo e acquoso, mentre quello dell'uomo \u00e8 caldo e secco. Questa divisione rispecchia la medicina greca e ippocratica sulla teoria degli umori.\nCapitolo 16.\nDove \u00e8 presente una dettagliata classificazione di piante e frutti in quindici categorie. Le piante e gli animali vennero alla luce dal seme della mucca auto-generatasi.\nCapitolo 17.\nDove \u00e8 presente una lunga lista di diverse creazioni e ad ognuno \u00e8 affidato un rad o patrono spirituale. L'autorit\u00e0 guida dell'essere umano \u00e8 Ohrmazd stesso.\nCapitolo 18.\nIl cui tema principale \u00e8 il fuoco. \u00c8 il simbolo per eccellenza dello zoroastrismo: ha un ruolo importante nei rituali e contiene in s\u00e9 il senso stesso della creazione. Il fuoco \u00e8 ci\u00f2 che purificher\u00e0 e distrugger\u00e0 il male sulla terra.\nCapitolo 19.\nTratta della natura del sonno e della sua funzione come avversario dell'indolenza. Il sonno \u00e8 anche ci\u00f2 che caratterizza le cose create da Ohrmazd come viventi da quelle non-viventi.\nCapitolo 20.\nTratta della natura del suono (wang) inteso sia come lamento che come voce e musica. Ogni cosa ha un suo proprio suono, come l'acqua che scorre o la terra che si muove. I versi della tradizione zoroastriana venivano appunto recitati come canti liturgici.\nCapitolo 21.\nRiprende il tema della mitica battaglia tra Sirio e il demone Aposh, ma razionalizzando il fenomeno della pioggia. Le nuvole sono viste come contenitori invisibili che trasportano l'acqua che cadr\u00e0 dal cielo e la loro manifestazione visibile \u00e8 in realt\u00e0 il vapore prodotto dall'acqua al loro interno.\nCapitolo 22.\nTratta dei parassiti, gli animali malvagi creati da Ahriman. La classificazione enumera rettili con particolare attenzione ai serpenti, insetti, animali mitici. Divisi in acquatici, terrestri e volanti. I loro corpi possono essere usati come ingredienti nelle preparazioni di medicinali dai salubri effetti, dunque non sono esseri totalmente malvagi.\nCapitolo 23.\nTratta dei lupi come classe di animali che include tigri, leoni, gufi, squali e specie affini create direttamente dalla mano di Ahriman. La controparte del lupo \u00e8 il cane.\nCapitolo 24.\nDove vengono trattate le creature mitologiche divise in benevole e malevole e della loro ruolo nella lotta terrena tra il bene e il male. Particolare attenzione \u00e8 data all'asino dalle tre gambe e della sua funzione legata al cadere della pioggia.\nCapitolo 25.\nHa come tema centrale il tempo e la divisione del tempo finito da quello infinito come fondamento stesso dell'atto creativo. Ma il capitolo si occupa soprattutto delle sue caratteristiche fisiche e descrive il modo in cui il tempo finito viene diviso attraverso la descrizione di tre diversi calendari: 1) Calendario Egiziano, con la divisione dell'anno in 365 giorni. 2) \u2013 calendario siderale con altrettanti giorni, sei ore e nove minuti inrodotto dagli astronomi Parti. 3) \u2013 calendario lunare di 360 pi\u00f9 cinque aggiuntivi utilizzato per le cerimonie religiose.\nCapitolo 26.\nRiporta un catalogo dettagliato delle maggiori entit\u00e0 di natura divina zoroastriane. Ne descrive i rispettivi ruoli e poteri, e il modo in cui queste devono essere venerate. Ohrmazd \u00e8 il loro comandante, seguono i sei Amahraspands. Il sistema sembra riflettere la gerarchia presente all'interno delle forze militari sasanidi.\nCapitolo 27.\nQuesto capitolo riporta, invece, in maniera speculare, il catalogo dei demoni al servizio di Ahriman e si conclude con una descrizione sull'oltretomba infernale zoroastriano.\nCapitolo 28.\nDove viene esposta la teoria della connessione tra mondo materiale e mondo divino. Per la precisione sui paralleli presenti tra le diverse parti del corpo umano e le entit\u00e0 del mondo ultraterreno. Molte parti del corpo e i suoi organi sono associati ai sette pianeti del sistema solare.\nCapitolo 29.\nDove si parla dei guardiani spirituali (rad) che guidano e proteggono i sette continenti. Tali spiriti sono assegnati anche agli esseri umani. Il capitolo tratta anche delle diverse fortezze mitiche costruite intorno al mondo dai personaggi eroici della tradizione iranica.\nCapitolo 30.\nTratta del destino dell'anima umana dopo la morte. L'anima incontra il suo den, una specie di coscienza o visione spirituale propria di ogni uomo. Se i pensieri, le parole e le azioni dell'individuo in vita sono state buone, allora il den avr\u00e0 l'aspetto di una fanciulla bellissima. In caso contrario sar\u00e0 una strega terribile ad accogliere l'anima del defunto. L'anima dovr\u00e0 poi affrontare tre fasi: la prima di dolore e tormento mentre attende per tre giorni vicina al corpo del defunto, la seconda dove avverranno una serie di incontri con creature celesti e la terza dove l'anima attraversa il Ponte \u010cinwad. L'oltretomba zoroastriano contempla la presenza di tre reami molto simili all'inferno, purgatorio e paradiso cristiani. Rispettivamente prendono i nomi di: \"Dushox, Hammistag\u00e0n e Wahisht\".\nCapitolo 31.\nDove vengono descritte le sedici terre dell'Iran all'interno del dominio sasanide. Ahriman ha scatenato contro ognuna di queste terre un avversario per diffondere il male. Viene introdotto il toponimo \"Eranshahr\" che significa \u201cterra degli Iraniani\u201d o \u201cregno Iranico\u201d.\nCapitolo 32.\nMolto simile al capitolo 29. Enumera una serie di palazzi mitici costruiti dagli eroi e dai loro rispettivi nemici della tradizione iranica. Molti palazzi appartengono al drago Dahag, il nemico maggiore nei miti iranici.\nCapitolo 33.\nQuesto capitolo descrive gli eventi di ogni millennio a partire dalla creazione, illustrando sia quelli che sono avvenuti, sia quelli che dovranno accadere in una sorta di passaggio profetico. Vi trovano posto le vicende di eroi, re e nemici di racconti mitici e pseudo-storici, passando per le profezie di Zoroastro e la conquista di Alessandro Magno su quello che viene identificato come il re achemenide Dario III. Il futuro \u00e8 mostrato attraverso una serie di profezie misteriose e alla fine dei tempi i tre figli postumi di Zoroastro, nati da una vergine, salveranno il mondo durante il giorno del giudizio.\nCapitolo 34.\nTratta della resurrezione dei morti nella loro forma fisica finale e del ritorno del mondo al suo originario stato di equilibrio e pace. Prima della restaurazione del mondo, l'umanit\u00e0 regredir\u00e0 attraverso fasi gi\u00e0 trascorse fino ad arrivare allo stadio della prima coppia Mashya e Mashyane.I malvagi verranno puniti e un guaritore divino scioglier\u00e0 le montagne formando un fiume di metallo dove troveranno piacere le anime dei giusti e sofferenza le anime degli empi.\nCapitolo 35.\nIn questo capitolo viene trattata la genealogia degli eroi dei miti religiosi iranici. In particolare si illustra la genealogia dei Kayanidi, una famiglia di eroi e re molto rinomati nell'epica iranica. Nel capitolo sembra comparire anche il nome dell'autore del Bundahishn, o quantomeno, un suo redattore chiamato Farrobag.\nCapitolo 36.\nL'ultimo capitolo \u00e8 una breve cronologia della storia del mondo a partire dalla prima coppia di uomini fino ad arrivare alla conquista araba e alla profezia di una loro futura caduta nei secoli venturi."}
{"id": "8872762", "revid": "110157", "url": "https://it.wikipedia.org/wiki?curid=8872762", "title": "Hrvatski Telekom", "text": "Hrvatski Telekom d.d. \u00e8 una societ\u00e0 di telecomunicazioni croata, facente parte del gruppo T-Mobile.\nStoria.\nLa societ\u00e0 \u00e8 stata fondata il 28 dicembre 1998 dopo la separazione delle Poste e Telecomunicazioni croate in due entit\u00e0: Poste croate e Telecom croate, che hanno iniziato le loro attivit\u00e0 il 1\u00ba gennaio 1999.\nNel 2002, HT-mobilne komunikacije (in seguito T-Mobile Croatia) \u00e8 stata registrata come societ\u00e0 separata, controllata dalla Hrvatske telekomunikacije dd, al fine di fornire servizi di telefonia mobile.\nDalla sua offerta pubblica iniziale nell'ottobre 2007, le azioni Hrvatski Telekom sono state negoziate alla Borsa di Zagabria, con ricevute di deposito globali negoziate alla Borsa di Londra.\nA partire dal 2016, Deutsche Telekom AG possedeva il 51% delle azioni di HT, con i fondi pensione obbligatori Raiffeisen, il fondo croato per i veterani di guerra e il centro di ristrutturazione e vendita del governo croato che detengono rispettivamente l'8,9%, il 6,7% e il 2,9%. Il flottante rimanente era nelle mani di investitori privati.\nL'azienda offre telefonia fissa, Internet a banda larga, IPTV e telefonia mobile come servizi principali."}
{"id": "8872763", "revid": "2184720", "url": "https://it.wikipedia.org/wiki?curid=8872763", "title": "Il meglio di Orietta - Vol. 2", "text": "Il meglio di Orietta - Vol. 2 \u00e8 un album raccolta di Orietta Berti che contiene i suoi maggiori successi in versioni riarrangiate, pubblicato nel 2000 dalla MBO in collaborazione con la Sony Music. \nSi tratta del seguito de \"Il meglio di Orietta - Vol. 1\" uscito sempre nel 2000 qualche mese prima."}
{"id": "8872769", "revid": "380654", "url": "https://it.wikipedia.org/wiki?curid=8872769", "title": "Women's Royal Rumble match", "text": ""}
{"id": "8872771", "revid": "767487", "url": "https://it.wikipedia.org/wiki?curid=8872771", "title": "We Five (gruppo musicale statunitense)", "text": "Gli We Five erano un gruppo musicale folk rock degli anni '60 con sede a San Francisco, in California. Il loro successo pi\u00f9 noto \u00e8 stato il remake del 1965 di \"You Were on My Mind\" di Ian &amp; Sylvia, che ha raggiunto il numero 1 nella classifica Cash Box, # 3 nella Billboard Hot 100 e # 1 nella classifica Adult contemporary music. Il gruppo originale si sciolse dopo aver registrato il loro secondo album nel 1967, ma una band riformata produsse altri tre album tra il 1968 e il 1977."}
{"id": "8872779", "revid": "465169", "url": "https://it.wikipedia.org/wiki?curid=8872779", "title": "Amen (Ana Sokli\u010d)", "text": "Amen \u00e8 un singolo della cantante slovena Ana Sokli\u010d, pubblicato il 12 marzo 2021 su etichetta discografica ZKP RTVSLO.\nIl brano \u00e8 stato selezionato per rappresentare la Slovenia all'Eurovision Song Contest 2021.\nDescrizione.\nCon la sua vittoria ad EMA 2020, Ana Sokli\u010d era stata inizialmente selezionata per rappresentare il suo paese all'Eurovision Song Contest 2020 con la canzone \"Voda\", prima della cancellazione dell'evento. A maggio 2020 l'emittente radiotelevisiva RTVSLO l'ha riconfermata per l'edizione eurovisiva successiva. \"Amen\" \u00e8 stato scelto fra 191 proposte e presentato come nuovo brano sloveno per Rotterdam il 27 febbraio 2021 in occasione del programma d'intrattenimento EMA 2021. \u00c8 stato pubblicato sulle piattaforme digitali il successivo 12 marzo.\nNel maggio successivo, Ana Sokli\u010d si \u00e8 esibita nella prima semifinale eurovisiva, piazzandosi al 13\u00ba posto su 16 partecipanti con 44 punti totalizzati e non qualificandosi per la finale."}
{"id": "8872802", "revid": "713168", "url": "https://it.wikipedia.org/wiki?curid=8872802", "title": "Pedro Luis Escriv\u00e0", "text": ""}
{"id": "8872803", "revid": "287204", "url": "https://it.wikipedia.org/wiki?curid=8872803", "title": "Here I Stand (Vasil Garvanliev)", "text": "Here I Stand \u00e8 un singolo del cantante macedone Vasil Garvanliev, pubblicato il 12 marzo 2021 su etichetta discografica Megaforce Records.\nIl brano \u00e8 stato selezionato per rappresentare la Macedonia del Nord all'Eurovision Song Contest 2021.\nDescrizione.\nVasil Garvanliev era stato inizialmente selezionato internamente per rappresentare il suo paese all'Eurovision Song Contest 2020 con la canzone \"You\", prima della cancellazione dell'evento. A gennaio 2021 l'emittente radiotelevisiva MRT l'ha riconfermato per l'edizione eurovisiva successiva. \"Here I Stand\" \u00e8 stato annunciato come nuovo brano macedone per Rotterdam il 12 febbraio 2021. \u00c8 stato presentato in anteprima il successivo 11 marzo, per poi essere reso disponibile sulle piattaforme digitali dal giorno seguente.\nNel maggio successivo, Vasil si \u00e8 esibito nella prima semifinale eurovisiva, piazzandosi al 15\u00ba posto su 16 partecipanti con 23 punti totalizzati e non qualificandosi per la finale."}
{"id": "8872804", "revid": "465169", "url": "https://it.wikipedia.org/wiki?curid=8872804", "title": "Here I Stand", "text": ""}
{"id": "8872810", "revid": "297031", "url": "https://it.wikipedia.org/wiki?curid=8872810", "title": "Cytamobile", "text": "La Cyprus Telecommunications Authority (CYTA) (in greco:[\u02c8sita]; abbreviazione di Cyprus Telecommunication Authority\"; in greco: \u0391\u03c1\u03c7\u03ae \u03a4\u03b7\u03bb\u03b5\u03c0\u03b9\u03ba\u03bf\u03b9\u03bd\u03c9\u03bd\u03b9\u03ce\u03bd \u039a\u03cd\u03c0\u03c1\u03bf\u03c5 (\u0391\u03a4\u0397\u039a) [a\u02c8tik]), \u00e8 il principale fornitore di comunicazioni elettroniche integrate a Cipro.\nStoria.\nFondata originariamente come Cyprus Inland Telecommunications Authority (CITA) nel 1955, \u00e8 stata ribattezzata Cyta nel 1961 dopo aver assunto il controllo delle comunicazioni esterne dalla Cable and Wireless. \nCyta fornisce servizi di telefonia mobile dal 1988.\nFornisce accesso a Internet dal 1995 con il marchio Cytanet e ora offre servizi di accesso DSL a banda larga. Marchiata come miVision, Cyta \u00e8 entrata nel 2004 nel mercato della televisione digitale e interattiva. Il servizio \u00e8 stato ribattezzato Cytavision.\nNell'articolo CEL e Startup Europe promuovono opportunit\u00e0, che \u00e8 apparso nella copia cartacea di Cyprus Mail del 15 agosto 2014. L'articolo si riferisce a un evento ospitato nella sala CYTA a Nicosia.\nAttualmente opera con il nome Cytamobile-Vodafone, a seguito di un accordo di partenariato di rete con Vodafone nel 2004.\nServizi.\nAl giorno d'oggi, Cyta fornisce un'ampia gamma di servizi e strutture per la telefonia fissa e mobile. \nBasandosi sul suo ruolo di hub di telecomunicazioni nel Mediterraneo sud-orientale, Cyta ha ampliato le sue operazioni nel mercato greco, offrendo Internet a banda larga e servizi di telefonia fissa in aree specifiche della Grecia, con piani per un'ulteriore espansione in futuro. Opera anche nel mercato britannico, con il marchio Cyta UK, offrendo \"soluzioni di rete su misura\" ai clienti basati sulla piattaforma IP-MPLS. Anche l'Europa centrale e orientale sono mercati presi di mira.\nNegli ultimi anni e in seguito all'adesione di Cipro all'Unione Europea nel 2004, Cyta ha dovuto affrontare una serie di sfide per quanto riguarda le implicazioni legali e le normative dell'operare all'interno del blocco europeo, l'agguerrita concorrenza che ne deriva e gli sviluppi in continua evoluzione nel telecomunicazioni."}
{"id": "8872813", "revid": "228587", "url": "https://it.wikipedia.org/wiki?curid=8872813", "title": "Don Black", "text": ""}
{"id": "8872817", "revid": "287204", "url": "https://it.wikipedia.org/wiki?curid=8872817", "title": "Ooliab", "text": "Ooli\u00e0b (in ebraico: \u05d0\u05b8\u05d4\u05b3\u05dc\u05b4\u05d9\u05d0\u05b8\u05d1\u200e, traslitterato \"\u2019\u0100hol\u00ee\u2019\u0101\u1e07\", col significato di \"tenda del padre\") \u00e8 un personaggio biblico, figlio di Achisamach, della trib\u00f9 di Dan. \nMaestro di carpenteria, tessitura e ricamo, lavor\u00f2 insieme a Bezaleel alla costruzione del Tabernacolo e della stessa Arca dell'Alleanza."}
{"id": "8872818", "revid": "767487", "url": "https://it.wikipedia.org/wiki?curid=8872818", "title": "El N\u00famero Nueve - Gabriel Omar Batistuta", "text": "El N\u00famero Nueve - Gabriel Omar Batistuta \u00e8 un film documentario italiano del 2019, diretto da Pablo Benedetti e con protagonista Gabriel Batistuta.\nTrama.\nIl documentario ripercorre la vita del calciatore, tra i successi nelle squadre Fiorentina, Roma e Inter, senza trascurare la vita privata assieme alla moglie Irina Fern\u00e1ndez.\nDistribuzione.\nIl trailer \u00e8 uscito il 22 ottobre 2019. Il Film \u00e8 distribuito sulle piattaforme VOID Amazon Prime, Sky Italia e Chili. Nel 2020 \u00e8 stato candidato ai Nastri d'argento 2020, nella sezione documentari \"Cinema del Reale\".\nCritica.\nEl Numero Nueve - Gabriel Omar Batistuta ha ricevuto recensioni che hanno apprezzato fondamentalmente il connubio tra i successi calcistici di Batigol e le sue vicissitudini personali e familiari"}
{"id": "8872820", "revid": "15756", "url": "https://it.wikipedia.org/wiki?curid=8872820", "title": "Giggs (rapper)", "text": " Dopo aver dato il via alla sua carriera in maniera indipendente, Giggs ha visto il suo successo crescere gradualmente fino ad esplodere con l'album \"Landlord\", che ha raggiunto la seconda posizione nella classifica ufficiale britannica.\nCarriera.\nCresciuto da genitori giamaicani, Giggs debutta nel mondo della musica come DJ e proprietario di una stazione radiofonica chiamata \"Spare No One FM\". A partire dal 2005 inizia a pubblicare dei mixtape, che ottengono una popolarit\u00e0 sufficiente da permettergli di perseguire in maniera seria la carriera di artista musicale. Nel 2008 pubblica in maniera indipendente l'album \"Walk in da Park\", con cui vince un BET Award nella categoria Best UK Hip-hop Act. Dopo aver firmato il suo primo contratto discografico con XL Records, nel 2011 Giggs pubblica l'album \"Let Em Ave It\", che include collaborazioni con Mike Posner e B.o.B. La collaborazione con B.o.B \"Don't Go There\", pubblicata come singolo gi\u00e0 nel 2010, gli permette di entrare per la prima volta nella classifica singoli britannica.\nNel 2013 pubblica il suo terzo album \"When Will It Stop\", che include collaborazioni con Ed Sheeran e Styles P. L'album ottiene risultati commerciali nettamente superiori ai predecessori, raggiungendo la ventunesima posizione nella classifica britannica. Nel 2016 pubblica in maniera indipendente il suo quarto album \"Landlord\": molto ben accolto dalla critica musicale, l'album ottiene un successo largamente superiore a quello dei suoi precedenti lavori raggiungendo la seconda posizione nella classifica britannica e ottiene la certificazione argento. Nel frattempo anche vari singoli estratti dal progetto ottengono certificazioni. Nel 2017 collabora con Drake nei brani No Long Talk e KMT, che riescono ad entrare in svariate classifiche e ottengono un ottimo successo commerciale in UK, entrando rispettivamente in top 20 e top 10 nella Official UK Chart. Grazie a questi risultati vince un MOBO Award come Best Hip-hop Act.\nSempre nel 2017 pubblica il mixtape \"Wamp 2 Dem\" che, pur non essendo messo in vendita, riesce a raggiungere la seconda posizione in UK grazie ai soli streaming. Il lead single estratto dal progetto, \"Linguo\", viene certificato argento in UK. Collabora inoltre con la nota popstar Lily Allen nel singolo \"Trigger Bang\" e con altri artisti noti tra cui Emeli Sand\u00e9 e Mr. Eazi. In seguito a questi successi, nel 2019 firma un contratto discografico con Island Records. Nello stesso anno pubblica il suo quinto album \"Big Bad,\" che raggiunge la sesta posizione nella classifica britannica e ottiene un buon responso da parte della critica. Nel 2020 pubblica il mixtape \"Now or Never\", che include collaborazioni con artisti come Jorja Smith, A Boogie Wit Da Hoodie ed Emeli Sand\u00e9.\nControversie.\nNel 2003 Giggs \u00e8 stato condannato a 2 anni e 6 mesi di reclusione per possesso illegale di armi da fuoco; nel 2012 l'artista \u00e8 stato nuovamente accusato dello stesso reato, venendo tuttavia assolto. Secondo quanto dichiarato da Giggs, le autorit\u00e0 avrebbero inoltre chiesto alla XL Records di non assumerlo n\u00e9 promuoverlo proprio per via dei suoi trascorsi legali, richiesta che tuttavia non sarebbe stata accolta.\nNel corso degli anni 2000 e dei primi anni '10, numerosi concerti dell'artista sono stati cancellati con pochissime ore di preavviso e, in maniera similare, nel 2008 gli \u00e8 stata annullata la sua partecipazione in qualit\u00e0 di opener ad alcuni concerti di Lil Wayne. L'artista ha dichiarato di credere fermamente che la polizia avesse di volta in volta intimato gli organizzatori dei concerti di annullare i suoi spettacoli dal vivo."}
{"id": "8872821", "revid": "144796", "url": "https://it.wikipedia.org/wiki?curid=8872821", "title": "Ordine di Aftab", "text": "L'Ordine di Aftab \u00e8 stato un Ordine cavalleresco dell'Impero Persiano. \nStoria.\nFondato dal sovrano Naser al-Din Shah Qajar di Persia nel febbraio del 1873, prima della sua visita in Europa, l'ordine si presentava in due classi, la prima ristretta unicamente alle regine ed alle consorti di sovrani regnanti, mentre la seconda era destinata a principesse e nobildonne d'alto rango. L'onorificenza veniva concessa come particolare segno di distinzione nei confronti dello sci\u00e0. Nel 1967, durante il regno della dinastia Pahlavi, gli statuti dell'ordine vennero mutati ed esso conflu\u00ec nell'Ordine di Aryamehr.\nClassi.\nL'Ordine disponeva delle seguenti classi di benemerenza:"}
{"id": "8872823", "revid": "110157", "url": "https://it.wikipedia.org/wiki?curid=8872823", "title": "\u00cdsafjar\u00f0ardj\u00fap", "text": "L'\u00cdsafjar\u00f0ardj\u00fap (in lingua islandese: \"profondit\u00e0 del fiordo dei ghiacci\") \u00e8 il pi\u00f9 grande fiordo della regione dei Vestfir\u00f0ir, i fiordi occidentali dell'Islanda.\nDescrizione.\nPenetra per circa 75\u00a0km nell'entroterra e si dirama in molti fiordi laterali. Con il prolungamento nel fiordo \u00cdsafj\u00f6r\u00f0ur in cui va a trasformarsi, misura circa 120 km di lunghezza.\nNel fiordo ci sono alcune isole. Le pi\u00f9 grandi sono Vigur, \u00c6\u00f0ey (vicino a Sn\u00e6fjallastr\u00f6nd) e Borgarey (nel fiordo di \u00cdsafj\u00f6r\u00f0ur). Nel nord dell'\u00cdsafjar\u00f0ardj\u00fap si trovano la solitaria e completamente disabitata penisola di Hornstrandir, che \u00e8 una popolare area escursionistica, e Sn\u00e6fjallastr\u00f6nd, dove c'\u00e8 neve tutto l'anno (ai piedi del ghiacciaio Drangaj\u00f6kull, circa 620 km\u00b2).\nIl Kaldal\u00f3n, una piccola baia laterale, arriva quasi a raggiungere una delle lingue del ghiacciaio. Il medico e compositore islandese Sigvaldi Kaldal\u00f3ns (il cui cognome originario era Stef\u00e1nsson) ha preso il nome da questo fiordo.\nFiordi laterali dell'\u00cdsafjar\u00f0ardj\u00fap.\nNumerosi fiordi laterali lunghi fino a circa 30 km, si diramano principalmente verso sud.\nLa disposizione in senso orario, a partire da nordovest, \u00e8 la seguente:"}
{"id": "8872826", "revid": "149485", "url": "https://it.wikipedia.org/wiki?curid=8872826", "title": "Nuoto al XIV Festival olimpico estivo della giovent\u00f9 europea", "text": "Le competizioni di nuoto al XIV Festival olimpico estivo della giovent\u00f9 europea si sono svolte dal 25 al 29 luglio 2017 presso l'Aqua Sports Centre di Gy\u0151r, in Ungheria."}
{"id": "8872827", "revid": "1543377", "url": "https://it.wikipedia.org/wiki?curid=8872827", "title": "Jacob Wackernagel", "text": "Biografia.\nFiglio del filologo Wilhelm Wackernagel (1806\u20131869), Wackernagel studi\u00f2 filologia, storia classica e germanica a Gottinga e Lipsia, e dal 1879 insegn\u00f2 presso l'Universit\u00e0 di Basilea, succedendo Friedrich Nietzsche come professore di greco. Nel 1902 insegn\u00f2 presso l'Universit\u00e0 di Gottinga, ma in seguito, nel 1915, ritorn\u00f2 a Basilea a causa della prima guerra mondiale.\nLa sua opera pi\u00f9 famosa \u00e8 l\"Altindische Grammatik\", una fondamentale grammatica del sanscrito, pur rimasta incompiuta della parte riguardante la sintassi del verbo.\nJacob Wackernagel \u00e8 conosciuto in linguistica anche per aver formulato la legge di Wackernagel, sull'enclitica in \"seconda posizione\" nelle lingue indoeuropee, nel saggio \"\u00dcber ein Gesetz der indogermanischen Wortstellung\"."}
{"id": "8872829", "revid": "599013", "url": "https://it.wikipedia.org/wiki?curid=8872829", "title": "Paul Reece", "text": "Carriera.\nFa il suo esordio tra i professionisti nella parte finale della stagione 1986-1987, all'et\u00e0 di 18 anni, giocando 2 partite nella seconda divisione inglese con lo (club in cui gi\u00e0 aveva giocato nelle giovanili) al posto del portiere titolare Peter Fox, assente per infortunio, e subendovi complessivamente 6 reti. A fine stagione viene svincolato e si accasa al , club di Alliance Premier League (quinta divisione e pi\u00f9 alto livello calcistico inglese al di fuori della Football League); dopo una sola stagione viene acquistato per 10000 sterline dal , club di quarta divisione, con cui nelle stagioni 1988-1989 e 1989-1990 (quest'ultima conclusa con la promozione in terza divisione) gioca rispettivamente 14 e 15 partite di campionato. Nella stagione 1990-1991 il club conquista una seconda promozione consecutiva, mentre Reece non scende mai in campo in partite ufficiali. In compenso, gioca 25 partite nel successivo campionato di seconda divisione, al termine del quale passa al che, dopo una sola partita (in quarta divisione) lo cede a campionato iniziato all', con cui termina la stagione 1992-1993 disputando ulteriori 35 partite in seconda divisione, alle quali aggiunge 4 presenze nella stagione 1993-1994. Nella stagione 1994-1995 gioca invece 11 partite in seconda divisione con il , con cui vince tra l'altro anche una Coppa Anglo-Italiana. Nella stagione 1995-1996 gioca invece una partita in seconda divisione con il , trascorrendo anche alcuni mesi in prestito ai semiprofessionisti dell'. Nell'estate del 1993 si trasferisce ai nordirlandesi del , club della prima divisione locale; nella stagione 1998-1999 esordisce tra l'altro anche nelle competizioni UEFA per club, partecipando ai turni preliminari di Champions League (facendo il suo esordio nella sconfitta casalinga per 5-1 contro il del 22 luglio 1998 e scendendo poi in campo anche nella partita di ritorno in Slovacchia)."}
{"id": "8872834", "revid": "1124164", "url": "https://it.wikipedia.org/wiki?curid=8872834", "title": "Chiesa di San Michele (Alm\u00e8)", "text": "La chiesa di San Michele \u00e8 un luogo di culto cattolico di Alm\u00e8 ed \u00e8 risalente al IX secolo.\nStoria.\nIn un atto di permuta di un fondo dell'807 \u00e8 citata una chiesa dedicata all'arcangelo Michele in localit\u00e0 di Alm\u00e8, inserita in un Codex Diplomaticus. L'intitolazione a san Michele confermerebbe l'edificazione longobarda che avevano un particolare culto al santo di antica devozione. A fianco del luogo di culto vi era un maniero con la torre che con il tempo \u00e8 diventata il campanile con ruolo di torre di avvistamento. La chiesa era soggetta al giuspatronato dei conti di Bergamo che avevano i diritti anche sul monastero di San Paolo d'Argon, ma nel 1079, la chiesa e tutti i beni passarono con atto di donazione all'abbazia di Cluny da parte dei conti Gisalberti che avevano confiscato tutte le propriet\u00e0 dei conti di Bergamo.\nNel 1113 la gestione della chiesa pass\u00f2 al capitolo della chiesa di Sant'Alessandro di Bergamo, ma gi\u00e0 nel 1174 i fabbricieri contestarono alla chiesa alessandrina il diritto di battezzare, diritto che fu concesso dal vescovo Guala, diventando il primo edificio ad aver diritto di battezzare senza aver il titolo di pievana, ma non ricevette mai il diritto di autonomia parrocchiale, che Alm\u00e8 ricevette nella chiesa di Santa Maria.\nLa principale informazione circa la situazione strutturale della chiesa \u00e8 la visita pastorale di san Carlo Borromeo dell'autunno del 1575, che la descrisse \"abbastanza decente e bene accomodata\", adornata da una bella pala d'altare e con un portico esterno con tante colonne. Ordin\u00f2 che le strutture fatiscenti adibite a pollai poste in prossimit\u00e0 fossero demolite nell'arco di otto giorni e che venissero chiuse le aperture troppo basse sulla facciata che erano accessibili agli animali che cercavano rifugio nell'aula. Questo fu rimosso nel 1832 perch\u00e9 l'ampiezza occupava il sedime stradale, diventando col il tempo d'impedimento alla viabilit\u00e0. La torre campanaria fu restaurata nel 1659, probabilmente aveva parzialmente ceduto causando danno agli edifici vicini.\nContemporaneamente la chiesa fu oggetto di ampliamento, risulta che nel 1883 sia stato stipulato contratto tra i fabbricieri e i costruttori che dovevano ampliare la parte del coro. Nel Novecento furono eseguiti lavori di restauro con la scoperta di parte di un affresco quattrocentesco raffigurante la \"Madonna col Bambino\".\nDescrizione.\nEsterno.\nL'edificio di culto si affaccia sulla via ed \u00e8 anticipato dal piccolo sagrato delimitato da paracarri. La facciata a capanna, molto semplice e intonacata ospita centrale l'ingresso principale con contorno in pietra e con la parte superiore lunettata, laterali due aperture rettangolari complete di inferriate e leggermente svasata verso l'esterno. La parte superiore presenta un rosone senza cornice e leggermente svasato con vetrata istoriata. I muri laterali sono in conci di fiume disposti a lisca di pesce rafforzati da contrafforti controspinta posti durante i lavori di consolidamento strutturale del Settecento. Vi sono tracce di due bifore romaniche tamponate. Sul lato a sud vi \u00e8 un piccolo cortine chiuso da una cancellata.\nCampanile.\nLa torre campanaria in stile romanico, in conci di fiume disposti orizzontalmente \u00e8 particolarmente interessante. Presenta due monofore con contorno in laterizio murate e le bifore con colonnina in pietra arenaria in stile toscano con contorno sempre in laterizio.\nInterno.\nL'interno a unica navata anticipata dalla bussola lignea, \u00e8 diviso da un arcone a sesto acuto in due campate. L'arco regge la copertura a due spioventi del tetto composta da tavolette in cotto affrescate. Nella seconda campata a destra si conserva l'affresco quattrocentesco raffigurante la \"Madonna in trono con Bambino\" inserita in un piccolo altare in marmo di Zandobbio. L'arco trionfale collega l'aula alla zona presbiterale dove \u00e8 ospitato sul lato a sud un affresco e sul lato a destra, terminante con il coro absidato."}
{"id": "8872835", "revid": "6923", "url": "https://it.wikipedia.org/wiki?curid=8872835", "title": "Onorificenze iraniane", "text": "Elenco delle onorificenze e degli ordini di merito e cavallereschi distribuiti dall'Impero persiano e dall'attuale Iran.\nCon la caduta del regime monarchico la concessione di medaglie ed onorificenze appartenenti al periodo regio \u00e8 cessata."}
{"id": "8872849", "revid": "599013", "url": "https://it.wikipedia.org/wiki?curid=8872849", "title": "Gareth Griffiths", "text": "Carriera.\nNel 1993 John Rudge, allenatore del , lo preleva per 1000 sterline dai semiprofessionisti gallesi del : nella sua prima stagione da professionista, all'et\u00e0 di 23 anni, mette a segno 2 reti in 4 presenze nella terza divisione inglese, contribuendo cos\u00ec alla promozione in seconda divisione dei \"Valiants\". Nella stagione successiva esordisce in questa categoria, disputandovi 20 partite; nella stagione 1995-1996 si guadagna poi un posto da titolare fisso, scendendo in campo in 41 delle 46 partite di campionato (segnandovi anche 2 reti) ed in 12 partite fra le varie coppe nazionali inglesi e la Coppa Anglo-Italiana, competizione in cui il suo club \u00e8 finalista perdente (sconfitto in finale per 5-2 dal ). L'anno seguente gioca poi ulteriori 26 partite in seconda divisione, mentre nella stagione 1997-1998, ormai perso il posto da titolare, trascorre il mese di novembre in prestito allo (6 presenze in quarta divisione) e poi gioca solamente 3 partite nella rimanente parte della stagione, venendo infine ceduto gratuitamente al , club di terza divisione, nell'estate del 1998. Trascorre con i \"Latics\" le successive 3 stagioni, tutte giocate in terza divisione, nelle quali non \u00e8 mai realmente titolare ma allo stesso tempo disputa comunque sempre un buon numero di incontri (mai pi\u00f9 di 20 e mai meno di 17 presenze in ciascun campionato). Nell'estate del 2001 si accasa al , in quarta divisione: gioca per un quinquennio in questa categoria, diventando uno dei punti fermi della squadra nerazzurra, con cui colleziona complessivamente 204 presenze e 18 reti in partite ufficiali, di cui 184 presenze e 14 reti in partite di campionato. Chiude poi la carriera nell'estate del 2007 dopo aver giocato per una stagione (27 presenze ed un gol) con il in Conference National (quinta divisione e pi\u00f9 alto livello calcistico inglese al di fuori della Football League)."}
{"id": "8872853", "revid": "661526", "url": "https://it.wikipedia.org/wiki?curid=8872853", "title": "Giordano Sangiorgi", "text": ""}
{"id": "8872861", "revid": "1865216", "url": "https://it.wikipedia.org/wiki?curid=8872861", "title": "Classe Prabparapak", "text": "Le navi della classe Prabparapak sono una serie di motocannoniere lanciamissili in servizio presso la Kongthap Ruea Thai. \nStoria.\nNella prima met\u00e0 degli anni settanta del XX secolo la Kongthap Ruea Thai ordin\u00f2 presso il cantiere navale Singapore SB di Jurong, Singapore, la costruzione di tre motocannoniere lanciamissili classe Prabparapak (tipo L\u00fcrssen TNC 45), armate con missili superficie-superficie IAI Gabriel Mk.1.\nTecnica.\nIl dislocamento delle navi classe Prabparapak \u00e8 di 260 tonnellate a pieno carico e di 224 tonnellate standard. La lunghezza \u00e8 di 49,40\u00a0m fuori tutto (47,25\u00a0m al pp), la larghezza di 7,40\u00a0m e il pescaggio di 2,40\u00a0m.\nL'apparato propulsivo si basa su quattro motori diesel MTU 20V538 TB92 eroganti una potenza complessiva di 14\u00a0400\u00a0hp su 4 assi. La velocit\u00e0 massima raggiungibile e di 40 nodi.\nL'autonomia in mare \u00e8 pari a 1.500\u00a0mn a 16 nodi.\nL'armamento principale si basa su un cannone Bofors SAK-57 Mk 1 cal.57/70\u00a0mm in impianto singolo a prora, un cannone Breda-Bofors Type 564 cal.40/70\u00a0mm in impianto singolo a poppa, e 5 missili superficie-superficie antinave IAI Gabriel Mk.1, suddivisi in un impianto triplo e due singoli. L'elettronica comprende un radar di navigazione Decca TM 626, mentre il radar di tiro \u00e8 il Signaalapparaten WM 28.\nImpiego operativo.\nNel corso degli anni le unit\u00e0 classe Prabparapak sono state sottoposte a un limitato programma di aggiornamento che ha visto l'installazione di un radar di navigazione Kelvin-Hughes Type 17, un sistema di guerra elettronica RDL-2, e due mitragliatrici cal. 12,7/90.\nLa Kongthap Ruea Thai ha pianificato il ritiro delle motomissilistiche classi Ratcharit (queste ultime armate con missili superficie-superficie antinave A\u00e9rospatiale MM-38 Exocet) e Prabparapak nel 2026."}
{"id": "8872868", "revid": "1649409", "url": "https://it.wikipedia.org/wiki?curid=8872868", "title": "Joseph Chennoth", "text": "Biografia.\nJoseph Chennoth nacque a Kockamangalam il 13 ottobre 1943 da Joseph e Mary Kutti. Aveva cinque fratelli e due sorelle.\nFormazione e ministero sacerdotale.\nNel 1960 entr\u00f2 in seminario e dopo avere studiato filosofia nel seminario maggiore di Aluva, monsignor Joseph Parecattil lo invi\u00f2 a Roma per studiare alla Pontificia universit\u00e0 urbaniana.\nIl 4 maggio 1969 fu ordinato presbitero per l'arcieparchia di Ernakulam-Angamaly in Austria da monsignor Paul Ch'eng Shih-kuang, vescovo di Tainan. Tornato in patria prest\u00f2 servizio pastorale a Koratty, Komattam e nella basilica di San Giorgio ad Angamaly e fu segretario del cardinale Joseph Parecattil. Nel 1973 venne inviato a proseguire gli studi alla Pontificia accademia ecclesiastica a Roma, l'istituto che forma i diplomatici della Santa Sede. Consegu\u00ec il dottorato in diritto canonico.\nEntrato nel servizio diplomatico della Santa Sede, prest\u00f2 servizio nelle rappresentanze pontificie in Camerun, Turchia e Iran, presso il Consiglio per gli Affari pubblici della Chiesa, e poi nelle rappresentanze in Belgio, Spagna e nei Paesi Scandinavi. Il 26 aprile 1995 venne nominato incaricato d'affari \"ad interim\" in Cina. Nel 1999 accompagn\u00f2 papa Giovanni Paolo II nel suo viaggio apostolico di dieci giorni in India e gli insegn\u00f2 alcune espressioni in lingua malayalam.\nOltre al malayalam, parlava correntemente latino, francese, spagnolo, italiano, tedesco e cinese.\nMinistero episcopale.\nIl 24 agosto 1999 papa Giovanni Paolo II lo nomin\u00f2 arcivescovo titolare di Milevi e nunzio apostolico nella Repubblica Centrafricana e in Ciad. Ricevette l'ordinazione episcopale il 30 ottobre successivo nella basilica di San Pietro in Vaticano dal cardinale Angelo Sodano, Segretario di Stato di Sua Santit\u00e0, co-consacranti l'amministratore apostolico di Ernakulam-Angamaly Varkey Vithayathil e l'arcivescovo Jean-Louis Tauran, segretario per i rapporti con gli Stati.\nIl 15 giugno 2005 papa Benedetto XVI lo nomin\u00f2 nunzio apostolico in Tanzania.\nIl 15 agosto 2011 lo stesso pontefice lo nomin\u00f2 nunzio apostolico in Giappone. Il 20 ottobre successivo giunse nel paese e il 14 dicembre present\u00f2 le lettere credenziali all'imperatore Akihito.\nIl 15 febbraio 2012 partecip\u00f2 con tutti i 17 vescovi attivi alla messa per il primo anniversario del grande terremoto del Giappone orientale. Nel maggio del 2016 visit\u00f2 Taiwan come inviato speciale e partecip\u00f2 alla cerimonia di inaugurazione della presidente Tsai Ing-wen.\nIl 26 maggio 2017 visit\u00f2 il Kumamoto City Jikei Hospital per ricordare i dieci anni dall'inaugurazione della ruota degli esposti e visitare l'area colpita dal terremoto dell'anno precedente. Lo staff dell'ospedale spieg\u00f2 il meccanismo della ruota e dell'accoglienza dei neonati. Al termine della visit\u00f2 afferm\u00f2: \"Sono contento che la vita \u00e8 trattata come un dono di Dio\". Consegn\u00f2 al direttore una croce affidata da papa Francesco.\nNel 2018, in risposta alla Marcia per la vita a Tokyo disse: \"La vita di tutti \u00e8 un dono di Dio. Pertanto, ogni essere umano deve essere rispettato e protetto. \u00c8 la sacralit\u00e0 della vita umana. Perch\u00e9 \u00e8 l'immagine e somiglianza di Dio. Il modo in cui viene trattata la vita della persona pi\u00f9 debole dipende dall'alto grado di cittadinanza del paese. La marcia della vita ci ricorda la necessit\u00e0 di proteggere la vita dal grembo alla morte naturale e spero che ci renda consapevoli come popolo\".\nAlla fine del 2018 present\u00f2 la rinuncia all'incarico per raggiunti limiti di et\u00e0 ma papa Francesco gli chiese di rimanere in carica fino al viaggio apostolico previsto per il novembre del 2019.\nIl 22 ottobre 2019 assistette con il cardinale Francesco Monterisi, inviato speciale del papa, e altri inviati e ambasciatori alla cerimonia di intronizzazione dell'imperatore Naruhito tenutasi nella sala principale del Palazzo imperiale di Tokyo.\nNel 2020 aveva intenzione di visitare l'India per un periodo di vacanza, ma dovette cancellare il viaggio a causa della pandemia di COVID-19.\nL'8 maggio di quell'anno fu ricoverato in ospedale a causa di un malore improvviso. Mor\u00ec al Seibo Catholic Hospital di Tokyo alle 13:30 dell'8 settembre 2020 all'et\u00e0 di 76 anni per un ictus causata da un'emorragia cerebrale. Il giorno della morte, il governo giapponese gli concesse la I classe dell'Ordine del Sol Levante. Il 17 settembre si tenne una messa in suffragio nella chiesa di Sekiguchi. Il 21 settembre la salma venne riportata in India. Le esequie si tennero il 22 settembre alle ore 14:30 nella chiesa di San Tommaso a Kokkamangalam e furono presiedute da monsignor Antony Kariyil, vicario dell'arcivescovo maggiore per l'arcieparchia di Ernakulam-Angamaly. L'omelia venne pronunciata da monsignor Jacob Manathodath, eparca di Palghat. I riti finali furono officiati dal cardinale George Alencherry, arcivescovo maggiore di Ernakulam-Angamaly. Al termine del rito fu sepolto nello stesso edificio.\nGenealogia episcopale.\nLa genealogia episcopale \u00e8:"}
{"id": "8872873", "revid": "767487", "url": "https://it.wikipedia.org/wiki?curid=8872873", "title": "\u00cdsafj\u00f6r\u00f0ur (fiordo)", "text": "L'\u00cdsafj\u00f6r\u00f0ur (in lingua islandese: \"fiordo dei ghiacci\") \u00e8 un fiordo situato nella regione dei Vestfir\u00f0ir, i fiordi occidentali dell'Islanda.\nDescrizione.\nQuesto fiordo \u00e8 il ramo pi\u00f9 interno e pi\u00f9 orientale del grande fiordo \u00cdsafjar\u00f0ardj\u00fap. Si estende per 25 km all'interno del paese ed \u00e8 largo circa 3 km. L'isola di Borgarey si trova proprio di fronte al fiordo. \nLa cittadina di \u00cdsafj\u00f6r\u00f0ur, nonostante abbia lo stesso nome del fiordo, si trova a 40 km in linea d'aria a nord-ovest nello Skutulsfj\u00f6r\u00f0ur.\nAccessibilit\u00e0.\nLa strada asfaltata 61 Dj\u00fapvegur percorre l'intero fiordo su entrambi i lati, per una lunghezza complessiva di circa 37 km. Sulla sponda orientale la strada F66 Fjallvegur si dirama sull'altopiano dalla strada Kollafjar\u00f0arhei\u00f0i in direzione sud e conduce al Kollafj\u00f6r\u00f0ur. Il percorso intorno al vicino fiordo Mj\u00f3ifj\u00f6r\u00f0ur posto a ovest, \u00e8 stato accorciato nel 2009 dalla costruzione di un ponte. Prima di allora, la strada 633 Mj\u00f3afjar\u00f0arvegur conduceva attraverso un valico dall'interno del fiordo all'Eyrarfjall. Questa strada non \u00e8 pi\u00f9 soggetta a manutenzione."}
{"id": "8872886", "revid": "281901", "url": "https://it.wikipedia.org/wiki?curid=8872886", "title": "Chioma (botanica)", "text": "La chioma \u00e8 una struttura epigea delle piante composta da foglie, frutti, gemme, germogli e rami; \u00e8 sorretta dallo scheletro (tronco e branche). In base al genotipo, la chioma pu\u00f2 assumere diversi aspetti: assurgente o eretto, frastigiato, colonnare, aperto o espanso, pendulo e piangente. \nLa forma geometrica della chioma si pu\u00f2 decidere con la potatura, ovvero con la periodica (generalmente una o due volte all'anno) asportazione di parti della struttura epigea delle piante. In pratica, la potatura serve a mantenere costante la produzione delle piante arboree (in particolare quelle da frutto) e, in certi casi, a regolare il loro stato fitosanitario (ad esempio rimuovendo tessuti deboli o malati)."}
{"id": "8872892", "revid": "339392", "url": "https://it.wikipedia.org/wiki?curid=8872892", "title": "Vaccino Oxford-AstraZeneca anti COVID-19", "text": ""}
{"id": "8872895", "revid": "767487", "url": "https://it.wikipedia.org/wiki?curid=8872895", "title": "Margaret Ritchie, baronessa Ritchie di Downpatrick", "text": "Carriera politica.\nMargaret Ritchie si \u00e8 laureata alla Queen's University Belfast ed \u00e8 stata assistente parlamentare di Eddie McGrady, MP, dal 1987 al 2003. \u00c8 stata consigliera del Consiglio del Distretto di Down nel 1985, vicepresidente (1992-1993) e chair of the consulting (1993-1994). \u00c8 stata anche la segretaria internazionale dell'SDLP e membro supplente del Comitato europeo delle regioni.\n\u00c8 stata nominata Ministro per lo sviluppo sociale all'Assemblea dell'Irlanda del Nord da parte del SDLP, entrando in carica l'8 maggio 2007. Ritchie \u00e8 l'unico ministro SDLP nell'esecutivo di Paisley/Robinson-McGuinness per l'Irlanda del Nord fino al 2010.\n\u00c8 diventata leader dell'SDLP, succedendo a Mark Durkan il 7 febbraio 2010, ed \u00e8 stata eletta parlamentare per South Down il 6 maggio 2010.\nNel Remembrance Day 2010, Ritchie ha fatto la storia diventando il primo leader di un partito nazionalista irlandese a indossare un papavero del ricordo, durante la cerimonia di deposizione delle ghirlande al cenotafio di Downpatrick. In Irlanda del Nord, l'uso del papavero \u00e8 controverso in quanto \u00e8 visto da molti come un simbolo politico che rappresenta il sostegno all'esercito britannico. Per questo \u00e8 rimasta a lungo appannaggio della comunit\u00e0 unionista/lealista. Ha ricevuto elogi da diversi consiglieri laburisti per questo.\nNel dicembre 2010, ha lanciato un attacco verbale al Sinn F\u00e9in esortando gli elettori della Repubblica d'Irlanda a non votare per il Sinn F\u00e9in nelle elezioni generali irlandesi, definendo le loro politiche \"settarie\" e provocando \"divisione\". Un portavoce del Sinn F\u00e9in definisce i commenti \"senza senso\" e \"un tentativo di guadagnare punti a buon mercato\".\nNelle elezioni dell'Assemblea dell'Irlanda del Nord nel 2011, l'SDLP ha perso due seggi e l'1% dei voti. Il 27 luglio 2011, si \u00e8 trovata di fronte a una candidatura del vice-leader Patsy McGlone.\nRitchie ha annunciato di lasciare la leadership dell'SDLP e anche il suo seggio nell'Assemblea dell'Irlanda del Nord per concentrarsi sul suo ruolo di membro del Parlamento, e l'SDLP ha successivamente scelto Se\u00e1n Rodgers come sostituto a Stormont.\nIl 10 settembre 2019, ha ricevuto la Paria a vita come parte della lista di onore per le dimissioni di Theresa May, Ritchie \u00e8 stata creata baronessa Ritchie di Downpatrick, nella contea di Down il 16 ottobre 2019."}
{"id": "8872896", "revid": "339392", "url": "https://it.wikipedia.org/wiki?curid=8872896", "title": "Vaccino Pfizer anti COVID-19", "text": ""}
{"id": "8872898", "revid": "1892390", "url": "https://it.wikipedia.org/wiki?curid=8872898", "title": "Margaret Ritchie", "text": ""}
{"id": "8872900", "revid": "149485", "url": "https://it.wikipedia.org/wiki?curid=8872900", "title": "Taleh M\u0259mm\u0259dov", "text": " Ai campionati europei di Bucarest 2019 ha vinto la medaglia di bronzo nel torneo dei 63 chilogrammi."}
{"id": "8872902", "revid": "767487", "url": "https://it.wikipedia.org/wiki?curid=8872902", "title": "Baby Face 2", "text": "Baby Face 2, noto anche come Babyface 2, \u00e8 un film pornografico del 1986 diretto da Alex de Renzy.\n\u00c8 il sequel del film \"Baby Face\" diretto dallo stesso regista nel 1977.\nTutti gli attori del film non sono stati accreditati nei crediti del film.\nTrama.\nUn gruppo di ragazze assume uno spogliarellista per la festa di addio al nubilato della di una loro amica. Schernito dalla ragazza, l'uomo, dotato di poteri magici, lancia un incantesimo su di loro e le trasforma tutte in insaziabili macchine del sesso. Quando i loro fidanzati cercano di salvare le ragazze, il tutto si trasforma in un'orgia."}
{"id": "8872903", "revid": "709565", "url": "https://it.wikipedia.org/wiki?curid=8872903", "title": "Episodi di Gentleman Jack - Nessuna mi ha mai detto di no", "text": "La prima stagione della serie televisiva Gentleman Jack - Nessuna mi ha mai detto di no (\"Gentleman Jack\"), composta da otto episodi, \u00e8 stata trasmessa sul canale statunitense via cavo HBO dal 22 aprile al 10 giugno 2019, mentre nel Regno Unito \u00e8 andata in onda sul canale BBC One dal 19 maggio al 7 luglio dello stesso anno.\nIn Italia, la stagione \u00e8 andata in onda in prima visione su LaF, canale satellitare a pagamento della piattaforma Sky, dal 26 marzo al 16 aprile 2021."}
{"id": "8872904", "revid": "661526", "url": "https://it.wikipedia.org/wiki?curid=8872904", "title": "John Travolta (singolo)", "text": "John Travolta \u00e8 un brano musicale della cantante italiana Bianca Atzei in collaborazione con il gruppo musicale Legno pubblicato il 9 febbraio 2021.\nIl brano prende nome dall'omonimo attore italo-americano.\nVideo musicale.\nIl videoclip \u00e8 stato pubblicato lo stesso giorno di uscita del singolo su YouTube dal canale di Apollo Records."}
{"id": "8872909", "revid": "1310927", "url": "https://it.wikipedia.org/wiki?curid=8872909", "title": "Minz\u00fan Quina", "text": "Carriera.\nClub.\nHa giocato nella massima serie peruviana.\nNazionale.\nHa ricevuto la sua unica convocazione in nazionale per la partita del 1\u00ba settembre 2016 contro la Bolivia, valevole per le qualificazioni ai mondiali, restando per\u00f2 in panchina."}
{"id": "8872910", "revid": "287204", "url": "https://it.wikipedia.org/wiki?curid=8872910", "title": "Po-Chih Leong", "text": "Biografia.\nNato da genitori hongkonghesi, ha frequentato la London Film School, prima di intraprendere una laurea in filosofia. Dopo la laurea \u00e8 stato assunto dalla BBC come montatore cinematografico. Si trasferisce a Hong Kong in veste di produttore esecutivo e regista per show televisivi. Nella ex colonia inglese esordisce nel cinema con \"Tiu fai\" (titolo inglese, Jumping Ash) che riscuote un certo successo al botteghino. Da l\u00ec dirige tutta una serie di pellicole, diventando uno dei protagonisti della New wave di Hong Kong, finch\u00e9 nel 1987 viene invitato da Gian Luigi Rondi alla Mostra internazionale d'arte cinematografica di Venezia, con il suo lungometraggio \"Ping Pong\". Fresco di riconoscimento di autorialit\u00e0, Leong mette in scena \"Shanghai\", un ambizioso e sfarzoso crime con John Lone e Adrian Pasdar - e musicato da Kitar\u014d - , la cui cornice storica \u00e8 il passaggio della popolosa citt\u00e0 dalla Repubblica di Cina per finire in mani giapponesi, e poi infine sotto controllo de L'Esercito Popolare di Liberazione. In Italia \"Shanghai\" \u00e8 stato presentato in anteprima al Torino Film Festival del 1991. Nel 1998 torna in Inghilterra per dirigere Jude Law in \"Brivido di sangue\", scritto dal romanziere Paul Hoffman, con il quale vince il Bifff (Festival internazionale del cinema fantastico di Bruxelles). Successivamente si confina a dirigere produzioni internazionali horror e action, dirigendo attori come Wesley Snipes e Aidan Gillen. Nel 2017 realizza un nuovo ambizioso film, che mescola western, arti marziali e dramma storico: il titolo \u00e8 \"The Jade Pendant\" e l'azione si basa sui fatti realmente accaduti in California nel 1871, conosciuti come il linciaggio della comunit\u00e0 cinese di Los Angeles."}
{"id": "8872941", "revid": "519091", "url": "https://it.wikipedia.org/wiki?curid=8872941", "title": "Coppa Libertadores 2021", "text": "La Coppa Libertadores 2021 \u00e8 stata la 62\u00aa edizione della Coppa Libertadores d'America, il pi\u00f9 importante torneo di calcio del Sud America organizzato dal CONMEBOL. Al torneo hanno partecipato 47 squadre provenienti da 10 paesi latinoamericani: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay e Venezuela. Il torneo \u00e8 iniziato il 23 febbraio 2021 ed \u00e8 terminato il 27 novembre 2021, con la finale disputata allo Stadio del Centenario di Montevideo.\nIl trofeo \u00e8 stato vinto dal , al terzo successo nella competizione, il secondo consecutivo, che ha sconfitto in finale i connazionali del . La squadra vincitrice ha ottenuto il diritto di disputare la Coppa del mondo per club FIFA 2021 e la Recopa Sudamericana 2022 (quest'ultima contro la vincente della Coppa Sudamericana 2021).\nSquadre.\nAl torneo partecipano 47 squadre appartenenti alle 10 federazioni della CONMEBOL, e i criteri di qualificazione sono determinati dalle singole federazioni nazionali.\nFase di qualificazione.\nPrima fase.\nAlla prima fase hanno partecipato sei squadre provenienti da Bolivia, Ecuador, Paraguay, Per\u00f9, Uruguay e Venezuela. Tramite sorteggio sono state determinate le tre sfide a eliminazione diretta, le vincenti delle quali hanno avuto il diritto di accedere alla seconda fase. Le partite d'andata sono state disputate il 23 e 24 febbraio 2021, mentre le partite di ritorno il 2 e 3 marzo 2021.\nSeconda fase.\nAlla seconda fase hanno partecipato 16 squadre: le 3 vincenti della prima fase e altre 13 squadre provenienti da tutte le federazioni (2 da Brasile, Cile e Colombia e 1 dalle altre). Il sorteggio ha determinato gli otto accoppiamenti, le vincenti dei quali sono passate alla terza fase. Le partite d'andata sono state disputate il 9, 10 e 11 marzo 2021, mentre le partite di ritorno il 16, 17 e 18 marzo 2021.\nTerza fase.\nAlla terza fase hanno partecipato le 8 squadre vincenti della seconda fase, con la possibilit\u00e0 di incroci tra squadre della stessa federazione. Il sorteggio ha determinato i quattro accoppiamenti, le vincenti dei quali sono passate alla fase a gruppi, mentre le perdenti sono state ammesse alla fase a gruppi della Coppa Sudamericana 2021. Le partite d'andata sono state disputate il 6, 7 e 8 aprile 2021, mentre le partite di ritorno il 13, 14 e 15 aprile 2021.\nFase a gruppi.\nIl sorteggio per definire la composizione dei gruppi si \u00e8 tenuto il 9 aprile 2021 a Luque, in Paraguay.\nLe 32 squadre partecipanti sono state divise in 8 gruppi, ciascuno composto da 4 squadre. Ogni squadra gioca con le altre 3 squadre del proprio girone con partite di andata e ritorno. La prima e la seconda classificata di ogni girone accedono agli ottavi di finale, mentre la terza classificata ha il diritto di accedere alla Coppa Sudamericana 2021.\nGruppo A.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo B.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo C.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo D.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo E.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo F.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo G.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo H.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nFase a eliminazione diretta.\nLe fasi a eliminazione diretta includeva la disputa di ottavi di finale, quarti di finale e semifinali, con partite di andata e ritorno. Le squadre che hanno superato la fase a gruppi come prime classificate sono state inserite nell'urna delle teste di serie e ordinate in base ai punti conquistati nella fase precedente, mentre le squadre seconde classificate sono state inserite in una seconda urna e ordinate sempre in base ai punti conquistati nei gruppi. Gli accoppiamenti degli ottavi di finale e del tabellone sono stabiliti tramite sorteggio, svoltosi il 1\u00ba giugno 2021. In caso di parit\u00e0 di reti segnate dopo le due partite vale la regola del maggior numero di reti segnate in trasferta; in caso di ulteriore parit\u00e0 si passa direttamente ai tiri di rigore, senza disputare i tempi supplementari. La finale viene disputata in gara unica e, diversamente dai turni precedenti, in caso di parit\u00e0 dopo i tempi regolamentari sono previsti i tempi supplementari ed eventualmente i tiri di rigore.\nOttavi di finale.\nLe partite d'andata degli ottavi si sono disputate il 13, 14 e 15 luglio 2021, mentre le partite di ritorno il 20, 21 e 22 luglio 2021.\nQuarti di finale.\nLe partite d'andata dei quarti si sono disputate il 10, 11 e 12 agosto 2021, mentre le partite di ritorno il 17, 18 e 19 agosto 2021.\nSemifinali.\nLe partite d'andata delle semifinali si sono disputate il 21 e 22 settembre 2021, mentre le partite di ritorno il 28 e 29 settembre 2021."}
{"id": "8872943", "revid": "1185701", "url": "https://it.wikipedia.org/wiki?curid=8872943", "title": "Taleh Mammadov", "text": ""}
{"id": "8872948", "revid": "767487", "url": "https://it.wikipedia.org/wiki?curid=8872948", "title": "Genitori vs influencer", "text": "Genitori vs influencer \u00e8 un film del 2021 diretto da Michela Andreozzi.\nTrama.\nUn padre professore di 48 anni e una figlia di 15 anni con il sogno di diventare influencer si scontrano come in un normale rapporto genitore-adolescente. Il padre non ama che la figlia Simone usi sempre il cellulare, quindi la ragazzina manda un messaggio alla famosa webstar Ele-O-Nora di 24 anni. La star fa un appello che rende il professore un volto pubblico e iniziano a crescere i followers. Piano piano nascono storie d'amore e di concorrenza fra i protagonisti.\nProduzione.\nLe riprese principali del film, che sono durate sei settimane, sono iniziate il 9 dicembre 2020 e si sono concluse il 12 febbraio successivo; si sono svolte a Roma, pi\u00f9 precisamente nel quartiere della Garbatella.\nIl soggiorno avviene presso il Resort Antonello Colonna di Labico.\nPromozione.\nIl trailer \u00e8 stato diffuso il 10 marzo 2021.\nDistribuzione.\nIl film \u00e8 stato trasmesso in anteprima il 4 aprile 2021 su Sky Cinema e sulla piattaforma di streaming Now. \u00c8 stato il debutto con pi\u00f9 spettatori nel giorno di Pasqua su Sky, registrando 604.000 spettatori medi e 1 milione di contatti.\nAccoglienza.\nCritica.\nIl sito web \"Movieplayer\" assegna al film un voto di 3,5 su 5, elogiando la prima parte della pellicola e i due protagonisti, criticando per\u00f2 il modo con cui \u00e8 stata trattata la tematica dei social e la seconda parte.\nErrori.\nQuando Martinelli \u00e8 dal preside con la madre di Liverani ad ogni cambio di inquadratura il mappamondo sulla scrivania del preside varia la rotazione a volte gira in senso orario altre volte in senso antiorario."}
{"id": "8872962", "revid": "767487", "url": "https://it.wikipedia.org/wiki?curid=8872962", "title": "Herman Tillemans", "text": "Biografia.\nAbbracci\u00f2 la vita religiosa tra i Missionari del Sacro Cuore di Ges\u00f9: emise la sua professione il 21 agosto 1923 e fu ordinato prete il 19 agosto 1928.\nInviato in Indonesia nel 1929, il 25 giugno 1950 fu nominato primo vicario apostolico di Merauke e vescovo titolare di Berissa.\nFond\u00f2, nel 1951, la congregazione indigena delle Ausiliatrici di Ges\u00f9 Cristo.\nIl 15 novembre 1966, in seguito alla costituzione della gerarchia ecclesiastica nell'Irian Barat, fu promosso arcivescovo metropolita di Merauke: si dimise dalla carica nel 1972.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8872963", "revid": "1527148", "url": "https://it.wikipedia.org/wiki?curid=8872963", "title": "Foglio di bilancio", "text": ""}
{"id": "8872968", "revid": "2047062", "url": "https://it.wikipedia.org/wiki?curid=8872968", "title": "Elsa Fiore", "text": "Biografia.\nNasce a Napoli nel 1923, e studia canto presso il Conservatorio di San Pietro a Majella della sua citt\u00e0. \nNel 1948 d\u00e0 inizio alla sua carriera artistica, debuttando a Radio Napoli dove canta con le orchestre di Giuseppe Anepeta, Alfredo Giannini, Luigi Avitabile e Luigi Vinci. Comincia poi ad incidere dischi per la casa discografica Cetra, con l'orchestra Anepeta e Vinci. \nNel 1953 \u00e8 nel cast della Piedigrotta Bideri e partecipa al programma \"Vetrina di Piedigrotta\", assieme agli altri cantanti dell'orchestra diretta da Luigi Vinci. Sempre nel 1953, partecipa al primo festival di Castellammare di Stabia. Nel 1954 prende parte alla rivista di Ettore De Mura \"Napoli yes\", con Gabriele Vanorio, Luciano Glori e Nunzio Gallo. L'anno seguente, nel 1955, \u00e8 nel cast del III Festival Salernitano della Canzone. Nel 1958 debutta sul grande schermo con il film \"La sfida\", di Francesco Rosi. Nel 1964 recita al fianco di Nino Taranto e Gaetano di Majo nella trasmissione televisiva \"Michele Settespiriti\".\nOltre alla Cetra, ha inciso dischi per le etichette Leon Disco e NET.\nTra i suoi successi principali ricordiamo: \"Cielo e mare 'e Surriento\", \"Torname 'o core mio\", \"'E peccate\", \"Nun torna cchi\u00f9\", \"Femmene frattese\"."}
{"id": "8872969", "revid": "1772671", "url": "https://it.wikipedia.org/wiki?curid=8872969", "title": "Unamichthys espinosai", "text": "Unamichthys espinosai \u00e8 un pesce osseo estinto, appartenente agli ittiodectiformi. Visse nel Cretaceo inferiore (Albiano, circa 105 - 100 milioni di anni fa) e i suoi resti fossili sono stati ritrovati in Messico.\nDescrizione.\nQuesto pesce, come molti ittiodectiformi, possedeva un corpo slanciato ma robusto, una testa corta fornita di grandi occhi e una bocca rivolta all'ins\u00f9 e dotata di denti acuminati. La pinna dorsale era in posizione molto arretrata e pressoch\u00e9 opposta alla pinna anale, mentre la pinna caudale era profondamente biforcuta. Rispetto ad altri ittiodectiformi ben noti, come \"Gillicus\" e \"Xiphactinus\", \"Unamichthys\" aveva dimensioni contenute, e solitamente non superava la lunghezza di 40 centimetri. \"Unamichthys\" era caratterizzato da ossa parietali non fuse fra loro, e da una pinna caudale dotata di tre epurali e cinque uroneurali. Era inoltre presente un numero insolitamente alto di vertebre (si contano tra i 78 e gli 80 centri vertebrali), mentre la mascella e l'osso dentale nella mandibola erano forniti di aree dotate di un numero insolitamente alto di denti ravvicinati.\nClassificazione.\n\"Unamichthys\" \u00e8 un tipico membro degli ittiodectiformi, un gruppo di pesci dal corpo slanciato dalle attitudini solitamente predatorie, tipici del Giurassico superiore e del Cretaceo. In particolare, sembra che \"Unamichthys\" fosse un membro del sottordine Ichthyodectoidei, comprendente le forme pi\u00f9 derivate del gruppo; alcune caratteristiche arcaiche, tuttavia, lo porrebbero al di fuori del clade comprendente le famiglie pi\u00f9 derivate come quella degli Ichthyodectidae. \n\"Unamichthys espinosai\" venne descritto per la prima volta nel 2004, sulla base di resti fossili molto ben conservati, rinvenuti nella zona di Tepexi de Rodriguez (Puebla, Messico centrale), nella formazione Tlay\u00faa."}
{"id": "8872970", "revid": "22356", "url": "https://it.wikipedia.org/wiki?curid=8872970", "title": "Unamichthys", "text": ""}
{"id": "8872973", "revid": "767487", "url": "https://it.wikipedia.org/wiki?curid=8872973", "title": "Fernando Fabi\u00e1n Fern\u00e1ndez", "text": "Carriera.\nClub.\nHa giocato nella massima serie dei campionati paraguaiano, messicano e colombiano.\nNazionale.\nHa ricevuto la sua unica convocazione in nazionale per l'amichevole del 1\u00ba aprile 2015 contro il Messico, restando per\u00f2 in panchina."}
{"id": "8872975", "revid": "1924342", "url": "https://it.wikipedia.org/wiki?curid=8872975", "title": "King Night", "text": "King Night \u00e8 il primo album in studio del gruppo musicale statunitense Salem, mixato da Dave Sardy (gi\u00e0 collaboratore dei Red Hot Chili Peppers e dei Marilyn Manson). Delle 11 tracce in lista, solo 6 erano completamente inedite, le altre 5 erano state gi\u00e0 rese precedentemente pubbliche ufficialmente o dai fan.\nTracce.\n1. King Night - 3:49\n2. Asia - 3:38\n3. Frost - 3:29\n4. Sick - 3:24\n5. Release da Boar - 5:01\n6. Trapdoor - 4:40\n7. Redlights - 3:43\n8. Hound - 4:38\n9. Traxx - 4:51\n10. Tair - 2:14\n11. Killer - 4:53\n12. Water (bonus track della versione iTunes) - 2:54\n13. Finna (bonus track della versione Amazon) - 3:44"}
{"id": "8872993", "revid": "36426", "url": "https://it.wikipedia.org/wiki?curid=8872993", "title": "Via Magliabechi", "text": ""}
{"id": "8872994", "revid": "729019", "url": "https://it.wikipedia.org/wiki?curid=8872994", "title": "Strada trans-africana 1", "text": "La strada trans-africana 1 (), chiamata anche Cairo-Dakar Highway, \u00e8 un percorso stradale transcontinentale africano della Rete stradale trans-africana. Il progetto \u00e8 nato dalla cooperazione tra la Commissione economica per l'Africa, la Banca africana di sviluppo e l'Unione africana. La maggior parte del percorso tra Tripoli e Nouakchott \u00e8 stato costruito sotto la direzione dell'Unione del Maghreb arabo per realizzare la Transmaghrebina.\nLa TAH1 ha una lunghezza totale di 8.636km, ha origine nella capitale egiziana e termina sulla costa atlantica nella capitale senegalese. La prima parte del percorso segue la costa mediterranea del nordafrica attraversando Egitto, Libia, Tunisia, Algeria e Marocco per poi voltare verso sud lungo la costa atlantica del continente e attraversare il Sahara Occidentale, la Mauritania e la parte settentrionale del Senegal.\nDal 1994 tutti i valichi di frontiera lungo il confine tra l'Algeria e il Marocco sono chiusi creando un'interruzione nel percorso della TAH1.\nInterconnessioni.\nNel suo punto di origine ad oriente la TAH1 \u00e8 collegata alla TAH4 Cairo-Citt\u00e0 del Capo, mentre al terminale occidentale si unische alla TAH5 Dakar-N'Djamena e la TAH7 Dakar-Lagos. Lungo il suo percorso hanno origine anche la TAH2 Algeri-Lagos e la TAH3 Tripoli-Citt\u00e0 del Capo con la quale condivide il tratto Tripoli-Sirte.\nPercorso.\n\"In grassetto le capitali di stato.\""}
{"id": "8872999", "revid": "486946", "url": "https://it.wikipedia.org/wiki?curid=8872999", "title": "Autostrada Trans-Africana 1", "text": ""}
{"id": "8873000", "revid": "124713014", "url": "https://it.wikipedia.org/wiki?curid=8873000", "title": "Antonio Cresi", "text": "Biografia.\nNato all'Aquila dalla nobile famiglia Cresi nel 1733, fu ordinato sacerdote il 24 settembre 1757; fu quindi arcidiacono e vicario capitolare presso la diocesi dell'Aquila. \nIl 20 gennaio 1792 fu designato come vescovo di Ortona e Campli da re Ferdinando IV di Napoli; ricevette la conferma di papa Pio VI il 26 marzo successivo e il 9 aprile fu consacrato da Luigi Valenti Gonzaga, cardinale presbitero dei Santi Nereo e Achilleo, insieme a Giovanni Francesco Guidi di Bagno-Talenti e Carlo Crivelli come co-consacranti.\nMor\u00ec nel 1804 a Treglio e dopo la sua morte la diocesi rimase vacante, venendo poi soppressa definitivamente e scorporata tra quella di Lanciano e quella di Teramo.\nGenealogia episcopale.\nLa genealogia episcopale \u00e8:"}
{"id": "8873001", "revid": "1782831", "url": "https://it.wikipedia.org/wiki?curid=8873001", "title": "Grazie, Signore!", "text": "Grazie, Signore! \u00e8 un album in studio di Domenico Machetta pubblicato dalla Pro Civitate Christiana nel 1970. \u00c8 stato interpretato dal gruppo beat Clan Alleluia, con le voci soliste di Ernesto Brancucci e di Amilcare Colavicchi.\n\u00c8 stato registrato agli studi Meridiana Recording di Roma"}
{"id": "8873002", "revid": "588403", "url": "https://it.wikipedia.org/wiki?curid=8873002", "title": "Turan Fwtbol Klwb\u0131", "text": "Il Turan Fwtbol Klwb\u0131 (, traslitterazione anglosassone: \"FK Turan\"), \u00e8 una societ\u00e0 calcistica kazaka con sede nella citt\u00e0 di Turkistan. Milita nella Qazaqstan Prem'er Ligasy, la massima serie del campionato kazako.\nFondato nel 2002, disputa le partite interne alla Turkistan Arena di Turkistan, impianto da 7.000 posti."}
{"id": "8873004", "revid": "104458", "url": "https://it.wikipedia.org/wiki?curid=8873004", "title": "Niko Kytosaho", "text": ""}
{"id": "8873005", "revid": "104458", "url": "https://it.wikipedia.org/wiki?curid=8873005", "title": "Niko Kytoesaho", "text": ""}
{"id": "8873010", "revid": "599013", "url": "https://it.wikipedia.org/wiki?curid=8873010", "title": "Niko Kyt\u00f6saho", "text": "\u00c8 figlio di Pasi, a sua volta saltatore con gli sci.\nBiografia.\nOriginario di Kuopio e attivo in gare FIS dal luglio del 2013, Kyt\u00f6saho ha esordito in Coppa del Mondo il 19 febbraio 2016 a Lahti (48\u00ba), ai Mondiali di volo a Planica 2020, dove \u00e8 stato 10\u00ba nella gara a squadre, e ai Campionati mondiali a Oberstdorf 2021, dove si \u00e8 classificato 26\u00ba nel trampolino normale, 30\u00ba nel trampolino lungo, 9\u00ba nella gara a squadre e 9\u00ba nella gara a mista."}
{"id": "8873016", "revid": "110157", "url": "https://it.wikipedia.org/wiki?curid=8873016", "title": "Arttu Pohjola", "text": "Biografia.\nAttivo in gare FIS dal febbraio del 2017, Pohjola ha esordito in Coppa del Mondo il 22 dicembre 2019 a Engelberg (53\u00ba) e ai Campionati mondiali a Oberstdorf 2021, dove si \u00e8 classificato 7\u00ba nella gara a squadre."}
{"id": "8873020", "revid": "1924342", "url": "https://it.wikipedia.org/wiki?curid=8873020", "title": "Turkistan Arena", "text": "La Turkistan Arena () \u00e8 un impianto polivalente situato a Turkistan, in Kazakistan. Lo stadio viene usato principalmente per le gare casalinghe del . L'impianto ha una capienza di posti, tutti al coperto. Inaugurato il 27 ottobre 2020, l'impianto ha successivamente ospitato la Supercoppa del Kazakistan 2021. \u00c8 inoltre dotato di palestre di boxe, sollevamento pesi, ginnastica e yoga."}
{"id": "8873021", "revid": "767487", "url": "https://it.wikipedia.org/wiki?curid=8873021", "title": "Red Dot (film)", "text": "Red Dot \u00e8 un film thriller e drammatico svedese. Diretto da Alain Danborg, il film \u00e8 stato distribuito in tutto il mondo da Netflix.\nTrama.\nDavid e Nadja sono una coppia al settimo cielo: lui si \u00e8 appena laureato in ingegneria ed entrambi sono molto fiduciosi nei confronti del loro futuro, al punto che lui arriva a farle la proposta di matrimonio subito dopo la fine della propria festa di laurea. Alcuni anni dopo, tuttavia, la coppia \u00e8 ormai profondamente disillusa e soggetta ai classici litigi da matrimonio: lei gli contesta di non fare nulla in casa, lui le contesta di essere l'unico a lavorare tutto il giorno mentre lei studia ancora per diventare medico. Nadja \u00e8 inoltre incinta, ma non ha ancora detto nulla al marito: la ragazza non \u00e8 sicura che loro due siano tagliati per fare i genitori, e si confida cos\u00ec con il vicino di casa Einar, che con premura la rassicura e conforta. Nei giorni immediatamente successivi, David sorprende Nadja proponendole la prenotazione di una vacanza da sogno: quattro giorni al nord, a vedere la meravigliosa aurora boreale. Durante il viaggio, la coppia urta inavvertitamente l'automobile di alcuni sconosciuti: ne consegue un botta e risposta fra le due parti che conduce dritto in un incubo completamente inatteso. Mentre David e Naja si godono ignari la loro vacanza, il puntino rosso di un laser inizia infatti a perseguitarli: sembrerebbe lo scherzo di un bambino, ma quando un proiettile uccide il loro cane i due capiscono di aver attirato la sete di vendetta di qualcuno determinato a fargliela pagare...\nPromozione.\n\"Red Dot\" \u00e8 stato annunciato ufficialmente durante il Festival del Cinema di Stoccolma il 14 novembre 2019. Gi\u00e0 in tale occasione il film \u00e8 stato presentato come esclusiva Netflix.\nDistribuzione.\nIl film \u00e8 stato reso disponibile sulla piattaforma Netflix a partire dall'11 febbraio 2021.\nAccoglienza.\nCritica.\nSull'aggregatore Rotten Tomatoes il film riceve il 70% delle recensioni professionali positive con un voto medio di 6 su 10 basato su 9 critiche."}
{"id": "8873023", "revid": "755885", "url": "https://it.wikipedia.org/wiki?curid=8873023", "title": "The Way of the Animal Powers", "text": "The Way of the Animal Powers \u00e8 il sesto album in studio del gruppo musicale italiano Zu, pubblicato nel 2005 su etichetta discografica Xeng Records."}
{"id": "8873035", "revid": "110157", "url": "https://it.wikipedia.org/wiki?curid=8873035", "title": "Andrew Urlaub", "text": "Biografia.\nOriginario di Eau Claire e attivo in gare FIS dal febbraio del 2016, Urlaub ha esordito ai Campionati mondiali a Seefeld in Tirol 2019, dove si \u00e8 classificato 44\u00ba nel trampolino lungo e 11\u00ba nella gara a squadre, e in Coppa del Mondo il 29 novembre 2020 a Kuusamo (squalificato); ai Mondiali di Oberstdorf 2021 si \u00e8 piazzato 49\u00ba nel trampolino lungo e 10\u00ba nella gara a squadre."}
{"id": "8873037", "revid": "92723", "url": "https://it.wikipedia.org/wiki?curid=8873037", "title": "Repubblica genovese", "text": ""}
{"id": "8873057", "revid": "1527148", "url": "https://it.wikipedia.org/wiki?curid=8873057", "title": "Employee buyout", "text": ""}
{"id": "8873060", "revid": "110157", "url": "https://it.wikipedia.org/wiki?curid=8873060", "title": "Erik Belshaw", "text": "\u00c8 fratello di Annika, a sua volta saltatrice con gli sci.\nBiografia.\nAttivo in gare FIS dal marzo del 2019, Belshaw ha esordito ai Campionati mondiali a Oberstdorf 2021, dove si \u00e8 classificato 10\u00ba nella gara a squadre. Non ha debuttato in Coppa del Mondo."}
{"id": "8873061", "revid": "104458", "url": "https://it.wikipedia.org/wiki?curid=8873061", "title": "Decker Dean", "text": "Biografia.\nAttivo in gare FIS dal gennaio del 2017, Dean ha esordito in Coppa del Mondo il 3 gennaio 2021 a Innsbruck (48\u00ba), ai Campionati mondiali a Oberstdorf 2021, dove si \u00e8 classificato 33\u00ba nel trampolino lungo, 10\u00ba nella gara a squadre e 12\u00ba nella gara a squadre mista, e ai Giochi olimpici invernali a , dove si \u00e8 piazzato 44\u00ba nel trampolino normale, 45\u00ba nel trampolino lungo e 10\u00ba nella gara a squadre."}
{"id": "8873064", "revid": "125354931", "url": "https://it.wikipedia.org/wiki?curid=8873064", "title": "Trib\u00f9 urbana (album)", "text": "Trib\u00f9 urbana \u00e8 il quarto album in studio del cantautore italo-albanese Ermal Meta, pubblicato il 12 marzo 2021 dalla Mescal.\nDescrizione.\nSi tratta del disco pi\u00f9 sperimentale dell'artista, il quale ha dichiarato che non appartiene a nessun genere preciso, sebbene risulti tipicamente pop con maggiori influenze rock ed elettroniche rispetto agli album precedenti. Il titolo (scelto una volta concluso il disco) \u00e8 stato scelto perch\u00e9, secondo il cantautore, gli esseri umani tendono in qualunque caso a formare una trib\u00f9.\nTra gli undici brani in esso presenti vi \u00e8 anche \"Un milione di cose da dirti\", presentato al Festival di Sanremo 2021 e classificatosi terzo nella serata conclusiva.\nAccoglienza.\nIl disco \u00e8 stato positivamente accolto dalla critica specializzata. Secondo Paola Gallo di \"OndeFunky\", il disco evidenzia \u00abl'altissimo livello di scrittura\u00bb dell'autore, \u00absia quando d\u00e0 voce ai sentimenti, e la sanremese \"Un milione di cose da dirti\" ne \u00e8 l'esempio lampante, sia quando racconta il mondo attraverso storie di vita sorrette da suoni e parole che diventano i colori distintivi di questo nuovo progetto. \u00c8 un po' come se Meta riuscisse ad intercettare uno per uno gli sguardi di chi incontra nei suoi giorni\u00bb, risultando \u00abuno dei dischi migliori di Ermal Meta\u00bb."}
{"id": "8873067", "revid": "287204", "url": "https://it.wikipedia.org/wiki?curid=8873067", "title": "Racing Club de France (pallacanestro femminile)", "text": "La sezione pallacanestro femminile del Racing Club de France \u00e8 una societ\u00e0 francese con sede a Parigi. \u00c8 conosciuta anche come Racing Paris Basket.\nStoria.\nLa societ\u00e0 originaria \u00e8 stata fondata il 20 aprile 1882 dagli allievi del liceo Condorcet di Parigi.\nHa partecipato a otto edizioni di Coppa Ronchetti.\nHa vinto un'edizione del campionato francese dei primordi e una Coppa di Francia."}
{"id": "8873072", "revid": "122579153", "url": "https://it.wikipedia.org/wiki?curid=8873072", "title": "Jonathan Evison", "text": "Biografia.\nNato nel 1968 a San Jose, vive e lavora a Bainbridge Island con la moglie e 3 figli.\nDopo aver svolto numerosi mestieri quali giardiniere, badante e addetto ai ricambi per auto, nel 2008 ha esordito nella narrativa con il romanzo \"All About Lulu\" al quale hanno fatto seguito (al 2021) altre 5 opere.\nInsignito di un Premio Alex nel 2019 con \"Il giardiniere\", dal suo romanzo \"The Revised Fundamentals of Caregiving\" \u00e8 stato tratto il film \"Altruisti si diventa\"."}
{"id": "8873075", "revid": "767487", "url": "https://it.wikipedia.org/wiki?curid=8873075", "title": "B\u0259xtiyar Soltanov", "text": "Carriera.\nClub.\nHa giocato nella massima serie azera."}
{"id": "8873077", "revid": "1924342", "url": "https://it.wikipedia.org/wiki?curid=8873077", "title": "Feduk", "text": "Biografia.\nOriginario di Mosca, \u00e8 salito alla ribalta grazie alla hit \"Rozovoe vino\", realizzata con \u0116ld\u017eej, che si \u00e8 collocata alla 3\u00ba posizione della classifica lettone, alla 14\u00aa di quella russa e alla 18\u00aa di quella polacca, oltre a risultare il 35\u00ba brano pi\u00f9 venduto nel corso del 2018 in Estonia. Il successo ottenuto dal brano ha fruttato all'artista un disco d'oro assegnato il 24 ottobre dello stesso anno dalla Zwi\u0105zek Producent\u00f3w Audio-Video con unit\u00e0 vendute in suolo polacco. Anche il singolo successivo \"Morjak\" \u00e8 riuscito a riscuotere un moderato successo, arrivando in top forty nella classifica lettone.\nNel 2020 ha firmato un contratto discografico con la Warner Music Russia, anno in cui ha pubblicato il suo settimo album in studio \"Jaj\", supportato dai singoli estratti \"B\u0117nger\", \"Majak\" e \"Fak ops\"."}
{"id": "8873082", "revid": "104458", "url": "https://it.wikipedia.org/wiki?curid=8873082", "title": "William Poromaa", "text": "Biografia.\nAttivo in gare FIS dal novembre del 2016, Poromaa ha esordito in Coppa del Mondo il 17 marzo 2019 a Falun (55\u00ba), ai Campionati mondiali a Oberstdorf 2021, dove si \u00e8 classificato 9\u00ba nella 15 km, 12\u00ba nella 50 km, 9\u00ba nell'inseguimento e 4\u00ba nella staffetta e ai Giochi olimpici invernali a , dove si \u00e8 piazzato 10\u00ba nella 15 km, 9\u00ba nella 50 km, 6\u00ba nell'inseguimento, 4\u00ba nella sprint a squadre e 4\u00ba nella staffetta. Il 27 febbraio 2022 ha conquistato a Lahti il primo podio in Coppa del Mondo (3\u00ba)."}
{"id": "8873085", "revid": "156341", "url": "https://it.wikipedia.org/wiki?curid=8873085", "title": "Paris Basket Racing (femminile)", "text": ""}
{"id": "8873086", "revid": "156341", "url": "https://it.wikipedia.org/wiki?curid=8873086", "title": "Paris Racing Basket", "text": ""}
{"id": "8873087", "revid": "156341", "url": "https://it.wikipedia.org/wiki?curid=8873087", "title": "Racing Basket", "text": ""}
{"id": "8873088", "revid": "156341", "url": "https://it.wikipedia.org/wiki?curid=8873088", "title": "Racing Club de France (pallacanestro)", "text": ""}
{"id": "8873089", "revid": "1544245", "url": "https://it.wikipedia.org/wiki?curid=8873089", "title": "La danza delle ore", "text": "La danza delle ore \u00e8 un dipinto di Gaetano Previati realizzato negli anni '90 del XIX secolo e conservato presso le Gallerie di piazza della Scala a Milano, come parte delle collezioni d'arte della Fondazione Cariplo.\nStoria.\nIl dipinto fu realizzato in occasione della terza Biennale di Venezia del 1899, da cui la probabile datazione, anche se il critico d'arte Nino Barbantini nel 1919 ipotizz\u00f2 una possibile retrodatazione al 1894.\nNon riscosse un particolare successo nella critica dell'epoca: Vittorio Pica lo defin\u00ec \"troppo semplice e troppo poco nuovo come invenzione\", Ugo Fleres lo boll\u00f2 come una \"sorta di rebus con segni geometrici\" mentre Pasquale De Luca lo descrisse come \"nebuloso e inespressivo\". Un tiepido apprezzamento provenne da Domenico Tumiati che nel 1901 ne scrisse: \"In mezzo a un cielo di luce, in cui le ombre sono di aurea viola, ruota il globo della terra in vista del sole. Tra le stelle e il pianeta, cingendo quest'ultimo, gira un cerchio - il cerchio della luce - origine prima della vita; quel primo cerchio che consider\u00f2 Salomone insieme a quelli delle acque e dei venti. Acqua, aria, tutta la vita \u00e8 frutto di luce, e il tempo \u00e8 misurato dalla luce; perci\u00f2 a reggere questo cerchio, quasi ali della linea, soccorrono le Ore, dodici figure indescrivibili, animate dall'ebbra vita dell'etere - dodici anime o dodici sogni - spinte come un inno di dodici strofe verso il sole. Qui si vede con quanta affinit\u00e0 il Previati potrebbe illustrare il \"Paradiso\" di Dante. Il colore giunge a spogliare la materia, e a restare pura vibrazione. Il segreto che rivela la commozione dell'artista, sta nel metodo impiegato, tenendo divisi i pochi colori componenti, e distendendoli sempre in tratteggi sottili, di forma circolare. Dalla fotosfera al cerchio; dal cerchio al globo terrestre; dall'atmosfera raggiante alle volute dei veli e delle chiome delle danzatrici, tutto disegna il circolo della luce vitale.\"\nDopo l'esposizione il dipinto fu proposto in diverse mostre e altre occasioni dal mercante d'arte Alberto Grubicy per poi entrare a far parte, nel 1919, della collezione di Carlo Sacchi, che acquist\u00f2 la tela alla somma di lire. Nel 1927, insieme ad altri dipinti della collezione Sacchi, fu messo all'asta e acquistato al presso di lire dalla Cassa di Risparmio delle Provincie Lombarde, compenso devoluto in gran parte in beneficenza agli istituti per la cura della tubercolosi Villa dei Pini di Urago d'Oglio e Opera Leone XIII di Chiavari.\nDescrizione.\nNel dipinto sono raffigurate dodici figure femminili, identificate con le ore della mitologia greco-romana, le quali rappresentavano lo scorrere delle stagioni, che danzando fra il Sole e la Terra, in uno spazio inondato di luce, sorreggono o inscrivono un cerchio, chiara allusione al continuo e infinito movimento delle fanciulle. Tale danza rappresenta un'allegoria del tempo come legge universale, tipico della pittura divisionista, e richiama la concezione dell'universo come \"pura luce e pura musica\", presente nella poesia di Charles Baudelaire o St\u00e9phane Mallarm\u00e9."}
{"id": "8873090", "revid": "156341", "url": "https://it.wikipedia.org/wiki?curid=8873090", "title": "Racing Parigi", "text": ""}
{"id": "8873091", "revid": "156341", "url": "https://it.wikipedia.org/wiki?curid=8873091", "title": "Racing Paris", "text": ""}
{"id": "8873094", "revid": "599013", "url": "https://it.wikipedia.org/wiki?curid=8873094", "title": "Antoine Cyr", "text": "Biografia.\nAttivo in gare FIS dal dicembre del 2015, Cyr ha esordito in Coppa del Mondo il 24 marzo 2019 a Qu\u00e9bec (61\u00ba), ai Campionati mondiali a Oberstdorf 2021, dove si \u00e8 classificato 27\u00ba nella 50 km, 27\u00ba nell'inseguimento, 31\u00ba nella sprint, 7\u00ba nella sprint a squadre e 10\u00ba nella staffetta, e ai Giochi olimpici invernali a , dove si \u00e8 piazzato 37\u00ba nella 15 km, 42\u00ba nell'inseguimento, 56\u00ba nella sprint, 5\u00ba nella sprint a squadre e 11\u00ba nella staffetta."}
{"id": "8873096", "revid": "156341", "url": "https://it.wikipedia.org/wiki?curid=8873096", "title": "Racing club de France (basket-ball)", "text": ""}
{"id": "8873104", "revid": "599013", "url": "https://it.wikipedia.org/wiki?curid=8873104", "title": "Graham Ritchie", "text": "Biografia.\nAttivo in gare FIS dal gennaio del 2016, Ritchie ha esordito in Coppa del Mondo l'11 gennaio 2020 a Dresda (46\u00ba), ai Campionati mondiali a Oberstdorf 2021, dove si \u00e8 classificato 67\u00ba nella 15 km, 34\u00ba nella sprint, 7\u00ba nella sprint a squadre e 10\u00ba nella staffetta, e ai Giochi olimpici invernali a , dove si \u00e8 piazzato 34\u00ba nella sprint, 5\u00ba nella sprint a squadre e 11\u00ba nella staffetta."}
{"id": "8873106", "revid": "104458", "url": "https://it.wikipedia.org/wiki?curid=8873106", "title": "Ludek Seller", "text": ""}
{"id": "8873108", "revid": "599013", "url": "https://it.wikipedia.org/wiki?curid=8873108", "title": "Lud\u011bk \u0160eller", "text": "Biografia.\nAttivo in gare FIS dal dicembre del 2011, \u0160eller ha esordito in Coppa del Mondo l'11 gennaio 2014 a Nov\u00e9 M\u011bsto na Morav\u011b (60\u00ba) e ai Campionati mondiali a Seefeld in Tirol 2019, dove si \u00e8 classificato 54\u00ba nella sprint; ai Mondiali di Oberstdorf 2021 si \u00e8 piazzato 24\u00ba nella sprint e 8\u00ba nella sprint a squadre. L'anno dopo ai XXIV Giochi olimpici invernali di si \u00e8 piazzato 29\u00ba nella sprint e 14\u00ba nella sprint a squadre."}
{"id": "8873109", "revid": "104458", "url": "https://it.wikipedia.org/wiki?curid=8873109", "title": "Michal Novak", "text": ""}
{"id": "8873110", "revid": "767487", "url": "https://it.wikipedia.org/wiki?curid=8873110", "title": "Milan Pr\u0161o", "text": "Carriera.\nClub.\nHa giocato nella massima serie serba con il ."}
{"id": "8873122", "revid": "767487", "url": "https://it.wikipedia.org/wiki?curid=8873122", "title": "Something Like Summer", "text": "Something Like Summer \u00e8 un film del 2017 diretto da David Berry e tratto dal romanzo \"Come se fosse estate\" di Jay Bell.\nAccoglienza.\nEye for Film ha recensito il film, scrivendo che \"Nel complesso, \"Something Like Summer\" \u00e8 molto buono in quello che fa, ma quello che fa non va mai al di l\u00e0 del superficiale.\" Film Inquiry ha anche scritto una recensione, affermando: \"A conti fatti, c'\u00e8 molto di pi\u00f9 da amare in \"Something Like Summer\" che antipatia, ma non lo rende facile: per la maggior parte si sente sincero, porta il suo cuore sulla manica e prende in considerazione del materiale tematico profondo, ma il suo problema con gli sviluppi della trama e dei personaggi lo trascina notevolmente verso il basso.\""}
{"id": "8873123", "revid": "599013", "url": "https://it.wikipedia.org/wiki?curid=8873123", "title": "Michal Nov\u00e1k", "text": "Biografia.\nAttivo in gare FIS dal dicembre del 2012, Nov\u00e1k ha esordito in Coppa del Mondo il 23 gennaio 2016 a Nov\u00e9 M\u011bsto na Morav\u011b (54\u00ba), ai Campionati mondiali a Lahti 2017, dove si \u00e8 classificato 35\u00ba nella 50 km, 43\u00ba nella sprint, 12\u00ba nella sprint a squadre e 11\u00ba nella staffetta, e ai Giochi olimpici invernali a , piazzandosi 43\u00ba nella 15 km, 57\u00ba nella sprint e 10\u00ba nella staffetta. Ai Mondiali di Seefeld in Tirol 2019 \u00e8 stato 39\u00ba nella 15 km, 36\u00ba nella 50 km, 37\u00ba nella sprint, 16\u00ba nella sprint a squadre e 11\u00ba nella staffetta, mentre a quelli di Oberstdorf 2021 si \u00e8 classificato 35\u00ba nella 15 km, 24\u00ba nella 50 km, 23\u00ba nella sprint, 8\u00ba nella sprint a squadre e 11\u00ba nella staffetta. Ai XXIV Giochi olimpici invernali di si \u00e8 piazzato 50\u00ba nella 15 km, 18\u00ba nell'inseguimento, 23\u00ba nella sprint, 14\u00ba nella sprint a squadre e 12\u00ba nella staffetta."}
{"id": "8873127", "revid": "1571097", "url": "https://it.wikipedia.org/wiki?curid=8873127", "title": "Astronave (singolo)", "text": "Astronave \u00e8 un singolo del gruppo musicale italiano Zero Assoluto, pubblicato il 19 febbraio 2021.\nVideo musicale.\nIl videoclip, diretto da Olmo Parenti, \u00e8 stato pubblicato il 24 febbraio 2021 attraverso il canale YouTube del duo."}
{"id": "8873129", "revid": "33689", "url": "https://it.wikipedia.org/wiki?curid=8873129", "title": "Over-the-top content", "text": ""}
{"id": "8873140", "revid": "404449", "url": "https://it.wikipedia.org/wiki?curid=8873140", "title": "Castelvecchio di Compito", "text": "Castelvecchio di C\u00f3mpito \u00e8 una frazione del comune italiano di Capannori, nella provincia di Lucca, in Toscana.\nGeografia fisica.\nIl paese si divide in due agglomerati: il pi\u00f9 antico \u00e8 posto sulla cima di una collina; il pi\u00f9 moderno \u00e8 situato ai piedi della stessa. Fa parte del comprensorio del Compitese e confina con Colle di Compito, l'alveo del lago di Bientina e il comune di Buti. In questa frazione risiedono circa 700 abitanti.\nStoria.\nLe origini di Castelvecchio risalgono pi\u00f9 o meno ai tempi delle invasioni barbariche, che nella regione del Compitese provocarono l\u2019abbandono di molte case rurali. La popolazione dovette trovare riparo in quota, raggruppandosi in piccoli villaggi. Grazie alle bonifiche videro la luce tante nuove fattorie e la popolazione aument\u00f2 considerevolmente. Fu quindi fondata l'abbazia di San Salvatore di Sesto, che esercitava un prestigio cos\u00ec notevole, da esigere tasse e dazi fino alla Corsica. In quel periodo erano circa 2000 le propriet\u00e0 agricole che pagavano contributi all'abbazia.\nIl castello e l'abbazia vennero danneggiati durante un'incursione armata dei pisani nel 1313. La fortezza fu in seguito ricostruita grazie agli investimenti profusi dalla Repubblica di Lucca per volere del generale Castruccio Castracani. Castelvecchio nei secoli successivi rest\u00f2 un borgo strategico importante, per via della posizione di confine nei territori contesi tra Lucca, Firenze e Pisa.\nMonumenti e luoghi d'interesse.\nLa chiesa parrocchiale della frazione \u00e8 situata a Castelvecchio Alto, ed \u00e8 intitolata a Sant'Andrea; ebbe origine intorno all'anno 1000, quando venne fondata dai frati del monastero adiacente. Una seconda chiesa si trova a Castelvecchio Basso ed \u00e8 dedicata a San Giuseppe.\nTra Castelvecchio di Compito e il padule contiguo \u00e8 ubicata l'Oasi del Bottaccio, un'area umida protetta di estrema, gestita dal WWF. Nella zona facente parte dell'oasi si trova una boscaglia planiziale e uno spazio adibito al birdwatching.\nInfrastrutture e trasporti.\nA Castelvecchio esisteva in passato una fermata della ferrovia Lucca-Pontedera. La strada ferrata rest\u00f2 danneggiata durante la seconda guerra mondiale e non fu mai pi\u00f9 ripristinata."}
{"id": "8873157", "revid": "92723", "url": "https://it.wikipedia.org/wiki?curid=8873157", "title": "Cattedrale della Beata Vergine Maria", "text": ""}
{"id": "8873161", "revid": "15756", "url": "https://it.wikipedia.org/wiki?curid=8873161", "title": "Coppa del Brasile 2021 (calcio)", "text": "La Coppa del Brasile 2021 (ufficialmente in portoghese: Copa Intelbras do Brasil 2021 per ragioni di sponsorizzazione) \u00e8 stata la 33\u00aa edizione della Coppa del Brasile.\nFormula.\nA contendersi il trofeo saranno 92 squadre. Le prime nove classificate della S\u00e9rie A (inclusa la vincente della Coppa Libertadores), il vincitore della Copa do Nordeste, della Copa Verde e della S\u00e9rie B inizieranno il torneo partendo dal terzo turno. Tutte le altre, invece, partiranno dal primo turno.\nPartecipanti.\nSono in grassetto le formazioni che partiranno dal terzo turno.\nPrimo turno.\nSorteggio.\nGli accoppiamenti sono stati determinati tramite sorteggio il 2 marzo 2021 nella sede centrale della CBF a Rio de Janeiro. Le squadre sono state divise in otto urne (da A a H) in base alla posizione occupata nel Ranking CBF (a parit\u00e0 di posizione nel \"Ranking Nacional de Clubes\" viene considerata la miglior posizione delle federazione statale di appartenenza nel \"Ranking Nacional de Federa\u00e7\u00f5es\"). Sono poi state abbinate tramite sorteggio accoppiando una squadra dell'urna A con una dell'urna E, una della B con una della F, una della C con una della G e una della D con una della H.\n\"Tra parentesi \u00e8 indicata la posizione nel Ranking CBF.\"\nPartite.\nNel primo turno le squadre si scontrano in un match unico. In caso di parit\u00e0 al termine dei 90 minuti si qualifica la squadra con il miglior ranking CBF.\nSecondo turno.\nNel secondo turno le squadre si scontrano in un match unico. In caso di parit\u00e0 al termine dei 90 minuti, la vincente verr\u00e0 decisa tramite i calci di rigore.\nTerzo turno.\nSorteggio.\nGli accoppiamenti sono stati determinati tramite sorteggio il 23 aprile 2021 nella sede centrale della CBF a Rio de Janeiro. Le trentadue squadre sono state suddivise in due urne (A e B) in base alla posizione occupata nel Ranking CBF.\n\"Tra parentesi \u00e8 indicata la posizione nel Ranking CBF.\"\nPartite.\nNel terzo turno le squadre si scontrano in match di andata e ritorno. In caso di parit\u00e0 di differenza reti al termine del doppio scontro, la vincente verr\u00e0 decisa tramite i calci di rigore.\nOttavi di finale.\nSorteggio.\nGli accoppiamenti sono stati determinati tramite sorteggio il 22 giugno 2021 nella sede centrale della CBF a Rio de Janeiro. Lesedici squadre sono state suddivise in due urne (A e B) in base alla posizione occupata nel Ranking CBF.\n\"Tra parentesi \u00e8 indicata la posizione nel Ranking CBF.\"\nPartite.\nNegli ottavi di finale le squadre si scontrano in match di andata e ritorno. In caso di parit\u00e0 di differenza reti al termine del doppio scontro, la vincente verr\u00e0 decisa tramite i calci di rigore.\nQuarti di finale.\nSorteggio.\nGli accoppiamenti sono stati determinati tramite sorteggio il 6 agosto 2021 nella sede centrale della CBF a Rio de Janeiro. Le otto squadre posizionate in un'unica urna in base alla posizione occupata nel Ranking CBF. Sono stati sorteggiati anche gli accoppiamenti per le semifinali.\n\"Tra parentesi \u00e8 indicata la posizione nel Ranking CBF.\"\nPartite.\nNei quarti di finale le squadre si scontrano in match di andata e ritorno. In caso di parit\u00e0 di differenza reti al termine del doppio scontro, la vincente verr\u00e0 decisa tramite i calci di rigore."}
{"id": "8873162", "revid": "6923", "url": "https://it.wikipedia.org/wiki?curid=8873162", "title": "Johannes Krause", "text": "Biografia.\nDal 2000 al 2005, Krause ha studiato biochimica all'universit\u00e0 di Lipsia e all'University College Cork in Irlanda. Nel 2005 ha ottenuto il suo diploma di laurea con la pubblicazione \"Il genoma mitocondriale del mammut lanoso\" al Max Planck Institute for Evolutionary Anthropology, seguito da una tesi di dottorato nel 2008 sotto la guida di Svante P\u00e4\u00e4bo dal titolo \"From genes to genomes: Applications for multiplex PCR in Ancient DNA Research\" riguardante le indagini genetiche su Neanderthal e gli orsi delle caverne.\nNel 2010, per la sua tesi di dottorato ha ricevuto il \"T\u00fcbingen Award for Early Prehistory and Quaternary Ecology\". Lo stesso anno, per la come co-autore dell'articolo pubblicato su \"Science\" \"A draft sequence and preliminary analysis of the Neandertal genome\" ha ricevuto il Newcomb Cleveland Prize della American Association for the Advancement of Science, il premio per il miglior articolo dell'anno. Nell'ottobre 2010, \u00e8 diventato professore junior presso l'Istituto di Archeologia Scientifica di Tubinga. Da allora dirige il gruppo di lavoro sulla paleogenetica presso l'Istituto.\nNell'estate del 2014, \u00e8 stato annunciato che il Max Planck Institute of Economics di Jena sarebbe stato riformato, cambiando anche il campo di ricerca. Insieme a Russell Gray, Krause \u00e8 stato cos\u00ec nominato co-direttore del nuovo \"Max Planck Institute of History and the Sciences\", a partire dal 1\u00ba febbraio 2014. Allo stesso tempo, Krause \u00e8 rimasto un professore onorario presso l'Universit\u00e0 di Tubinga.\nAttivit\u00e0 di ricerca.\nLa ricerca di Krause \u00e8 focalizzata sull'analisi genetica utilizzando il sequenziamento del DNA antico. I suoi interessi di ricerca includono l'evoluzione umana, gli agenti patogeni e le epidemie storiche.\nNel 2010, Krause e altri hanno ricostruito con successo il DNA mitocondriale di un individuo denisovano da 30 milligrammi di materiale in polvere da un osso del dito. Questo gli ha permesso di dimostrare che i Denisovani rappresentavano un ramo indipendente del genere \"Homo\" che divergeva dalla stirpe Neanderthal 640.000 anni fa. Ha anche contribuito alla ricerca sul patrimonio genetico dei Neanderthal, che ha dimostrato che i Neanderthal e gli umani moderni condividono lo stesso \"gene del linguaggio\" (FOXP2) che suggerisce che anche i Neanderthal avevano la capacit\u00e0 di parlare.\nKrause ha fatto parte del team di ricerca internazionale che nel 2011 ha ricostruito il genoma del batterio \"Yersinia pestis\" da campioni di DNA estratti dal cimitero della peste del XIV secolo di East Smithfield a Londra, trovando la prova definitiva che dimostra come l'epidemia medievale di Morte Nera fu causata da \"Y. pestis\".&lt;ref name=\"DOI10.1073/pnas.1105107108\"&gt;&lt;/ref&gt;\nNel giugno 2013, il gruppo di Krause in collaborazione con l'Istituto di Tecnologia di Losanna ha pubblicato una ricerca che dimostra che il batterio della lebbra non \u00e8 cambiato geneticamente dal Medioevo e tutti i batteri della lebbra possono essere attribuiti in tutto il mondo a un antenato comune risalente al 4000 a.C..\nNel 2017, un team guidato da Krause ha eseguito il primo sequenziamento affidabile dei genomi di individui mummificati dell'antico Egitto. Tuttavia, per stessa ammissione del team nel manoscritto, i campioni potrebbero non essere stati rappresentativi della maggior parte degli egiziani, in particolare delle dinastie precedenti alle invasioni degli eurasiatici. Precedenti risultati di aplotipi e PCR DNA indicavano l'origine africana sub-sahariana. Il loro studio ha esaminato 90 individui e ha rivelato che \"assomigliavano molto alle popolazioni del Vicino Oriente antico e moderno, soprattutto quelle del Levante, e non avevano quasi nessun DNA dell'Africa sub-sahariana\". Inoltre, i risultati genetici delle mummie sono rimasti immutati anche quando diverse potenze - tra cui Nubiani, Greci e Romani - hanno conquistato l'impero."}
{"id": "8873179", "revid": "1573940", "url": "https://it.wikipedia.org/wiki?curid=8873179", "title": "Charidotella sexpunctata", "text": "Lo scarabeo tartaruga d'oro (Charidotella sexpunctata ()) \u00e8 un coleottero della famiglia dei Crisomelidi.\nDescrizione.\nL'adulto misura 5\u20137 mm di lunghezza. Sono di vari colori, dal rosso-marroncino fino ad un dorato lucente, per questo vengono chiamati insetti d'oro. Le ali sono trasparenti donando tridimensionalit\u00e0 al corpo e . Se toccati cambiano colore. Il colore comunque cambia anche durante lo sviluppo e durante le varie fasi della vita, come nel periodo dell'accoppiamento. Il meccanismo alla base del cambiamento di colore non \u00e8 ancora noto ma si sa che a condizionarlo \u00e8 il livello d'idratazione del corpo.\nSe toccati, questi coleotteri passano dal dorato lucente ad un marrone rossastro, forse un meccanismo di difesa per quegli insetti attirati dalle cose che brillano. Fanno finta di essere morti quando sono disturbati.\nBiologia.\nLe uova vengono disposte a grappoli sulla parte inferiore delle foglie, ad occuparsene \u00e8 l'esemplare femmina. L'uovo schiude in 10-15 giorni. Allo stato larvale sono spinosi, giallastri o bruno-rossastri. Anche la pupa (due o tre settimane dopo) \u00e8 spinosa, di colore marrone, e dopo una o due settimane diventa un esemplare adulto.\nLa larva \u00e8 in grado di proteggersi dai piccoli predatori (come le formiche) grazie ad una struttura a scudo chiamato \"scudo fecale\", ma rimane vulnerabile agli emitteri e altri predatori pi\u00f9 grandi.\nPredatori pi\u00f9 noti: Reduviidae, Pentatomidae, Nabidae, Coccinellidae.\nLa vespa \"Tetrastichus cassidus\" e la mosca tachinide \"Eucelatoriopsis dimmocki\" sono due parassiti protelici di questo coleottero.\nDistribuzione e habitat.\nVivono nelle foglie delle piante delle Convolvulaceae, di cui si nutrono abitualmente in tutti gli stadi della loro vita.\nPiante ospite pi\u00f9 comuni: \"Convolvulus\", bella di giorno, \"Ipomoea batatas\".\nTassonomia.\nSono note due sottospecie: \"ssp. bicolor\" e \"ssp. sexpunctata.\""}
{"id": "8873206", "revid": "61051", "url": "https://it.wikipedia.org/wiki?curid=8873206", "title": "Arm\u00e9e de l'air", "text": ""}
{"id": "8873208", "revid": "260676", "url": "https://it.wikipedia.org/wiki?curid=8873208", "title": "Sagra delle sagre", "text": ""}
{"id": "8873211", "revid": "287204", "url": "https://it.wikipedia.org/wiki?curid=8873211", "title": "St. Petersburg Ladies Trophy 2021", "text": "Il St. Petersburg Ladies Trophy 2021 \u00e8 stato un torneo femminile di tennis giocato su cemento indoor. \u00c8 stata la 12\u00aa edizione del St. Petersburg Ladies Trophy, la seconda della categoria WTA 500 nell'ambito del WTA Tour 2021. Il torneo si \u00e8 giocato alla Sibur Arena di San Pietroburgo, dal 15 al 21 marzo 2021.\nPartecipanti al singolare.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nPartecipanti al doppio.\nAltre partecipanti.\nLe seguenti coppie di giocatrici hanno ricevuto una wild card per il tabellone principale:\nLe seguenti coppie di giocatrici entrano nel tabellone come Ranking protetto:\nMontepremi.\n1Il premio del qualificato equivale al premio del primo turno.&lt;br&gt;\nCampionesse.\nSingolare.\n Dar'ja Kasatkina ha sconfitto Margarita Gasparjan con il puteggio 6-3, 2-1 per ritiro.\nDoppio.\n Nade\u017eda Ki\u010denok / Ioana Raluca Olaru hanno sconfitto Kaitlyn Christian / Sabrina Santamaria con il punteggio di 2-6, 6-3, [10-8]."}
{"id": "8873224", "revid": "363629", "url": "https://it.wikipedia.org/wiki?curid=8873224", "title": "Primati dei Grammy Awards", "text": ""}
{"id": "8873238", "revid": "1543377", "url": "https://it.wikipedia.org/wiki?curid=8873238", "title": "Episodi di Power Rangers Dino Fury", "text": "La prima stagione della serie televisiva Power Rangers Dino Fury \u00e8 andata in onda negli Stati Uniti dal 20 febbraio al 18 dicembre 2021 su Nickelodeon. La stagione \u00e8 stata pubblicata in due parti sulla piattaforma di streaming Netflix il 15 giugno e il 15 ottobre 2021, anticipando la messa in onda televisiva di alcuni episodi.\nIn Italia \u00e8 stata trasmessa dal 30 agosto al 2 dicembre 2021 su Cartoon Network e dal 18 ottobre 2021 in chiaro su Boing."}
{"id": "8873243", "revid": "439868", "url": "https://it.wikipedia.org/wiki?curid=8873243", "title": "Aurich (disambigua)", "text": ""}
{"id": "8873253", "revid": "125015477", "url": "https://it.wikipedia.org/wiki?curid=8873253", "title": "Power Rangers Dino Fury", "text": "Power Rangers Dino Fury \u00e8 la ventunesima serie del franchise statunitense \"Power Rangers\", la seconda a essere prodotta da Hasbro Studios. Utilizza scene e costumi del telefilm \"Kishiry\u016b sentai Ryusoulger\", 43\u00aa serie di \"Super sentai\".\nEpisodi.\nLa serie va in onda negli Stati Uniti su Nickelodeon dal 20 febbraio 2021, mentre in Italia va in onda su Cartoon Network dal 30 agosto 2021 e in seguito in replica in chiaro su Boing."}
{"id": "8873265", "revid": "6923", "url": "https://it.wikipedia.org/wiki?curid=8873265", "title": "HipHopDX", "text": "HipHopDX \u00e8 una rivista statunitense che si occupa di musica e cultura hip hop.\nNel 2012 ha ottenuto una candidatura come Miglior sito web hip hop ai BET Hip Hop Awards e a settembre 2020 la pubblicazione \u00e8 stata acquistata dalla Warner Music Group."}
{"id": "8873269", "revid": "287204", "url": "https://it.wikipedia.org/wiki?curid=8873269", "title": "Middle European League", "text": ""}
{"id": "8873273", "revid": "1305887", "url": "https://it.wikipedia.org/wiki?curid=8873273", "title": "Dino Fury", "text": ""}
{"id": "8873278", "revid": "1354930", "url": "https://it.wikipedia.org/wiki?curid=8873278", "title": "Grand Prix d'Ouverture La Marseillaise 1980", "text": "Il Grand Prix d'Ouverture La Marseillaise 1980, conosciuto anche come \"Grand Prix de Bess\u00e8ges\", prima storica edizione della corsa, si svolse il 5 febbraio 1980 su un percorso di 125\u00a0km, con partenza da Bess\u00e8ges e arrivo a Barjac, in Francia. La vittoria fu appannaggio dell'olandese Leo van Vliet, che complet\u00f2 il percorso in 3h15'00\", alla media di 38,154\u00a0km/h, precedendo il francese Patrick Friou ed il connazionale Frits Pirard."}
{"id": "8873282", "revid": "1305887", "url": "https://it.wikipedia.org/wiki?curid=8873282", "title": "Green Ranger", "text": ""}
{"id": "8873283", "revid": "1305887", "url": "https://it.wikipedia.org/wiki?curid=8873283", "title": "White Ranger", "text": ""}
{"id": "8873284", "revid": "287204", "url": "https://it.wikipedia.org/wiki?curid=8873284", "title": "Aust (disambigua)", "text": ""}
{"id": "8873285", "revid": "1305887", "url": "https://it.wikipedia.org/wiki?curid=8873285", "title": "Red Zeo Ranger", "text": ""}
{"id": "8873286", "revid": "1305887", "url": "https://it.wikipedia.org/wiki?curid=8873286", "title": "Red Turbo Ranger", "text": ""}
{"id": "8873288", "revid": "1305887", "url": "https://it.wikipedia.org/wiki?curid=8873288", "title": "Black Dino Ranger", "text": ""}
{"id": "8873308", "revid": "6653", "url": "https://it.wikipedia.org/wiki?curid=8873308", "title": "Faro di Punta Palasc\u00eca", "text": ""}
{"id": "8873310", "revid": "436907", "url": "https://it.wikipedia.org/wiki?curid=8873310", "title": "Da domani (singolo)", "text": "Da domani \u00e8 un singolo del rapper italiano Chili Giaguaro in collaborazione con Michael Franti e Bianca Atzei pubblicato il 3 luglio 2020.\nVideo musicale.\nIl video \u00e8 stato pubblicato il 7 luglio 2020 attraverso il canale YouTube del rapper."}
{"id": "8873313", "revid": "2730", "url": "https://it.wikipedia.org/wiki?curid=8873313", "title": "Avi Wigderson", "text": " \u00c8 professore di Herbert H. Maass alla scuola di matematica presso l'Institute for Advanced Study di Princeton, New Jersey. I suoi interessi di ricerca includono la teoria della complessit\u00e0, algoritmi paralleli, teoria dei grafi, crittografia, calcolo distribuito e reti neurali.\nBiografia.\nWigderson ha compiuto i suoi studi universitari presso il Technion di Haifa, in Israele, laureandosi nel 1980, e ha proseguito gli studi universitari alla Princeton University. Ha conseguito il dottorato di ricerca in informatica nel 1983 dopo aver completato una tesi di dottorato, dal titolo \"Studies in computational complex\", sotto la supervisione di Richard Lipton. Dopo posizioni a breve termine presso l'Universit\u00e0 della California, Berkeley, l'IBM Almaden Research Center di San Jose, (California) e il Mathematical Sciences Research Institute di Berkeley, \u00e8 entrato a far parte della facolt\u00e0 della Hebrew University nel 1986. Nel 1999 ha anche assunto una posizione presso l'Institute for Advanced Study, e nel 2003 ha rinunciato alla sua posizione di Hebrew University per prendere la residenza a tempo pieno presso la IAS.\nPremi e riconoscimenti.\nWigderson ha ricevuto il Nevanlinna Prize nel 1994 per il suo lavoro sulla complessit\u00e0 computazionale. Insieme a Omer Reingold e Salil Vadhan ha vinto il Premio G\u00f6del 2009 per il lavoro sul prodotto a zig-zag dei grafici, un metodo per combinare grafici pi\u00f9 piccoli per produrne di pi\u00f9 grandi utilizzato nella costruzione di grafi espansori. \u00c8 stato eletto alla National Academy of Sciences nel 2013. \u00c8 stato eletto ACM Fellow nel 2018 per \"contributi all'informatica e alla matematica teoriche\". Nel 2019, Wigderson ha ricevuto il Premio Knuth per i suoi contributi ai \"fondamenti dell'informatica in aree quali il calcolo randomizzato, la crittografia, la complessit\u00e0 dei circuiti, la complessit\u00e0 delle prove, il calcolo parallelo e la comprensione delle propriet\u00e0 dei grafi fondamentali\"."}
{"id": "8873315", "revid": "830579", "url": "https://it.wikipedia.org/wiki?curid=8873315", "title": "Voce death", "text": ""}
{"id": "8873323", "revid": "1784492", "url": "https://it.wikipedia.org/wiki?curid=8873323", "title": "Saham Club", "text": "Il Saham Club \u00e8 un club sportivo dell'Oman con sede a Saham. Il club sta attualmente giocando nella Lega omanita professionistica, massima divisione della Federazione calcistica dell'Oman. Il loro stadio di casa \u00e8 il Sohar Regional Sports Complex."}
{"id": "8873343", "revid": "770813", "url": "https://it.wikipedia.org/wiki?curid=8873343", "title": "T129 ATAK", "text": ""}
{"id": "8873345", "revid": "36426", "url": "https://it.wikipedia.org/wiki?curid=8873345", "title": "Via ferrata Aretina", "text": ""}
{"id": "8873346", "revid": "1315817", "url": "https://it.wikipedia.org/wiki?curid=8873346", "title": "Richard Bradley (botanico)", "text": "Pubblic\u00f2 importanti opere su ecologia, orticoltura e storia naturale.\nBiografia.\nPoco si sa dell'infanzia di Bradley a parte un precoce interesse per il giardinaggio e il fatto che viveva nelle vicinanze di Londra, una citt\u00e0 all'epoca con molti naturalisti dilettanti. Sebbene Bradley non avesse un'istruzione universitaria, la sua prima pubblicazione, \"Treatise of Succulent Plants\", gli fece guadagnare popolarit\u00e0 con influenti mecenati come James Petiver e pi\u00f9 tardi Hans Sloane. Con il loro sostegno, fu proposto ed eletto nel 1712, all'et\u00e0 di 24 anni, Fellow della Royal Society.\nNel 1714 Bradley visit\u00f2 i Paesi Bassi e si interess\u00f2 all'orticoltura. Trascorse il decennio successivo in Inghilterra a scrivere trattati su argomenti naturalistici, come il clima, i fertilizzanti, la produttivit\u00e0 e l'ibridazione delle piante. In riconoscimento del suo lavoro sul campo e con la promessa - poi non mantenuta - che avrebbe fondato e finanziato un giardino botanico universitario, l'Universit\u00e0 di Cambridge nomin\u00f2 nel 1724 Bradley suo primo professore di botanica, una posizione che avrebbe ricoperto fino alla sua morte. Poich\u00e9 Bradley non era un uomo ricco, e poich\u00e9 si trattava di una posizione non molto salariata, l'accademico di nuova costituzione continu\u00f2 a concentrare la maggior parte dei suoi sforzi sul guadagnarsi da vivere con l'editoria. Secondo il suo rivale e successore John Martyn, cos\u00ec come l'altro suo successore, il figlio Thomas Martyn, Bradley lo fece a spese dei suoi studenti, ai quali si dice abbia trascurato persino di tenere lezioni.\nBradley fece notevoli innovazioni e scoperte in una vasta gamma di discipline. Ad esempio, il saggio \"New Improvements of Planting and Gardening\" includeva indicazioni per la realizzazione e l'uso di un caleidoscopio rudimentale per aiutare nella progettazione e nella disposizione del giardino formale.\nScrisse anche di cucina e fu il primo a pubblicare ricette in lingua inglese utilizzando l'allora esotico ananas come ingrediente principale. La sua \"History of Succulent plants\" fu il trattato seminale sull'argomento, e i suoi studi sui tulipani e sulle auricole aiutarono ulteriori teorie accurate sulla riproduzione delle piante. Bradley fu anche un pioniere nell'esame della germinazione delle spore fungine e dell'impollinazione delle piante da parte degli insetti. Le sue pubblicazioni contenevano inoltre informazioni su come costruire e utilizzare le serre, prime teorie sulla produttivit\u00e0 agricola e sull'ecologia dei laghetti.\nL'opera pi\u00f9 duratura di Richard Bradley potrebbe essere nello studio delle malattie infettive. Quando molti scienziati erano ancora attaccati agli ideali della filosofia meccanica, Bradley si rivolse a studi ed esperimenti empirici per il suo lavoro. Sebbene diffusa in una manciata di suoi documenti, quando presi insieme, emerge una teoria biologica unificata delle malattie infettive che abbracciano tutta la vita: dalle piante, dagli animali fino all'uomo."}
{"id": "8873355", "revid": "36426", "url": "https://it.wikipedia.org/wiki?curid=8873355", "title": "Stazione ferroviaria di Campo di Marte", "text": ""}
{"id": "8873361", "revid": "938", "url": "https://it.wikipedia.org/wiki?curid=8873361", "title": "Jean Jules Chevalier", "text": ""}
{"id": "8873374", "revid": "62004", "url": "https://it.wikipedia.org/wiki?curid=8873374", "title": "Frits Pirard", "text": ""}
{"id": "8873375", "revid": "2101838", "url": "https://it.wikipedia.org/wiki?curid=8873375", "title": "Bisceglie (disambigua)", "text": ""}
{"id": "8873376", "revid": "1543377", "url": "https://it.wikipedia.org/wiki?curid=8873376", "title": "Isaac Steinberg", "text": "Biografia.\nPrimo esilio.\nSteinberg nacque nel 1888 a Dvinsk, nell'Impero russo (oggi Daugavpils, Lettonia), in una famiglia di mercanti ebrei. Nel 1906 Steinberg intraprese gli studi di legge presso l'Universit\u00e0 statale di Mosca; durante questo periodo entr\u00f2 a far parte del Partito Socialista Rivoluzionario (SR) e due anni pi\u00f9 tardi venne arrestato e mandato in esilio per i successivi due nella provincia di Tobolsk. Dopo l'esilio part\u00ec per la Germania, dove consegu\u00ec una laurea all'Universit\u00e0 Ruprecht Karl di Heidelberg.\nRitorno in Russia e secondo esilio.\nNel 1910 Steinberg torn\u00f2 in Russia, dove lavor\u00f2 come avvocato. Si schier\u00f2 contro il primo conflitto mondiale e nel 1915 venne nuovamente arrestato e questa volta esiliato nella provincia di Ufa. Qui continu\u00f2 il suo lavoro come avvocato e divenne il leader dei socialisti rivoluzionari locali. Ricopr\u00ec varie cariche come quella di delegato della Duma cittadina, membro del Comitato esecutivo del Consiglio dei lavoratori e dei soldati di Ufa, membro del Consiglio panrusso dei deputati contadini, partecipante alla Conferenza democratica panrussa e membro del Consiglio provvisorio della Repubblica russa. Steinberg condann\u00f2 la Rivoluzione d'ottobre, ma nonostante questo divenne commissario provinciale dell'agricoltura di Ufa e venne eletto all'Assemblea costituente panrussa nella lista dei socialisti rivoluzionari della provincia. Poco dopo divenne membro del comitato centrale della SR di sinistra.\nDal 10 dicembre 1917 al 18 marzo 1918 fu Commissario del popolo (\"Narkom\") della giustizia nel governo guidato da Vladimir Lenin, nato da una coalizione tra i bolscevichi e l'ala sinistra del SR. Il 19 dicembre 1917 firm\u00f2 un'istruttoria al Tribunale rivoluzionario sulla cessazione delle repressioni sistematiche contro individui, istituzioni e stampa e invi\u00f2 un telegramma corrispondente ai Soviet di tutti i livelli. Dal dicembre 1917 al gennaio successivo, il Consiglio dei commissari del popolo esamin\u00f2 pi\u00f9 volte le accuse di Steinberg contro la \u010ceka.\nDopo lo scandalo causato dall'assassinio di Andrei Ivanovich Shingarev e Fyodor Kokoshkin nella notte tra il 6 e il 7 gennaio 1918, il Consiglio dei commissari del popolo, dopo aver ascoltato il rapporto di Steinberg, incaric\u00f2 l'NKJ di \"verificare quanto prima le condizioni della detenzione dei prigionieri politici [...] e anche che tutti coloro che non possono essere accusati, devono essere rilasciati entro 48 ore\u201d.\nScontro con Lenin.\nL'11 gennaio, su suo suggerimento, il Sovnarkom decise di indagare sulle attivit\u00e0 del bolscevico Pyotr Krasikov, accusato da Steinberg di attivit\u00e0 illegali. Durante una riunione del Consiglio dei commissari del popolo a febbraio, Lenin present\u00f2 la bozza di un decreto, noto come \"La patria socialista \u00e8 in pericolo!\" (\"\u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u043e\u0435 \u043e\u0442\u0435\u0447\u0435\u0441\u0442\u0432\u043e \u0432 \u043e\u043f\u0430\u0441\u043d\u043e\u0441\u0442\u0438!\"). In esso era presente una clausola che richiedeva l'esecuzione a morte dei criminali definiti \"agenti nemici, speculatori, ladri, teppisti, agitatori controrivoluzionari, [e] agenti tedeschi\". Steinberg espresse delle obiezioni perch\u00e9 la considerava \"una minaccia crudele\" e che \"avrebbe scatenato pericolose reazioni\". Dichiar\u00f2 inoltre, gridando in modo esasperato: \"Allora perch\u00e9 ci preoccupiamo di avere un Commissario per la giustizia? Chiamiamolo \"Commissario per lo sterminio sociale\" e basta!\". Il viso di Lenin si illumin\u00f2 all'improvviso rispondendo: \"\u00c8 esattamente quello che dovrebbe essere [...] ma non possiamo ammetterlo pubblicamente\".\nNella primavera del 1918 Steinberg salv\u00f2 il principe George Lvov, che stava per essere giustiziato dai bolscevichi negli Urali.\nDimissioni e fuga.\nIl 15 marzo 1918 si dimise dal suo incarico e lasci\u00f2 l'SNK in segno di protesta contro la firma del Trattato di Brest-Litovsk, e quattro giorni dopo, in veste di membro della delegazione meridionale del Comitato centrale della SR, si rec\u00f2 a Kursk per unirsi ai partigiani locali. Da l\u00ec si diresse a sud del paese, dove visit\u00f2 Charkiv, Rostov sul Don e prese parte al Congresso panucraino dei Soviet a Dnipro. Steinberg venne eletto anche nel Comitato centrale ucraino dei socialisti-rivoluzionari di sinistra.\nInsieme a Boris Kamkov e Vladimir Karelin divenne il fondatore del quartier generale militare delle SR di sinistra a Taganrog e nella primavera del 1918 partecip\u00f2 attivamente al Secondo Congresso delle SR di sinistra. In un discorso approv\u00f2 l'uscita dei socialisti-rivoluzionari di sinistra dal Sovnarkom e mise in guardia sul pericolo della burocrazia sovietica. Fu arrestato dalla \u010ceka il 10 febbraio 1919 e trascorse quattro mesi e mezzo sotto custodia.\nNel 1923, Steinberg dopo essere stato avvertito di essere in pericolo di vita, si trasfer\u00ec nuovamente in Germania e port\u00f2 la sua famiglia a vivere con lui a Berlino. Qui entr\u00f2 a far parte dell'Unione dei Partiti Socialisti per l'Azione Internazionale, dopo di che il Comitato esecutivo centrale panrusso lo priv\u00f2 della cittadinanza sovietica.\nFreeland League.\nDopo che nel 1933 i nazisti presero il potere, Steinberg, la moglie e i suoi tre figli si stabilirono a Londra. L\u00ec fu uno dei co-fondatori della Freeland League, un'organizzazione che nacque con l'intento di trovare un rifugio sicuro per gli ebrei europei in fuga dall'Olocausto.\nLa Lega scelse la regione del Kimberley nell'Australia occidentale come luogo per l'acquisto di terreni agricoli dove poter reinsediare rifugiati ebrei dall'Europa. Il 23 maggio 1939 arriv\u00f2 a Perth e all'inizio del 1940 ottenne un sostanziale sostegno pubblico, ma incontr\u00f2 l'opposizione da parte della politica locale.\nSteinberg lasci\u00f2 l'Australia nel giugno 1943 per ricongiungersi alla sua famiglia in Canada. Il 15 luglio dell'anno successivo fu informato dall'allora primo ministro australiano John Curtin che il suo governo \"non si sarebbe allontanato dalla politica consolidata in materia di immigrazione e per questo non avrebbe potuto prendere in considerazione la proposta della Freeland League\".\nSteinberg continu\u00f2 i suoi sforzi nonostante le battute d'arresto. Dopo la fine della guerra, nel 1946, la Freeland League avvi\u00f2 dei negoziati con i governi del Suriname e dei Paesi Bassi sul possibile reinsediamento di sfollati ebrei europei nel distretto di Saramacca nel Suriname. Una delegazione della Lega guidata da Steinberg, accompagnata da Henri B. van Leeuwen e N. Fruchtbaum, visit\u00f2 il Suriname nell'aprile 1947. Nell'agosto 1948 il parlamento surinamese decise di \"sospendere la discussione fino al completo chiarimento della situazione internazionale\". I negoziati non furono mai ripresi.\nAltre attivit\u00e0 e morte.\nFu anche un prolifico scrittore yiddish, editore e attivista culturale che svolse un ruolo importante nello sviluppo del movimento yiddish. Steinberg, ebreo ortodosso, durante il suo breve mandato come commissario alla giustizia si rifiut\u00f2 di lavorare il sabato, con grande sgomento di Lenin.\nIsaac mor\u00ec a New York nel 1957. Suo figlio era lo storico dell'arte Leo Steinberg.\nVisioni politiche.\nLe idee politiche di Steinberg erano essenzialmente anarchiche, sebbene si definisse un rivoluzionario o populista di sinistra.\nA differenza di molti anarchici, Steinberg credeva che fosse possibile e necessario formare un partito politico il cui compito sarebbe stato la distruzione dello stato dall'interno. Not\u00f2, come alcuni anarchici contemporanei, che anche una federazione sindacalista consolidata non sarebbe stata completamente priva di elementi di potere organizzato. Secondo Steinberg, anche un sistema sociale relativamente libero e apolide doveva riconoscere l'esistenza di alcune strutture simili al governo, al fine di decentralizzarle, smantellarle e ulteriormente \"anarchizzare\" la societ\u00e0. Steinberg vedeva l'anarchismo come la base del socialismo rivoluzionario, piuttosto che come un programma politico concreto con un obiettivo finale. Pertanto, evit\u00f2 di equiparare le sue idee sindacaliste con l'\"anarchia\", perch\u00e9, a suo avviso, avrebbe compromesso la natura molto sottile dei principi anarchici.\nSteinberg lavor\u00f2 duramente per stabilire un territorio ebraico autogestito, ma non sostenne l'idea dello stato-nazione ebraico e fu molto critico nei confronti della politica del movimento sionista. Dopo l'istituzione dello Stato di Israele, fu a favore dell'idea di creare una federazione binazionale in Israele/Palestina e, allo stesso tempo, continu\u00f2 i suoi sforzi per stabilire un compatto insediamento ebraico autogovernato da qualche parte al di fuori del Medio Oriente."}
{"id": "8873377", "revid": "1924342", "url": "https://it.wikipedia.org/wiki?curid=8873377", "title": "Rafa\u0142 Brzozowski", "text": "Ha rappresentato la Polonia all'Eurovision Song Contest 2021 con il brano \"The Ride\".\nBiografia.\nRafa\u0142 Brzozowski \u00e8 salito alla ribalta nel 2002 con la sua partecipazione al talent show \"Szansa na sukces\". Negli anni successivi \u00e8 entrato a far parte delle nuove formazioni dei gruppi Emigranci e De Mono.\nNel 2011 ha preso parte all'edizione inaugurale del programma \"The Voice of Poland\", entrando a far parte del team di Andrzej Piaseczny e venendo eliminato poco prima della finale. Conclusa l'esperienza a \"The Voice\", il cantante ha firmato un contratto discografico con la Universal Music Polska, su cui nel 2012 ha pubblicato il suo singolo di debutto \"Tak blisko\", che ha vinto il premio per la canzone dell'estate agli Eska Music Awards. Il suo omonimo album di debutto ha raggiunto la 12\u00aa posizione della classifica polacca ed \u00e8 stato certificato disco di platino dalla Zwi\u0105zek Producent\u00f3w Audio-Video con oltre copie vendute a livello nazionale.\nNel 2014 \u00e8 uscito il suo secondo album, \"M\u00f3j czas\", che ha conquistato il 30\u00ba posto nella classifica OLiS e un disco d'oro con copie vendute in Polonia, seguito pi\u00f9 tardi nello stesso anno dal disco natalizio \"Na \u015bwi\u0119ta\". Nel 2016 ha realizzato l'album \"Borysewicz &amp; Brzozowski\" insieme al cantante e polistrumentista Jan Borysewicz.\nRafa\u0142 Brzozowski ha preso parte a \"Krajowe Eliminacje 2017\", il programma di selezione del rappresentante polacco per l'Eurovision Song Contest, classificandosi al 2\u00ba posto con il suo inedito \"Sky Over Europe\". Nello stesso anno il suo quinto album \"Moje serce to jest muzyk, czyli polskie standardy\" ha raggiunto il 36\u00ba posto nella classifica polacca.\nNel 2020 ha presentato il Junior Eurovision Song Contest 2020. A marzo 2021 l'emittente televisiva polacca TVP ha confermato di averlo selezionato internamente come rappresentante nazionale all'Eurovision Song Contest 2021 con il brano \"The Ride\". Nel maggio successivo, Rafa\u0142 si \u00e8 esibito nella seconda semifinale eurovisiva, piazzandosi al 14\u00ba posto su 17 partecipanti con 35 punti totalizzati e non qualificandosi per la finale."}
{"id": "8873380", "revid": "287204", "url": "https://it.wikipedia.org/wiki?curid=8873380", "title": "Omega Workshops", "text": "Omega Workshops Ltd. fu un laboratorio sperimentale di \"design\" per interni fondato a Londra nel 1913 da Roger Fry, un membro del Bloomsbury Group. Il laboratorio fu chiuso per motivi finanziari nel 1919.\nStoria.\nIl pittore e critico d'arte Roger Fry organizz\u00f2 nel 1910 la mostra \"Manet e i post-impressionisti\" nelle Grafton Galleries, a Londra. Il pubblico londinese rimase scioccato e si sent\u00ec provocato; anche la stampa pubblic\u00f2 critiche negative. Nonostante le reazioni negative ci fu nel 1912 una seconda mostra di Fry, nella quale erano esposti dei quasi contemporanei pittori inglesi e opere di Henri Matisse, dei fauvisti come di Pablo Picasso e Georges Braque. Il concetto del post-impressionismo fu coniato da Fry.\nNel luglio 1913 Fry fond\u00f2 a Londra, con l'aiuto del suo amico e condirettore Duncan Grant e con Vanessa Bell, e con il sostegno finanziario di compagni d'arte come George Bernard Shaw in un'elegante casa, opera dell'architetto Robert Adam, al n. 33 di Fitzroy Square, un laboratorio per progetti di interni. Egli aveva come obiettivo l'applicazione dell'arte moderna all'arredamento d'interni come alla strutturazione dei libri. \nIl laboratorio di \"design\" era allo stesso tempo uno spazio espositivo e un \"atelier\". In esso si trovavano in offerta dipinti a muro, vetrate, parti dipinte di mobili, ceramiche, stoffe, libri e molto altro da acquistare.\nNell'autunno del 1914 comparve il \"Catalogo descrittivo dell'Omega\" con testi di Fry. \nFry non aveva altri intendimenti da quelli del suo predecessore William Morris e degli artisti del movimento \"Arts and Crafts\", e non intendeva presentare alcuna protesta contro la produzione a macchina di oggetti artistici artigianali. \nTra gli attivi nel Seminario Omega si contarono artisti, oltre ai membri del Bloomsbury Group Fry, Grant e Bell, per breve tempo lo scultore francese Henri Gaudier-Brzeska e il pittore inglese Percy Wyndham Lewis. Nell'ottobre 1913 Lewis lasci\u00f2 in lite l'Omega con tre altri collaboratori, apr\u00ec il Rebel Art Centre a Londra e divenne cofondatore del Vorticismo. Altri collaboratori dell'Omega Workshops furono Dora Carrington, Henri Doucet, Winifred Gill e Nina Hamnett.\nGli artisti collaboranti non sottoscrivevano le loro opere con i loro nomi ma con la lettera greca \u03a9. Essi lavoravano tre giorni e mezzo la settimana per Omega e il loro introito ammontava a 30 scellini. Questo introito era in effetti modesto, per\u00f2 sicuro e importante per gli artisti poco noti, poich\u00e9 essi potevano dedicarsi nel tempo restante alla loro arte.\nTra gli acquirenti die prodotti esclusivi vi erano tra gli altri Maud Cunard, la madre di Nancy Cunard, Mechtilde Lichnowsky, Lady Ottoline Morrell come gli amici del Bloomsbury Group Virginia Woolf, E. M. Forster e Clive Bell. Virginia Woolf era ispirata dall'Omega Workshop e fond\u00f2 con il marito Leonard Sidney nel 1917 la Hogarth Press, le cui pubblicazioni all'inizio erano di propria mano e stampate con un torchio tipografico. La sorella di Woolf, Vanessa Bell, cre\u00f2 la copertina per l'editore.\nNel 1940 Virginia Woolf scrisse una biografia di Roger Fry.\nPoich\u00e9 il progetto Omega Workshops 1919, influenzato dal fauvismo, cubismo e post-impressionismo, realizzato con materiali costosi, per lungo tempo trov\u00f2 pochi acquirenti, anche a causa dello scoppio della prima guerra mondiale, dovette essere dotato di basi finanziarie. Fry lavor\u00f2 infine da solo nel laboratorio di Fitzroy Square, poich\u00e9 Vanessa Bell e Duncan Grant nel 1916 si erano trasferiti nella casa di campagna Charleston Farmhouse nel Sussex.\nL'ente pubblico inglese English Heritage riconobbe nel 2010 a Roger Fry e all'Omega Workshops una Targa blu, che \u00e8 esposta sulla casa di Fitzroy Square 33.\nEsposizioni.\nUna collezione di mobili e altre opere dell'Omega Workshops \u00e8 esposta nella Charleston Farmhouse nel Sussex, la ex casa di campagna di Duncan Grant e Vanessa Bell. Nel 2009 ebbe luogo nella Courtauld Gallery a Londra una mostra dal titolo: \"Beyond Bloomsbury: Designs of the Omega Workshops 1913\u201319\"."}
{"id": "8873384", "revid": "18323", "url": "https://it.wikipedia.org/wiki?curid=8873384", "title": "La musica notturna delle strade di Madrid", "text": "Il quintetto per archi Op. 30 n. 6 in do maggiore (G 324), meglio noto come La musica notturna delle strade di Madrid, \u00e8 un quintettino per strumenti a corde in do maggiore del compositore italiano Luigi Boccherini, composto nel 1780 circa.\nStoria.\nIl compositore italiano era affezionato all\u2019Infante della corte spagnola, Luigi Antonio di Borbone-Spagna, fratello del re Carlo III. Avendo Luigi sposato una donna comune, re Carlo esili\u00f2 l\u2019Infante dalla Corte madrilena e lo mand\u00f2 al palazzo di Arenas de San Pedro, nella provincia di \u00c1vila. Luigi Boccherini, essendo un cortigiano di Luigi Antonio, si trasfer\u00ec con l\u2019Infante ad Arenas de San Pedro e l\u00ec, avendo molto pi\u00f9 tempo libero per comporre, complet\u00f2 pi\u00f9 di cento composizioni musicali, incluso il quintetto per archi Op. 30 n. 6.\n\"La musica notturna delle strade di Madrid\" illustra la vivace vita notturna delle strade madrilene; il critico Jaume Tortella, riguardo a questa composizione, afferma che questa \u201csembra che guardi con nostalgia alla vivacit\u00e0 della capitale spagnola, richiamando il suono delle campane delle chiese della citt\u00e0 che suonano per la preghiera della sera, le danze popolari dei giovani madrileni, i mendicanti ciechi che cantano le loro \"villas de rueda\" fino al segnale del coprifuoco da parte della guarnigione locale con la loro Ritirata\".\nLa composizione era gi\u00e0 famosa in Spagna quando Boccherini era ancora in vita; degli arrangiamenti della Ritirata, il movimento finale, furono incorporati dal compositore nel quintetto per chitarra n. 9 in do maggiore (G 453). Il quintetto venne poi pubblicato anni dopo la morte di Boccherini, dato che egli aveva detto in una lettera all'editore Ignace Pleyel che \u201cla composizione fuori dalla Spagna sarebbe risultata inutile, pure ridicola, poich\u00e9 il pubblico non avrebbe potuto capirne il significato e i musicisti non sarebbero riusciti a suonarlo nello stesso modo\u201d.\nQuando nella seconda met\u00e0 del ventesimo secolo venne riscoperta la musica di Luigi Boccherini, la \"Ritirata\" divenne famosa perch\u00e9 Luciano Berio ne prese spunto per una composizione nella quale le quattro parti della \"Ritirata\" venivano suonate contemporaneamente, in modo sincrono e asincrono. Nonostante la sua natura un po\u2019 scherzosa, come le canzoni popolari di Berio, questa interpretazione della \"Ritirata\" \u00e8 interessante ed espande la composizione del Boccherini.\nNel 1975, il Quintetto Boccherini registr\u00f2 un\u2019interpretazione eccezionale della composizione, la quale nel 1976 vinse il Grand Prix du Disque, assegnato dall\u2019Accademia Charles Cros.\nStruttura.\n\u201cLa Musica notturna delle strade di Madrid\u201d comprende i seguenti sette movimenti:\nStrumentazione.\nLa composizione del quintetto, di una durata di tredici minuti circa, richiede: \nNella cultura di massa.\nLa composizione \u00e8 stata utilizzata in vari film, tra i quali \"Cruising\" (1980), \"Master &amp; Commander - Sfida ai confini del mare\" (2003) e \"Sherlock Holmes ed il caso della calza di seta\" (2004). La \"Passa Calle\" inoltre venne suonata durante la cerimonia d'apertura dei Giochi della XXV Olimpiade a Barcellona."}
{"id": "8873387", "revid": "119226375", "url": "https://it.wikipedia.org/wiki?curid=8873387", "title": "Quintetto per archi Op. 30 n. 6 in do maggiore", "text": ""}
{"id": "8873388", "revid": "1586625", "url": "https://it.wikipedia.org/wiki?curid=8873388", "title": "Roman Mstislavic", "text": ""}
{"id": "8873391", "revid": "123525531", "url": "https://it.wikipedia.org/wiki?curid=8873391", "title": "Monumento a Girolamo Savonarola", "text": "Il Monumento a Girolamo Savonarola si trova a Firenze, al centro dell'omonima piazza Savonarola. Scolpito da Enrico Pazzi nel 1861-1875, ebbe una storia travagliata prima di approdare nella sua collocazione attuale.\nStoria.\nL'origine dell'opera pu\u00f2 farsi risalire al 1861 quando, autonomamente e senza commissione, lo scultore ravennate Enrico Pazzi realizz\u00f2 un bozzetto con una prima versione della figura di Girolamo Savonarola, che tuttavia rimase nello studio dell'artista non trovando sul momento committenti interessati alla traduzione in marmo della proposta. Si tenga tuttavia presente, per meglio comprendere la proposta del Pazzi e l'interesse che di l\u00ec a poco si sarebbe sviluppato attorno all'idea, come in quegli anni la figura del frate assumesse un forte valore politico, anticlericale e soprattutto antipapale, da leggere in rapporto alla spinosa \"questione romana\", che chiamava in causa le relazioni tra la Chiesa cattolica e il Regno d'Italia, gi\u00e0 compromesse dall'atteggiamento mostrato da Pio IX nei confronti del Risorgimento. \nCos\u00ec, attorno a questi temi e a questa figura di frate riformatore, nel 1869, si formarono a Firenze due comitati per l'erezione di un monumento da dedicarsi al domenicano, uno dei quali individu\u00f2 in Giovanni Dupr\u00e9 l'artista a cui affidare l'esecuzione dell'opera, da collocarsi nel convento di San Marco. Nel 1870 un terzo comitato, presieduto dal principe Ferdinando Strozzi, fece sua la proposta avanzata da Enrico Pazzi, optando per una interpretazione della figura del predicatore in senso pi\u00f9 marcatamente antipapale (in opposizione a quella pi\u00f9 conciliante espressa dall'altro comitato) e ottenendo inizialmente dal Comune il permesso di erigere la scultura nel primo chiostro del convento fiorentino. Il fatto port\u00f2 (come documentato nel puntuale saggio di R\u00e9gine Bonnefoit) a forti dissapori tra il Pazzi e il Dupr\u00e9, che del precedente era stato il maestro. Tuttavia l'opera del Dupr\u00e9, per quanto ridimensionata sotto forma di lapide con rilievo e busto, fu la prima ad essere inaugurata nel 1873, e collocata nella cella del frate in San Marco. \nIl monumento del Pazzi, viceversa, a causa degli alti costi di realizzazione (e della crisi che nel frattempo aveva investito la citt\u00e0 per il trasferimento della capitale a Roma), fu terminato solo nel 1875 (l'iscrizione sulla statua riporta tuttavia la data 1876), quando oramai era stata revocata la concessione del chiostro del convento. \nDonato nello stesso anno al Municipio (nella speranza che questo trovasse una sua degna collocazione), rimase nello studio dello scultore fino al 1882 quando, il 25 giugno, fu inaugurato, inserito nella nicchia della testata sud del salone dei Cinquecento, gi\u00e0 salone del Gran Consiglio, scelta motivata per essere stato questo voluto appunto dal Savonarola, e tuttavia da pi\u00f9 parti criticata e giudicata mortificante in ragione dell'impegno profuso dall'artista e dai sottoscrittori. \nMa le tormentate vicende della statua non terminarono qui. \"Dopo la guerra 1915-1918, per commemorare la Vittoria, si prefer\u00ec porre nella nicchia del cosiddetto Salone dei Cinquecento, il gruppo di Michelangelo raffigurante il \"Genio che doma la forza bruta\", e la statua del Savonarola, scolpita dal Pazzi, fu trasferita, nel 1921, in mezzo alla piazza intitolata al grande predicatore e riformatore, ponendola sopra una base scolpita da Olindo Rimediotti\" (Bargellini-Guarnieri). A favore della scelta \u00e8 tuttavia da precisare come gi\u00e0 nel 1870 (cos\u00ec \"La Nazione\" del 17 giugno) si fosse ipotizzato di destinare l'opera alla nuova piazza. \nDescrizione.\nIn sintonia con gli intenti politici descritti, Savonarola \u00e8 raffigurato mentre solleva con la mano destra la Croce per mostrarla agli astanti, ovvero, come sottolineato nel programma del Comitato: \"nell'atto di presentare al popolo fiorentino il Cristo quale re di Firenze\". La mano sinistra, viceversa \u00e8 posta in atto protettivo sul Marzocco, simbolo delle libert\u00e0 repubblicane. \nSulla base si legge l'iscrizione:"}
{"id": "8873393", "revid": "1442080", "url": "https://it.wikipedia.org/wiki?curid=8873393", "title": "Acanthurus nigrofuscus", "text": "Acanthurus nigrofuscus \u00e8 un pesce osseo marino appartenente alla famiglia Acanthuridae.\nDistribuzione e habitat.\nL'areale della specie compre l'intero Indo-Pacifico tropicale compreso il mar Rosso arrivando a est alle Hawaii e alle isole Tuamotu, a nord al Giappone meridionale e a sud all'isola di Lord Howe.\nVive sia nelle lagune degli atolli che lungo le pareti esterne delle barriere coralline e nei canali tra le formazioni madreporiche. Si pu\u00f2 trovare perfino nei porti. Frequenta soprattutto aree ricche di alghe. Il range batimetrico in cui si pu\u00f2 incontrare va da 0 a 25 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente, e bocca piccola; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata, con lobi appuntiti. La livrea dell'adulto \u00e8 brunastra pi\u00f9 o meno scura, in alcuni esemplari con righe irregolari longitudinali grigio-azzurre. La faccia e la gola sono di un colore pi\u00f9 chiaro del corpo. Sul muso sono presenti maculature arancio. Una macchia \u00e8 presente nella parte postariore bassa della pinna dorsale, una simile ma pi\u00f9 piccola \u00e8 presente simmetricamente sulla pinna anale. La pinna caudale \u00e8 blu o violacea. Le labbra sono scure. I giovanili sono da bruno a nero bluastro con vermicolature arancio sulla testa.\nRaggiunge i di lunghezza.\nBiologia.\nGli adulti vivono in gruppetti, talvolta forma grandi banchi, soprattutto in localit\u00e0 bagnate dall'oceano. Forma gruppi misti con \"Acanthurus triostegus\". I giovani formano banchi misti con altre specie. Scaccia gli altri \"Acanthurus\" erbivori dalle localit\u00e0 di alimentazione.\nLa longevit\u00e0 raggiunge i 16 anni.\nAlimentazione.\nSi nutre di alghe bentoniche.\nPredatori.\nLa letteratura riporta come suoi predatori \"Aulostomus chinensis\", \"Cephalopholis argus\" e \"Cephalopholis miniata\".\nRiproduzione.\nSi riunisce in gruppi per la riproduzione.\nPesca.\nViene catturato con le reti per il consumo. Viene utilizzato sia crudo che cotto. Sono riportati casi di ciguatera prodotti dal consumo di questa specie. Viene pescato anche per rifornire il mercato acquariofilo.\nAcquariofilia.\n\u00c8 presente sul mercato acquariofilo.\nConservazione.\nQuesta specie non appare minacciata dato che ha un vasto areale in cui le popolazioni sembrano stabili, abbondanti e ben distribuite. Viene sfruttato dalla pesca e dalla cattura di esemplari per il mercato acquariofilo ma non si tratta di un prelievo consistente."}
{"id": "8873396", "revid": "1563111", "url": "https://it.wikipedia.org/wiki?curid=8873396", "title": "Jim Youngs", "text": "Carriera.\nNato nel 1956 a Old Bethpage, nello stato di New York, Youngs \u00e8 apparso in film come \"The Wanderers - I nuovi guerrieri\", \"Footloose\", \"Out of Control\" e \"Spalle larghe\".\nNel 1990 ha interpretato il cognato poliziotto di Michael Santana, Richard Burns, in un episodio della quarta stagione della serie TV \"Oltre la legge - L'informatore\". Nel 1994 ha indossato invece i panni di Frank Benson in una puntata di \"Babylon 5\"."}
{"id": "8873443", "revid": "439868", "url": "https://it.wikipedia.org/wiki?curid=8873443", "title": "Agder (disambigua)", "text": ""}
{"id": "8873444", "revid": "767487", "url": "https://it.wikipedia.org/wiki?curid=8873444", "title": "Chiesa della Madonna delle Grazie (San Paolo d'Argon)", "text": "La chiesa di Santa Maria delle Grazie conosciuta anche come Santa Maria in Colle d'Argon \u00e8 un luogo di culto cattolico di San Paolo d'Argon posto sul colle d'Argon, da cui prende il nome, ed \u00e8 risalente al XII secolo.\nStoria.\nLa chiesa ha una storia molto antica, vi era infatti un piccolo sacello ampliato tra l'XI e il XII secolo. Il sacello divenne la parte absidale anche se non perfettamente in asse con il nuovo fabbricato. La chiesa era inserita in una struttura monacale benedettina, poi soppressa. Nel 1121 papa Callisto II autorizz\u00f2 l'allora priore Alberto con una bolla pontificia, di farsi carico dell'oratorio di Santa Maria in Argon, del monastero e di altre propriet\u00e0 ponendole sotto la protezione della sede vescovile di Bergamo.\nIl sacello originale aveva una struttura con stilemi simili al tempio di Santa Croce di Bergamo, e alla chiesa della Madonna dell'Olmo di Verdellino che indicherebbero la sua creazione a un periodo preromanico, confermato dalla composizione tricora che riporta all'arte paleocristiana.\nLa chiesa fu oggetto di ampliamenti con aggiunta di ulteriori locali. Una modifica fu fatta nel 1516, quando furono aggregati due vani posti sia a sud che a nord che divennero poi il presbiterio della nuova chiesa. \nIl secolo successivo furono realizzati i due portici laterali con il rifacimento della facciata. Del 1617 \u00e8 l'ampliamento della cappella posta a meridione dedicata alla Madonna, con la creazione di un nuovo altare dove fu posta la statua della Vergine.\nSempre nel 1617 furono realizzati gli affreschi di Pietro Baschenis raffiguranti \"Assunzione della Vergine\", \"Nativit\u00e0 di Ges\u00f9\", e \"Presentazione di Maria al Tempio\" andati perduti. Durante i restauri del XXI secolo si sono rimosse le pitture pi\u00f9 recenti, ritenendo di poter recuperare quelle seicentesche, vennero alla luce dipinti molto precedenti, raffiguranti \"Trasfigurazione di Cristo sul monte Tabor\" e l\"'incoronazione di Maria\" e i \"dottori della chiesa\" probabilmente del Quattrocento. Affreschi risalenti al XV e XVI secolo sono presenti sul lato del porticato esterno, mentre quello risalente al Seicento dell'abside era stato coperto da un'ulteriore dipinto del XIX secolo, poi recuperato.\nLa chiesa fu oggetto di restauro del 2000 a opera della Soprintendenza Archeologica della Lombardia con il recupero di alcuni decori.\nDescrizione.\nEsterno.\nL'edificio di culto \u00e8 posto in una zona a 482 m s.l.m. raggiungibile sia sul versante proveniente da San Paolo d'Argon che da Torre de' Roveri, e si compone di pi\u00f9 corpi dii fabbrica risalenti a periodi differenti.\nDi particolare interesse \u00e8 l'antica zona absidale tricora risalente all'edificio originale, con l'esclusione delle finestre rettangolari e del tetto.\nCampanile.\nLa torre campanaria \u00e8 collocata in posizione centrale e fa da raccordo tra la zona absidale e la navata, posizione dovuta al rimaneggiamento del fabbricato, originariamente era posto sulla facciata. Molti altri edifici sul territorio presentano la medesima soluzione sia nel monastero di Fontanella e a Santa Maria del monte Misma, soluzioni che si collegano ad abbazie francesi cluniacensi.\nInterno.\nL'interno a unica navata e a pianta rettangolare ha due accessi posti lateralmente, uno che collega con la cappella della Madonna a destra mentre quello a sinistra si collega con il portico esterno. Dopo la cappella mariana vi \u00e8 un transetto che ospita gli antichi affreschi che potrebbero essere dell'artista Pietro Baschenis in particolare nella parte della voltina raffiguranti quattro clipei di figure femminili, parti per\u00f2 molto ammalorati. La zona presbiterale \u00e8 anticipata dall'arco trionfale, ed \u00e8 di misura inferiore rispetto all'aula e a pianta trilobata, parte sicuramente pi\u00f9 antica."}
{"id": "8873450", "revid": "287204", "url": "https://it.wikipedia.org/wiki?curid=8873450", "title": "Alfredo V\u00e1squez Cobo", "text": "\u00c8 stato ministro della guerra della Colombia per due volte, dal 21 febbraio 1903 al 7 agosto 1904 e dal 14 marzo 1908 al 22 marzo 1909. \nInoltre \u00e8 stato ministro degli esteri dal 1 giugno 1906 al 9 marzo 1908 e ministro dell\u2019istruzione dall\u201911 novembre 1921 al 28 novembre 1921.\nHa comandato l'esercito Colombiano durante la Guerra tra Colombia e Per\u00f9 del 1932-1933 successivamente alla quale si ritir\u00f2 dall'attivit\u00e0 politica e militare.\nEra rappresentante del Partito Conservatore Colombiano.\nBiografia.\nAlfredo V\u00e1squez nacque a Cali il 9 febbraio 1869 da Jos\u00e9 V\u00e1squez C\u00f3rdoba e da Carmen Cobo. \nV\u00e1squez si laure\u00f2 in ingegneria civile presso l'Universit\u00e0 di Oxford, nel Regno Unito e poi in Francia come ingegnere militare presso l'\u00c9cole sp\u00e9ciale militaire de Saint-Cyr. Dopo il ritorno in Colombia, lavor\u00f2 alla costruzione della Ferrocarril del Pac\u00edfico, la linea ferroviaria tra l'interno del Paese e la costa del Pacifico."}
{"id": "8873454", "revid": "933835", "url": "https://it.wikipedia.org/wiki?curid=8873454", "title": "Giambattista Carli", "text": "Biografia.\nNato all'Aquila dalla nobile famiglia Carli, entr\u00f2 nella vita ecclesiastica e divent\u00f2 arciprete della chiesa di Santa Maria Paganica, abate della chiesa di Santa Maria Assunta a Bominaco e canonico della cattedrale dell'Aquila. Il 28 luglio 1514 fu nominato vescovo di Valva e Sulmona da papa Leone X e mantenne l'incarico fino al 1519, quando si dimise. Fu inoltre dotto di teologia e partecip\u00f2 al concilio Lateranense V (1512-1517)."}
{"id": "8873455", "revid": "6923", "url": "https://it.wikipedia.org/wiki?curid=8873455", "title": "Nylon (periodico)", "text": "Nylon (reso graficamente NYLON) \u00e8 una rivista mensile statunitense.\nFondata nel 1999, nell'ambito dei Webby Award \u00e8 stata onorata nella categoria Magazine del 2008."}
{"id": "8873458", "revid": "88740", "url": "https://it.wikipedia.org/wiki?curid=8873458", "title": "Della Pergola", "text": ""}
{"id": "8873459", "revid": "36426", "url": "https://it.wikipedia.org/wiki?curid=8873459", "title": "Via ferrata aretina", "text": ""}
{"id": "8873460", "revid": "36426", "url": "https://it.wikipedia.org/wiki?curid=8873460", "title": "Strada ferrata aretina", "text": ""}
{"id": "8873468", "revid": "123169288", "url": "https://it.wikipedia.org/wiki?curid=8873468", "title": "Techtronic Industries", "text": "Techtronic Industries Company Limited \u00e8 un\u2019azienda multinazionale operante nella progettazione, produzione e vendita di elettroutensili, accessori, utensili manuali, attrezzatura da giardino e per la cura dei pavimenti. Il portafoglio di marchi di TTI, destinato sia ad utilizzatori professionali che a privati (DIY), include: Milwaukee, AEG, Ryobi, Homelite, Empire, Imperial Blades, Stiletto, Hart, Hoover, Oreck, Vax e Dirt Devil."}
{"id": "8873472", "revid": "1097011", "url": "https://it.wikipedia.org/wiki?curid=8873472", "title": "Javier Carter", "text": ""}
{"id": "8873479", "revid": "287204", "url": "https://it.wikipedia.org/wiki?curid=8873479", "title": "S\u00f6dert\u00e4lje Basketbollklubb (femminile)", "text": "La sezione femminile del S\u00f6dert\u00e4lje Basketbollklubb (o SBBK) \u00e8 una societ\u00e0 svedese di pallacanestro con sede a S\u00f6dert\u00e4lje.\nStoria.\nLa societ\u00e0 \u00e8 stata fondata nel 1968.\nHa partecipato a due edizioni di Coppa dei Campioni e a due edizioni di Coppa Ronchetti.\nHa vinto dodici campionati svedesi, di cui nove consecutivi dal 1977 al 1985."}
{"id": "8873481", "revid": "156341", "url": "https://it.wikipedia.org/wiki?curid=8873481", "title": "BBK S\u00f6dert\u00e4lje", "text": ""}
{"id": "8873485", "revid": "110157", "url": "https://it.wikipedia.org/wiki?curid=8873485", "title": "Gary Owers", "text": "Carriera.\nGiocatore.\nEsordisce tra i professionisti nella stagione 1986-1987 all'et\u00e0 di 18 anni con la maglia del , club in cui gi\u00e0 aveva giocato nelle giovanili e che nella sua prima stagione in prima squadra retrocede dalla seconda alla terza divisione inglese, risalendo per\u00f2 in seconda divisione dopo un solo anno grazie alla vittoria della Third Division 1987-1988; Owers gioca poi in seconda divisione nelle stagioni 1988-1989 e 1989-1990, la seconda delle quali conclusa con una promozione in prima divisione, categoria in cui esordisce all'et\u00e0 di 22 anni nella stagione 1990-1991 realizzandovi una rete in 38 presenze (ovvero tutte quelle in programma in campionato); la stagione si chiude con un penultimo posto in classifica per i \"Black Cats\", che l'anno seguente raggiungono per\u00f2 la finale di FA Cup, perdendola per 2-0 contro il . In campionato il club non ottiene invece grandi risultati, arrivando in diciannovesima posizione; dopo un ventunesimo posto nella stagione 1992-1993 (evitando in extremis la retrocessione in terza divisione), nella stagione 1993-1994, l'ultima di Owers nel club, arriva invece un dodicesimo posto in classifica.\nNell'estate del 1994 dopo 320 presenze e 25 reti in partite di campionato con la maglia del Sunderland Owers viene infatti ceduto a titolo definitivo per 250000 sterline al , altro club di seconda divisione: qui, dopo una retrocessione in terza divisione nella sua prima stagione in squadra, gioca per altre 3 stagioni in questa categoria, conquistando una promozione in seconda divisione al termine della stagione 1997-1998, la sua ultima nel club, con cui mette a segno complessivamente 9 reti in 130 partite di campionato. Passa quindi al , con la cui maglia gioca per 4 stagioni consecutive in terza divisione, per un totale di 154 presenze e 12 reti in partite di campionato. Nei 5 anni seguenti, fino al definitivo ritiro nel 2007 all'et\u00e0 di 39 anni, gioca poi in vari club semiprofessionistici, in cui spesso ha il doppio ruolo di giocatore ed allenatore.\nAllenatore.\nDal 2003 al 2005 \u00e8 stato contemporaneamente allenatore e giocatore del in Southern Football League (che all'epoca era la sesta divisione inglese); nella stagione successiva ricopre un doppio ruolo analogo al , club di Conference National (quinta divisione e pi\u00f9 alto livello calcistico inglese al di fuori della Football League), dove ottiene un diciannovesimo posto in classifica conquistando la salvezza all'ultima giornata grazie ad una vittoria casalinga per 2-0 contro lo il 29 aprile 2006; il 27 agosto 2006, dopo un deludente inizio della stagione 2006-2007, viene per\u00f2 esonerato. Nella stagione 2006-2007 allena il in Conference South (sesta divisione), sempre anche con il ruolo aggiuntivo di giocatore; dopo un breve periodo da solo giocatore al , ritorna ad allenare nella stagione 2009-2010 come vice dell', in Conference National, mantenendo poi l'incarico anche per la stagione 2010-2011. Dopo una stagione come collaboratore tecnico al in seconda divisione, nella stagione 2012-2013 \u00e8 sia allenatore dell'Under-18 che vice della prima squadra del , in quarta divisione; nella stagione 2013-2014 rimane ai \"Pilgrims\", ma con il solo ruolo di vice della prima squadra. Il 9 marzo 2015, dopo alcuni mesi di inattivit\u00e0, ha iniziato a lavorare con un ruolo dirigenziale nel settore giovanile del , club della prima divisione scozzese; dopo soli 3 mesi si dimette per\u00f2 dall'incarico per andare a lavorare come vice di Malcolm Crosby al , club di National League (nuovo nome assunto nel frattempo dalla Conference National). Nel novembre del 2015, all'esonero di Crosby, lascia per\u00f2 a sua volta il club. Nel febbraio del 2016 torna al Bath City, in National League South (sesta divisione), allenando poi il club bianconero anche per l'intera stagione 2016-2017 e nelle prime settimane della stagione 2017-2018: si dimette infatti dai \"Romans\" il 13 settembre 2017 per firmare il giorno stesso un contratto con il , con cui per\u00f2 a fine stagione retrocede in National League South; inizialmente viene riconfermato alla guida del club nonostante la retrocessione, ma il 12 settembre 2018, un giorno prima dell'anniversario della sua assunzione, viene esonerato a causa dei cattivi risultati ottenuti nelle prime giornate di campionato."}
{"id": "8873489", "revid": "36426", "url": "https://it.wikipedia.org/wiki?curid=8873489", "title": "Viale Matteotti", "text": ""}
{"id": "8873492", "revid": "767487", "url": "https://it.wikipedia.org/wiki?curid=8873492", "title": "The Yin Yang Master", "text": "The Yin Yang Master \u00e8 un film cinese del 2021 di genere wuxia diretto da regista Li Weiran che vede protagonisti Chen Kun and Zhou Xun. \u00c8 un adattamento del videogioco \"Onmy\u014dji\" di NetEase game, che a sua volta \u00e8 tratto dall'omonima serie di romanzi scritti da Baku Yumemakura. Il titolo fa riferimento a una figura storica realmente esistita, Abe no Seimei, un astrologo giapponese che visse nel periodo Heian attorno a cui sono nate numerose leggende.\nFilmato nel 2018 e distribuito in Cina il 12 febbraio 2021, in occasione del Capodanno Cinese, \"The Yin Yang Master\" \u00e8 stato acquisito per la distribuzione internazionale da Netflix.\nTrama.\nLa Terra \u00e8 in procinto di diventare il campo di battaglia di una devastante guerra tra demoni, che minacciano battaglia per il controllo di un potente artefatto magico.\nQing Ming \u00e8 un mezzo-umano e mezzo-demone che si trova nella scomoda posizione di vivere a cavallo tra i due mondi. Quando il re dei demoni minaccia il suo assalto pi\u00f9 devastante, il maestro Yin Yang dovr\u00e0 fare i conti con la sua natura ibrida e cos\u00ec scongiurare la calamit\u00e0 che si sta per abbattere su tutti loro. Per portare a termine l'impresa, Qin Ming dovr\u00e0 allearsi anche con la guardia screditata Yuan Boya, con cui aveva stretto un patto in passato."}
{"id": "8873497", "revid": "156341", "url": "https://it.wikipedia.org/wiki?curid=8873497", "title": "Paris Racing Basket (femminile)", "text": ""}
{"id": "8873500", "revid": "1318658", "url": "https://it.wikipedia.org/wiki?curid=8873500", "title": "Acido gentisico", "text": "L'acido gentisico o acido 2,5 diidrossibenzoico \u00e8 un acido fenolico. La struttura \u00e8 costituita da un anello benzenico con un gruppo carbossilico (-COOH), come nell'acido benzoico, e due gruppi idrossilici (-OH) come sostituenti in posizione 2 e 5.\nIsolato nelle radici di Genziana lutea da cui prende il nome, l'acido gentisico \u00e8 un metabolita attivo della degradazione dell'acido salicilico e possiede un ampio spettro di attivit\u00e0 biologica. Oltre ad essere un agente analgesico, antinfiammatorio, antiossidante, antireumatico, antiartritico e citostatico, l'acido gentisico inibirebbe l'ossidazione delle lipoproteine a bassa densit\u00e0 nel plasma umano. Uno studio ha dimostrato che l'acido gentisico \u00e8 un inibitore del fattore di crescita dei fibroblasti. Come principio attivo farmaceutico \u00e8 registrato dall'OMS con nome non proprietario: \"Gentisic acid\". L'attivit\u00e0 antiossidante e le propriet\u00e0 radioprotettive dell'acido gentisico sono esercitate dal suo gruppo fenossile. Viene anche utilizzato nei cosmetici, con nome INCI: come agente sbiancante per la pelle per il trattamento dei disturbi della pigmentazione influenzando la sintesi della melanina attraverso l'inibizione dell'attivit\u00e0 della tirosinasi melanosomiale. L'acido gentisico \u00e8 anche un biomarcatore del carcinoma a cellule renali.\nL'acido gentisico \u00e8 un comune metabolita secondario nelle piante e pu\u00f2 essere rilevato in sangue, feci, urina dell'uomo oltre ad essere un prodotto minore (1%) della degradazione metabolica dell'aspirina.\nOccorrenza in natura.\nLa presenza dell'acido gentisico in varie piante viene considerata una risposta, assieme all'acido salicilico, ad attacchi da parte di agenti patogeni. Con altri acidi fenolici l'acido gentisico rientrerebbe nel complesso sistema di difesa dei vegetali. Nel citosol l'acido gentisico, assieme all'acido 2,3 diidrossibenzoico, \u00e8 un prodotto del metabolismo dell'acido salicilico. Come tutti gli acidi fenolici nelle cellule vegetali l'acido gentisico influenza la respirazione mitocondriale. In vari esperimenti, solo l'acido gentisico rispetto ad altri acidi fenolici, ha aumentato il tasso di riduzione del citocromo c e ha generato una perdita di integrit\u00e0 della membrana esterna.\nL'acido gentisico \u00e8 tra i pi\u00f9 diffusi acidi aromatici nel mondo vegetale, identificato in Poaceae (graminacee), Fabaceae (es. Glycine max), Cucurbitaceae, Euphorbiaceae, Sterculiaceae (es.Theobroma cacao), ecc.\nSi trova e si presume sia uno degli attivi degli estratti medicinali di alcune piante come: \"Gentiana lutea\", \"Alchornea cordifolia, Hibiscus rosa-sinensis, Salix scc.\"\n\u00c8 stato trovato anche in alcune alghe ed in varie specie di funghi del genere: Pleurotus, Lactarius, Macrolepiota, Termitomyces, Russula, Agaricus, Cantharellus, ecc.\nL'acido gentisico \u00e8 stato rilevato anche in numerosi frutti commestibili.\nL'acido gentisico \u00e8 stato rilevato anche in vino rosso (3 \u00b5mol/L), vino bianco (1 \u00b5mol / L) e birra (2 \u00b5mol / L).\nProduzione.\nL'acido gentisico \u00e8 prodotto dalla carbossilazione dell'idrochinone. \nQuesta conversione \u00e8 un esempio di una reazione di Kolbe-Schmitt.\nStoricamente, l'acido gentisico veniva prodotto dall'acido 5-bromosalicilico fondendolo con idrossido di sodio. \nInoltre, Ferdinand Tiemann riusc\u00ec nel 1881 fondendo idrossido di potassio con gentisinaldeide, che era prodotta da idrochinone e cloroformio in presenza di soluzione di idrossido di sodio. \nAcido gentisico \u00e8 prodotto dalla carbossilazione di idrochinone utilizzando la reazione Kolbe-Schmitt.\nLa sintesi \u00e8 possibile anche a pressione atmosferica facendo bollire l'idrochinone con tetracloruro di carbonio e polvere di rame. Il tetracloruro di carbonio \u00e8 redox equivalente all'anidride carbonica. \nL'ossidazione dell'acido salicilico con il persolfato di potassio produce acido gentisico in presenza di solfato di ferro (persolfato di Elbs). \nIn alternativa, il composto pu\u00f2 essere sintetizzato dall'acido salicilico tramite l'ossidazione del persolfato di Elbs. \nReazioni.\nLa bromurazione diretta dell'acido gentisico produce acido 3-bromodisico. Un eccesso di bromo conduce alla eliminazione del gruppo carbossilico, con conseguente bromanil (2,3,5,6-tetrabromo-1,4-benzochinone). Quando l'acido bromogenetico viene riscaldato a 160\u00a0\u00b0C in presenza di acqua, si forma bromoidrochinone. \nL'acetilazione con anidride acetica produce acido diacetilgentisico, che fonde a 118\u2013119\u00a0\u00b0C. Con il diazometano si pu\u00f2 stabilire il metilestere. La nitrazione diretta dell'acido gentisico \u00e8 possibile solo con basse rese con acido nitrico molto diluito, avviene principalmente un'ossidazione con formazione di acido ossalico. Anche la nitrazione diretta del derivato diacetilico fallisce. Tuttavia, l'acido 3-nitrogentisico pu\u00f2 essere sintetizzato tramite l'estere metilico dell'acido diacetilgentisico. La riduzione con stagno (II) cloruro e acido cloridrico trasforma l'acido 3-nitrogentisico in acido 3-amminogentisico.\nCome la maggior parte dei derivati dell'idrochinone, l'acido gentisico pu\u00f2 essere facilmente ossidato.\nIn presenza dell'enzima gentisato 1,2-diossigenasi, l'acido gentisico reagisce con l'ossigeno per dare maleilpiruvato:\nApplicazioni.\nIl gentisato di zinco e di manganese possono essere usati come catalizzatori per la formazione del poliestere. \nIn laboratorio, viene utilizzato come matrice campione nella spettrometria di massa di desorbimento / ionizzazione laser assistita da matrice (MALDI), ed \u00e8 stato dimostrato che rileva convenientemente peptidi che incorporano la frazione di acido boronico mediante MALDI. \nL'acido gentisico \u00e8 utilizzato come intermedio nella produzione di prodotti farmaceutici (in particolare analgesici e farmaci antinfiammatori) e altri composti organici.\nL'acido gentisico viene facilmente ossidato e viene utilizzato come eccipiente antiossidante in alcune preparazioni farmaceutiche. \nL'acido gentisico, come l'acido salicilico, inibisce la formazione di prostaglandine in risposta ai lipopolisaccaridi, presumibilmente tramite l'inibizione dell'attivit\u00e0 della COX. ed \u00e8 stato utilizzato come farmaco antinfiammatorio. \nIl gentisato di sodio \u00e8 usato come farmaco contro la febbre reumatica. L'acido 2-aminogentisico ha propriet\u00e0 antibiotiche contro i batteri gram-positivi e gram-negativi."}
{"id": "8873508", "revid": "767487", "url": "https://it.wikipedia.org/wiki?curid=8873508", "title": "John Darnielle", "text": "Biografia.\nNato nel 1968 a Bloomington da un professore d'inglese e da una bibliotecaria, vive e lavora a Durham con la moglie Lalitree e i loro due figli.\nAppassionato di Wrestling fin da bambino, nel 1985 si \u00e8 laureato alla Claremont High School, e, dopo un periodo si dipendenza da eroina e metanfetamina, ha seguito un corso da infermiere e ha lavorato al Metropolitan State Hospital di Norwalk prima di completare gli studi nel 1995 al Pitzer College.\nNel 1991 ha fondato la band The Mountain Goats prendendo il nome dal brano Big Yellow Coat di Screamin' Jay Hawkins nel quale il cantante descrive in maniera iperbolica il suo cappotto giallo.\nNel 2008 ha pubblicato il suo primo libro: il saggio/memoir \"Master of reality\" dedicato all'omonimo album dei Black Sabbath e nel 2014 ha esordito nella narrativa con il romanzo \"Il lupo nel furgone bianco\" con il quale \u00e8 entrato nella longlist del National Book Award per la narrativa e ha vinto un Premio Alex l'anno successivo."}
{"id": "8873517", "revid": "439868", "url": "https://it.wikipedia.org/wiki?curid=8873517", "title": "Awad (disambigua)", "text": ""}
{"id": "8873521", "revid": "36426", "url": "https://it.wikipedia.org/wiki?curid=8873521", "title": "Piazza Massimo D'Azeglio", "text": ""}
{"id": "8873534", "revid": "122376127", "url": "https://it.wikipedia.org/wiki?curid=8873534", "title": "Rap-Up", "text": "Rap-Up \u00e8 una rivista trimestrale statunitense, fondata nel 2001 da Devin Lazerine, che si occupa di musica hip hop e R&amp;B."}
{"id": "8873542", "revid": "181699", "url": "https://it.wikipedia.org/wiki?curid=8873542", "title": "Kre\u010d\u012bv", "text": ""}
{"id": "8873543", "revid": "181699", "url": "https://it.wikipedia.org/wiki?curid=8873543", "title": "Zabolot\u012bv", "text": ""}
{"id": "8873545", "revid": "1305772", "url": "https://it.wikipedia.org/wiki?curid=8873545", "title": "Revelaci\u00f3n", "text": "Revelaci\u00f3n \u00e8 il secondo EP della cantante statunitense Selena Gomez, pubblicato il 12 marzo 2021 dalla Interscope Records.\nProduzione.\nSelena Gomez ha inizialmente annunciato l'intenzione di registrare il suo primo disco in lingua spagnola in un'intervista concessa alla rivista \"Dazed\" a febbraio 2020. Nel gennaio del 2021 la cantante ha ripubblicato un suo tweet del 2011 in cui esprimeva interesse nel pubblicare un album in spagnolo, annunciando l'imminente arrivo del progetto promesso dieci anni dopo. In un'intervista con Zane Lowe, la cantante ha rivelato: \u00abLavorare a un progetto in lingua spagnola \u00e8 qualcosa che voglio fare da dieci anni ormai, perch\u00e9 sono cos\u00ec fiera delle mie origini, e sento veramente di volerlo realizzare concretamente. Con tutte le divisioni che ci sono nel mondo, c'\u00e8 qualcosa nella musica latina che fa sentire le stesse cose a tutte le persone.\u00bb\nData la pandemia di COVID-19, l'intero album \u00e8 stato in home recording. Selena Gomez e i suoi collaboratori hanno comunicato attraverso Zoom per la realizzazione dei pezzi. La cantante ha inoltre rivelato di avere assunto un insegnante di spagnolo, lingua che parlava scioltamente fino all'et\u00e0 di 7 anni ma che poi ha smesso di utilizzare e in gran parte dimenticato, per migliorare il suo lessico e la sua pronuncia.\nPubblicazione.\nTitolo, copertina e data di pubblicazione di \"Revelaci\u00f3n\" sono stati resi noti il 27 gennaio 2021, mentre la lista tracce \u00e8 stata svelata il successivo 2 marzo. Nei giorni antecedenti alla pubblicazione del disco la cantante ha pubblicato le anteprime dei quattro brani inediti sui suoi account social. \"Revelaci\u00f3n\" \u00e8 uscito a livello globale in formato fisico e digitale il 12 marzo 2021; in Giappone il CD \u00e8 invece disponibile dalla settimana successiva.\nPromozione.\nSelena Gomez ha annunciato \"De una vez\", il singolo apripista dell'EP, sui suoi account social la mattina del 14 gennaio 2021; \u00e8 stato pubblicato all'una di notte del 15 gennaio 2021 (ora italiana) su tutte le piattaforme digitali insieme al relativo video musicale. Il singolo ha visto un successo commerciale limitato, debuttando al 62\u00ba posto nella hit parade spagnola e al 92\u00ba nella classifica statunitense. \"De una vez\" \u00e8 stato in lizza ai Latin Grammy Awards nella categoria dedicata al miglior video musicale, divenendo la prima candidatura della cantante nell'ambito delle premiazioni della Recording Academy.\nPi\u00f9 fortunato \u00e8 stato il secondo singolo, \"Baila conmigo\", una collaborazione con il cantante portoricano Rauw Alejandro uscita due settimane dopo, il 29 gennaio 2021. Seppur fermandosi al 72\u00ba posto negli Stati Uniti, \"Baila conmigo\" ha raggiunto la top ten delle classifiche dei singoli in Messico e Spagna.\nIl 4 marzo 2021 \u00e8 uscito il terzo singolo, \"Selfish Love\", una collaborazione con DJ Snake. Selena Gomez aveva gi\u00e0 collaborato con il DJ francese nel 2018 sul singolo \"Taki Taki\".\nAccoglienza.\nMatt Collar di AllMusic ha trovato la Gomez \u00abartisticamente impavida\u00bb nel nuovo progetto, apprezzando la valorizzazione delle sue radici latine e la sofisticatezza del suo sound pop, che crea \u00abun'atmosfera romantica\u00bb combinata con \u00abuna suadente vulnerabilit\u00e0\u00bb. Hannah Mylrea del \"NME\" ha affermato che l'EP aggiunge un \u00absapore R&amp;B e reggaeton\u00bb al catalogo musicale di Selena Gomez, aggiungendo che \u00abnonostante il cambiamento nel sound, la cantante non si sottrae del tutto alla sua abilit\u00e0 di realizzare una canzone pop orecchiabile\u00bb.\nMarcus Jones, scrivendo per \"Entertainment Weekly\", ha ritenuto l'EP un rischio per la cantante, che ha definito come \u00abuna musicista molto pi\u00f9 versatile di quanto le sia stato dato credito in tutta la sua carriera\u00bb. Il critico di \"Rolling Stone\" Lucas Villa ha visto \"Revelaci\u00f3n\" come un \u00abaccattivante flirt\u00bb della Gomez con la musica latina, attraverso il quale scopre \u00abil suo \"groove\" tra ritmi reggaeton\u00bb. Ha elogiato la voce della cantante, descritta come \u00abseducente\u00bb, e la produzione \u00abmagistrale\u00bb di Tainy che confonde le linee tra il pop e la musica latina, suggerendo che l'avventura nella musica latina della cantante merita di proseguire con un album in studio. \nSuccesso commerciale.\n\"Revelaci\u00f3n\" ha segnato il pi\u00f9 grande debutto nella Top Latin Albums statunitense per un'artista femminile da \"El Dorado\" di Shakira del 2017, primato poi conquistato da \"KG0516\" di Karol G, esordendo in vetta alla classifica grazie a unit\u00e0. Di queste, sono esemplari fisici e digitali, e le restanti sono \"stream-equivalent units\" equivalenti a 12,21 milioni di riproduzioni in streaming delle singole tracce."}
{"id": "8873548", "revid": "119272164", "url": "https://it.wikipedia.org/wiki?curid=8873548", "title": "Giuni Russo (disambigua)", "text": ""}
{"id": "8873549", "revid": "2029291", "url": "https://it.wikipedia.org/wiki?curid=8873549", "title": "Campionati europei di atletica leggera 1934 - 200 metri piani", "text": "I 200 metri piani maschili ai campionati europei di atletica leggera 1934 si sono svolti tra l'8 ed il 9 settembre 1934.\nRisultati.\nSemifinali.\nPassano alla finale i primi tre atleti di ogni batteria ()."}
{"id": "8873558", "revid": "63756", "url": "https://it.wikipedia.org/wiki?curid=8873558", "title": "Igor Mel'\u010duk", "text": "Professore emerito di linguistica e traduzione all'Universit\u00e0 di Montr\u00e9al, i suoi principali studi si basano sulla linguistica teorica (semantica, sintassi e morfologia), la lessicografia (in particolare francese), la descrizione di lingue esotiche (africane, australiane, siberiane, caucasiche) e l'elaborazione del linguaggio naturale nell'intelligenza artificiale.\n\u00c8 particolarmente noto per lo sviluppo della Teoria Senso-Testo.\nAttivit\u00e0 scientifiche.\nFormazione.\nIgor Mel'\u010duk nasce nel 1932 da una famiglia ebraica di Odessa, nell'Ucraina sovietica. Dal 1950 al 1959 studia filologia romano-germanica all'Universit\u00e0 di Mosca e consegue il master nella comparazione della semantica francese e spagnola. \nNel 1962 ottiene il dottorato in linguistica intitolato \"Problemi teorici dell'analisi automatica del testo\" all'Accademia delle scienze dell'URSS, diretto da Vja\u010deslav Vsevolodovi\u010d Ivanov (1929-2017). I lavori di Ivanov influenzano in maniera importante le concezioni di Mel'\u010duk. In particolare durante la Conferenza di Linguistica Matematica del 1959, propone un ritorno sulla riflessione della lingua intermediaria, nel solco diretto del linguista polacco Jan Niecis\u0142aw Baudouin de Courtenay.\nLo stesso Mel'\u010duk ha dichiarato di essere stato influenzato dalle teorie linguistiche francesi di \u00c9mile Benveniste e Lucien Tesni\u00e8re. Definisce la linguistica moderna una scienza che deve darsi come compito principale la costruzione dei modelli formali della lingua umana, seguendo i principi ideologici della teoria generativo-trasformazionale di Noam Chomsky.\nLa sua posizione linguistica \u00e8 prima di tutto legata alla linguistica formale, pi\u00f9 vicina alla scuola di Praga o a quella di Copenaghen, piuttosto che alla linguistica cognitiva, alla quale \u00e8 stato a volte associato. Questa confusione \u00e8 dovuta alla tardiva diffusione dei suoi lavori di ricerca, date le difficolt\u00e0 di comunicazione tra occidente e oriente consecutive al suo esilio nord-americano, risalente al 1977.\nCarriera universitaria.\nIgor Mel'\u010duk ha lavorato come professore di linguistica all'Istituto di linguistica dell'Accademia delle Scienze di Mosca (\"\u0418\u043d\u0441\u0442\u0438\u0442\u0443\u0442 \u044f\u0437\u044b\u043a\u043e\u0437\u043d\u0430\u043d\u0438\u044f \u0410\u043a\u0430\u0434\u0435\u043c\u0438\u0438 \u043d\u0430\u0443\u043a \u0421\u0421\u0421\u0420\"). I suoi primi lavori in Unione Sovietica riguardano il dominio della traduzione automatica. A partire dal 1956, sviluppa con la matematica Olga Kulagina (1932-2005) un sistema di traduzione automatica francese-russo, prima di interessarsi a un algoritmo di traduzione russo-ungherese, per il quale concepisce l'idea di una lingua intermediaria.\nModello Senso-Testo.\nA partire dal 1965, Mel'\u010duk presenta un approccio innovatore del lessico elaborato secondo i principi della teoria linguistica Senso-Testo, che viene sviluppata con la collaborazione di Aleksandr Zholkovskij. Questo modello \u00e8 stato progressivamente sviluppato negli anni dallo stesso Mel'\u010duk (1974, 1988, 1997).\nIl suo principio fondamentale \u00e8 di elaborare delle descrizioni formali e descrittive delle lingue naturali che possano servire da base alla costruzione dei modelli Senso-Testo adattabili a tutte le lingue.\nLe applicazioni del modello Senso-Testo concernano soprattutto:\nL'insieme dei suoi lavori di ricerca scientifica \u00e8 stato un punto di riferimento importante in Russia, nei paesi dell'ex Unione Sovietica, ma anche in Occidente, specialmente per il gruppo francese CETA di Bernard Vauquois a Grenoble.\nPolitica.\nNel 1977 a Mel'\u010duk \u00e8 stata tolta la cattedra universitaria per aver pubblicamente dato sostegno ad alcuni dissidenti del regime sovietico, come il premio Nobel Andrej Sacharov, Andrej Sinjavskij e Julij Dani\u0117l'. Da allora vive in Canada, a Montr\u00e9al."}
{"id": "8873568", "revid": "1160255", "url": "https://it.wikipedia.org/wiki?curid=8873568", "title": "Igor Melchuk", "text": ""}
{"id": "8873570", "revid": "1097011", "url": "https://it.wikipedia.org/wiki?curid=8873570", "title": "Adris de Le\u00f3n", "text": "Carriera.\nCon la ha disputato i Campionati mondiali del 2014."}
{"id": "8873575", "revid": "712828", "url": "https://it.wikipedia.org/wiki?curid=8873575", "title": "La mia prima volta - My Lesbian Experience with Loneliness", "text": " \u00e8 un manga autobiografico di Kabi Nagata. L'opera si compone di diversi capitoli inizialmente pubblicati sulla piattaforma web Pixiv. L'opera \u00e8 stata poi pubblicata in un volume monografico in Giappone nel 2016 dalla East Press e in Italia nel 2019 dalla casa editrice Edizioni BD. \nTrama.\nKabi Nagata \u00e8 una ventottenne aspirante \"mangaka\" che non ha mai avuto esperienze sessuali e mai si \u00e8 concessa di immaginarle (a meno che non fossero parte di racconti \"yaoi\"). Il manga rivela vari aspetti della sua vita, come il lungo periodo di depressione, l'autolesionismo, i disturbi alimentari e la sua esperienza con il sesso. Kabi \u00e8 in grado di descrivere in una manciata di parole quanto si senta distante dalla societ\u00e0, oppressa da una famiglia che non \u00e8 in grado di capirla e obbligata a cercarsi un lavoro stabile e ben pagato. Ormai sull'orlo dell'abisso la protagonista capisce di non poter continuare ad \"autodistruggersi\", e dopo aver realizzato che le sue difficolt\u00e0 provengono da una grande fatica nel creare rapporti interpersonali, si rende conto di aver completamente escluso il sesso dalla sua vita, nella convinzione che, se fosse rimasta sempre bambina, i suoi genitori l'avrebbero amata di pi\u00f9. Ed \u00e8 in questo momento che inizia il racconto vero e proprio: La difficolt\u00e0 maggiore sta nel far riemergere la propria sessualit\u00e0, cercando qualcuno che la possa aiutare in questo percorso, ma vista la solitudine in cui si \u00e8 rinchiusa negli anni, alla fine prenotare un appuntamento con una escort lesbo sembra la via pi\u00f9 semplice da percorrere.\nAccoglienza.\n\"La mia prima volta - My Lesbian Experience with Loneliness\" \u00e8 stato ben accolto dalla critica. La casa editrice Takarajimasha ha scelto \"My Lesbian Experience With Loneliness\" come terzo miglior manga dell'anno per donne del 2017 nell'annuale classifica \"Kono Manga ga Sugoi!\", dopo \"Kin no Kuni Mizu no Kuni\" e \"Haru no Noroi\". \"Teen Vogue\" ha incluso il manga nella loro lista dei \"migliori libri queer per celebrare il Pride 2017\", e la creatrice di fumetti Tillie Walden lo ha introdotto in un articolo di \"Bookish\" sui \"fumetti LGBTQ+ da leggere\". Sia \"Publishers Weekly\" che Amazon lo hanno indicato come uno dei migliori fumetti del 2017.\nIl manga \u00e8 piaciuto al giornale giapponese \"Fukui Shimbun\", che ha affermato che i pensieri di Nagata sono rimasti impressi in loro dopo aver finito di leggerlo. \u00a0Anche il sito di notizie di intrattenimento \"Natalie\" ha gradito il manga, definendolo un \"saggio mozzafiato\".\u00a0Ana Valens di \"The Mary Sue\" l'ha citato come un'opera che va contro i tipici temi fantasy \"yuri\" delle opere dell'omonimo genere, esplorando dinamiche emotive e mentali realistiche nelle relazioni lesbiche, e affermando inoltre che gli eventi che hanno portato all'incontro di Nagata con la escort \"gettano una nuova luce su come possiamo pensare al genere yuri\". \u00a0Heidi MacDonald nel blog \"The Beat\" l'ha definito \"un ricordo irresistibile\" e perfetto per i giovani lettori che si interessano anche di temi come i problemi di identit\u00e0 e la propria accettazione. Judith Utz di \"Teen Vogue\" lo ha descritto come \"commovente e onesto\", mentre\u00a0 Mey Valdivia Rude di Autostraddle ha affermato che \"La mia prima volta\" \u00e8 stato \"il miglior libro che abbia mai letto in tutto l'anno\", lodando la crudezza e l'onest\u00e0 di Kabi Nagata. \n\"My Lesbian Experience With Loneliness\" \u00e8 stato il secondo fumetto pi\u00f9 venduto durante la sua settimana di debutto nel Nord America, secondo le classifiche di vendita di graphic novel settimanali Nielsen BookScan (dopo \"Bitch Planet:\" volume 2). \u00a0\u00c8 apparso anche nella classifica mensile BookScan di giugno 2017, all'undicesimo posto.\nRiconoscimenti.\n\"La mia prima volta\" ha vinto gli Anime Awards del 2018 nella categoria manga dell'anno e un Harvey Award nella categoria miglior manga. "}
{"id": "8873581", "revid": "2029291", "url": "https://it.wikipedia.org/wiki?curid=8873581", "title": "Campionati europei di atletica leggera 1934 - 400 metri piani", "text": "I 400 metri piani maschili ai campionati europei di atletica leggera 1934 si sono svolti tra il 7 ed l'8 settembre 1934.\nRisultati.\nSemifinali.\nPassano alla finale i primi due atleti di ogni batteria ()."}
{"id": "8873582", "revid": "729019", "url": "https://it.wikipedia.org/wiki?curid=8873582", "title": "Oligodattilia", "text": "Si definisce oligodattilia (greco antico: \"oligos\", \"pochi/e\" and \"\u03b4\u03ac\u03ba\u03c4\u03c5\u03bb\u03bf\u03c2\" \"daktylos\", \"dita\") la presenza di meno di cinque dita a una mano o ad un piede. L'oligodattilia a volte interessa pi\u00f9 di un'estremit\u00e0 del corpo. Talvolta la condizione viene chiamata \"ipodattilia\" ma \u00e8 un'imprecisione, in quanto in greco i prefissi \"ipo-\" e \"iper-\" venivano usati per indicare scale continue, mentre \"oligo-\" e \"poli-\" venivano usati in caso di quantit\u00e0 discrete. L'oligodattilia \u00e8 quindi l'opposto della polidattilia; \u00e8 molto rara e ha in genere una causa genetica (pu\u00f2 essere un'anomalia a trasmissione familiare).\nL'oligodattilia \u00e8 un segno clinico di molte patologie diverse, tra cui la sindrome di Poland e la sindrome di Baller-Gerold; \u00e8 inclusa nell'insieme delle micromelie. Nel caso in cui le dita a mancare siano quelle centrali della mano o del piede, le estremit\u00e0 affette da questo tipo di ectrodattilia sono definite \"ad artiglio\".\nLe persone con oligodattilia spesso hanno una funzionalit\u00e0 normale delle dita (seppur queste siano in numero ridotto) e possono acquisire una buona manualit\u00e0. GLi impedimenti nella vita quotidiana dovuti alla malformazione sono spesso lievi o del tutto assenti. Anche nel caso di forme gravi di oligodattilia, il paziente pu\u00f2 svolgere attivit\u00e0 che richiedano una coordinazione fine a livello delle mani, come scrivere e guidare.\nL'incidenza dell'oligodattilia nella popolazione dello Zimbabwe settentrionale sembra essere molto pi\u00f9 elevata della media mondiale."}
{"id": "8873587", "revid": "22229", "url": "https://it.wikipedia.org/wiki?curid=8873587", "title": "Partito Nostro", "text": ""}
{"id": "8873590", "revid": "402993", "url": "https://it.wikipedia.org/wiki?curid=8873590", "title": "NBA G League", "text": ""}
{"id": "8873591", "revid": "1522738", "url": "https://it.wikipedia.org/wiki?curid=8873591", "title": "Jammu e Kashmir", "text": ""}
{"id": "8873592", "revid": "585241", "url": "https://it.wikipedia.org/wiki?curid=8873592", "title": "Jammu e Kashmir (Stato principesco)", "text": ""}
{"id": "8873597", "revid": "2089211", "url": "https://it.wikipedia.org/wiki?curid=8873597", "title": "Alice ADSL", "text": ""}
{"id": "8873607", "revid": "293377", "url": "https://it.wikipedia.org/wiki?curid=8873607", "title": "Montr\u00e9al Olympique 1973", "text": "Questa pagina raccoglie i dati riguardanti il Montr\u00e9al Olympique nelle competizioni ufficiali della stagione 1973.\nStagione.\nAnche nella stagione 1973 i Montr\u00e9al Olympique furono guidati dal tecnico inglese Graham Adams, riconfermato dalla stagione precedente. La squadra manc\u00f2 per il terzo anno l'accesso ai play-off, nonostante il secondo posto nella propria Division.\nNel gennaio del 1974 il proprietario Sam Berger chiuse la franchigia, dopo aver provato per senza successo a individuare un'area per un nuovo stadio.\nOrganigramma societario.\nArea direttiva\nArea tecnica\nRisultati.\nOgni squadra giocava 19 incontri, di cui tre contro ciascun avversario della propria Division, due (uno in casa e uno in trasferta) contro le squadre delle altre Division, e infine uno contro la squadra messicana del Veracruz."}
{"id": "8873622", "revid": "1865216", "url": "https://it.wikipedia.org/wiki?curid=8873622", "title": "Rosso (Senegal)", "text": "Rosso \u00e8 un arrondissement (equivalente di comune) del Senegal. Si trova nel dipartimento di Dagana nella regione di Saint-Louis nel nord del paese.\nLa cittadina si trova sulla sponda sinistra del fiume Senegal a circa 350\u00a0km a nord dalla capitale Dakar alla quale \u00e8 collegata tramite la Strada nazionale 2. \u00c8 un importante porto fluviale ed \u00e8 uno dei principali punti di collegamento tra la Mauritania e il Senegal."}
{"id": "8873623", "revid": "303585", "url": "https://it.wikipedia.org/wiki?curid=8873623", "title": "Arrondissement di Rosso", "text": ""}
{"id": "8873633", "revid": "76963", "url": "https://it.wikipedia.org/wiki?curid=8873633", "title": "Otto Hettner", "text": "Biografia.\nOtto Hettner era il figlio dello storico letterario Hermann Julius Theodor Hettner (1821-1882) e di Anna Grahl (1838-1897), la figlia maggiore di August.\nNel 1897 medi\u00f2 la vendita di opere pittoriche di Edvard Munch presso la Galleria Ernst Arnold di Dresda; fu responsabile dell'atelier parigino dell'artista norvegese durante l'assenza di quest'ultimo, dal 1903 al 1904. Inoltre Hettner studi\u00f2 con Robert P\u00f6tzelberger alla Accademia di belle arti di Karlsruhe e all'Acad\u00e9mie Julian di Parigi.\nDal 1904 al 1911 Hettner visse a Firenze, dove Jeanne Alexandrine Thibert (1878\u20131958) diede alla luce nel 1905 suo figlio Roland Hettner, che in seguito avrebbe lavorato anche come illustratore. Nel 1907, a maggio, Otto Hettner spos\u00f2 a Londra Jeanne Thibert, che poco dopo partor\u00ec Sabine, la seconda figlia del pittore.\nHettner torn\u00f2 a Dresda con la sua famiglia nel 1913 e studi\u00f2 all'Accademia di belle arti della citt\u00e0. Nel 1916 fu membro del consiglio di amministrazione della Libera Secessione, l'anno successivo divenne capo della sala di recitazione dell'Accademia di belle arti, dove fu professore e temporaneamente presidente dal 1918 al 1927.\nPer importanti case editrici dell'epoca, tra cui la Marees-Gesellschaft e la Pan-Presse, Hettner illustr\u00f2 molte stampe. Tra le molte opere litografiche dell'artista figurano \"Florindo\" di Hugo von Hofmannsthal e \"La Galatea\" di Cervantes, che sono apparse come stampe di Avalun, cos\u00ec come \"Il terremoto in Cile\" di Heinrich von Kleist, che apparve sulla tredicesima pubblicazione della \"Pan-Presse\"."}
{"id": "8873634", "revid": "1924342", "url": "https://it.wikipedia.org/wiki?curid=8873634", "title": "Dancing Astronaut", "text": "Dancing Astronaut \u00e8 un sito web che si occupa prevalentemente di argomenti legati all'EDM, ma tratta inoltre dell'intrattenimento, dei media e della musica in generale.\nLanciato nel 2009, \"Billboard\" l'ha definito \u00abla voce della generazione EDM\u00bb, includendolo inoltre nella propria lista dei migliori momenti EDM degli anni dieci."}
{"id": "8873643", "revid": "767487", "url": "https://it.wikipedia.org/wiki?curid=8873643", "title": "Aym\u00e9e Nuviola", "text": "Biografia.\nNata in una famiglia di musicisti, Aym\u00e9e Nuviola si \u00e8 esibita in numerosi festival e teatri in pi\u00f9 paesi, come il North Sea Jazz Festival e il Cura\u00e7ao. Tra il 2015 e il 2016 ha recitato nella soap \"Celia\" interpretando il ruolo da protagonista di Celia Cruz.\nHa vinto un Grammy Award nel 2019 su tre candidature complessive ricevute."}
{"id": "8873651", "revid": "933835", "url": "https://it.wikipedia.org/wiki?curid=8873651", "title": "Antonio de Mattheis", "text": "Biografia.\nNato a Santa Maria del Ponte nel 1572, fu dottore di teologia e cominci\u00f2 la carriera ecclesiastica. Nel 1605 and\u00f2 nell'arcidiocesi di Acerenza e Matera in qualit\u00e0 di vicario del nuovo arcivescovo Giuseppe de Rubeis, suo concittadino, che prese possesso del seggio nel 1606. Fu quindi vicario generale anche sotto il suo successore, Giovanni Spilla, fino al 12 febbraio 1618, quando fu nominato vescovo di Castellaneta da Filippo III di Spagna, con l'approvazione di papa Paolo V. Mantenne l'incarico fino al 1635, anno della sua morte."}
{"id": "8873652", "revid": "767487", "url": "https://it.wikipedia.org/wiki?curid=8873652", "title": "Le journal tombe \u00e0 cinq heures", "text": "Le journal tombe \u00e0 cinq heures \u00e8 un film del 1942 diretto da Georges Lacombe.\nTrama.\nLa giovane giornalista H\u00e9l\u00e8ne Perrin e Pierre Rabaud, indagheranno su diversi eventi per l'importante quotidiano \"La Derni\u00e8re Heure\": uno spettacolo aereo che finisce tragicamente, l'arrivo in Francia di un'attrice di Hollywood e una nave-faro sorpresa da una terribile tempesta."}
{"id": "8873656", "revid": "36426", "url": "https://it.wikipedia.org/wiki?curid=8873656", "title": "Chiesa di San Basilio (Firenze)", "text": ""}
{"id": "8873658", "revid": "96758", "url": "https://it.wikipedia.org/wiki?curid=8873658", "title": "Oleksandr Syrota", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile della , ha esordito in prima squadra il 4 luglio 2020 disputando da titolare l'incontro di Prem\"jer-liha perso per 3-2 contro lo . Syrota fa il suo esordio in competizioni europee il 25 febbraio 2021 giocando l'incontro valido per i sedicesimi di finale di Europa League vinto 1-0 in casa del . L'8 agosto 2021 segna il suo primo gol da professionista, aprendo le marcature nel 2-1 finale, in occasione del match di campionato contro lo .\nNazionale.\nNel 2017 \u00e8 stato convocato per partecipare al Campionato europeo di calcio Under-17 2017 in Croazia. Tuttavia non viene mai impiegato da Serhij Popov. Nel 2020 viene convocato dalla nazionale Under-21 ed esordisce il 9 ottobre giocando da titolare la gara valida per le qualificazioni al campionato europeo di calcio Under-21 2021 vinta per 1-0 contro la . Nel marzo 2021 viene convocato per la prima volta da Andriy Shevchenko in nazionale maggiore per alcune partite valide per le qualificazioni al campionato mondiale di calcio 2022. Fa il suo esordio da titolare l'8 settembre 2021, disputando l'intero incontro amichevole contro la . L'11 novembre 2021 mette a segno la sua prima rete con la maglia dell'Ucraina, nell'1-1 contro la in amichevole.\nStatistiche.\n\"Statistiche aggiornate al 13 febbraio 2022\"."}
{"id": "8873662", "revid": "277947", "url": "https://it.wikipedia.org/wiki?curid=8873662", "title": "Charles Blake Cochran", "text": "Biografia.\nCharles Blake Cochran incominci\u00f2 la sua carriera come attore e canzonettista negli Stati Uniti d'America, ma una volta rientrato in Patria si dedic\u00f2 soprattutto all'organizzazione di spettacoli sportivi e di vario genere.\nNel 1911 si avvicin\u00f2 al teatro come impresario, producendo \"Il miracolo\" (\"The Miracle\") di Max Reinhardt ed ebbe un primo grande successo tre anni dopo lanciando il genere della rivista da camera.\nNel 1925, dopo varie traversie che lo portarono ad avere anche problemi finanziari, inizi\u00f2 la collaborazione con No\u00ebl Coward, di cui produsse tra l'altro \"Cavalcade\" (1931).\nSuccessivamente Cochran riusc\u00ec a gestire numerosi teatri londinesi producendo e programmando spettacoli di prosa e di rivista di alta qualit\u00e0.\nVivace showman, ha anche posseduto un circo delle pulci e ha prodotto incontri di pugilato, circhi, rodei e uno spettacolo di medicina itinerante durante la sua lunga e variegata carriera. "}
{"id": "8873664", "revid": "709565", "url": "https://it.wikipedia.org/wiki?curid=8873664", "title": "Furore - Il vento della speranza", "text": ""}
{"id": "8873673", "revid": "36426", "url": "https://it.wikipedia.org/wiki?curid=8873673", "title": "Sant'Eligio di Noyon", "text": ""}
{"id": "8873680", "revid": "716642", "url": "https://it.wikipedia.org/wiki?curid=8873680", "title": "Michael Williams (calciatore 1988)", "text": "Caratteristiche tecniche.\n\u00c8 un terzino destro.\nCarriera.\nClub.\nNel 2010 l', club di Midland Football Alliance (nona divisione inglese), lo preleva dall'Evesham. Passa poi a stagione in corso al Coleshill Town e quindi al , con cui all'inizio della stagione 2011-2012 gioca una partita nei turni preliminari di FA Cup per poi trasferirsi al Willenhall Town e, nell'ottobre del 2011, al , nella Division One Central della Southern Football League (ottava divisione): qui, in 2 stagioni di permanenza condizionate anche da vari problemi fisici, mette a segno complessivamente 3 reti in 38 partite di campionato. Nell'ottobre del 2013 lascia il club e si accasa allo Stratford Town ma, dopo sole 6 presenze, nel gennaio del 2014 torna al Rugby Town per concludervi la stagione 2013-2014 con ulteriori 11 presenze, sfiorando tra l'altro la promozione in settima divisione. Nella stagione 2014-2015 gioca poi agli ed in seguito dal gennaio del 2015 all'Hinckley, mentre nella stagione 2015-2016 dopo aver giocato 3 partite in Southern Football League (settima divisione) con il si trasferisce al , nuovamente in ottava divisione. L'anno seguente, dopo una breve parentesi in settima divisione all' gioca in ottava divisione con il ; gioca poi in settima divisione con Market Drayton e , mentre nella stagione 2019-2020 dopo pochi mesi agli Stone Old Alleynians nella Division One della North West Counties League (decima divisione) torna al Chasetown, club della Division One South East della Northern Premier League (ottava divisione), senza comunque di fatto mai scendere in campo per il club per via della sospensione dei campionati dovuta alla pandemia di COVID-19; l'anno seguente fa invece ritorno agli Stafford Rangers, in Northern Premier League (settima divisione).\nNazionale.\nHa esordito in nazionale il 30 maggio 2014; il 27 ed il 31 marzo 2015 ha invece giocato le sue prime partite di qualificazione ai Mondiali; negli anni seguenti ha partecipato anche a delle partite di qualificazione alla CONCACAF Nations League. Tra il 2014 ed il 2019 ha giocato complessivamente 13 partite in nazionale, senza mai segnare."}
{"id": "8873693", "revid": "124296452", "url": "https://it.wikipedia.org/wiki?curid=8873693", "title": "Flip-book", "text": "Un flip book o flick book (letteralmente, in italiano: \"libri sfogliabili\") \u00e8 un libricino con una serie di immagini consequenziali che cambiano molto gradualmente da una pagina all'altra, in modo che quando le pagine vengono viste in rapida successione, tali immagini sembrano prendere vita, animandosi e simulando un movimento. \nSpesso sono libri illustrati per bambini, ma possono anche essere rivolti agli adulti e impiegare una serie di fotografie anzich\u00e9 disegni. I libri sfogliabili non sono sempre pubblicati come prodotti autonomi, ma possono apparire come un \"plus\" in libri o riviste normali, spesso utilizzando gli angoli della pagina. Sono disponibili anche pacchetti software e siti Web che convertono file video digitali in flip book personalizzati.\nFunzionamento.\nInvece di \"leggere\" da sinistra a destra, uno spettatore fissa semplicemente la stessa posizione delle immagini nel flip book mentre le pagine vengono sfogliate con una velocit\u00e0 sufficiente per far funzionare l'illusione. Dunque la metodologia standard per \"leggere\" questa tipologia di libro \u00e8 di tenerlo con una mano e sfogliare le sue pagine con il pollice dell'altra mano. La parola tedesca per flip book - \"Daumenkino\", che si traduce in \"cinema pollice\", si riferisce proprio a questo processo."}
{"id": "8873700", "revid": "446353", "url": "https://it.wikipedia.org/wiki?curid=8873700", "title": "Musica d'oggi", "text": "Musica d'Oggi \u00e8 stato un periodico mensile illustrato edito da Casa Ricordi, nato nel gennaio 1919 al posto della precedente rivista \"Musica e Musicisti\" e pubblicato fino al 1942. \nStoria.\n\"Musica d'oggi\" si presenta come una rivista innovativa e particolarmente rivolta a documentare la contemporaneit\u00e0 attraverso l\u2019aggiornamento della vita musicale europea (lasciato piuttosto in penombra negli ultimi anni di vita del precedente periodico), una vita contrassegnata da un\u2019accelerata evoluzione del linguaggio musicale e dei mezzi di comunicazione, e dominata da nuovi protagonisti (Stravinsky e Sch\u00f6nberg su tutti). Ma l\u2019intento programmatico del nuovo periodico, manifestato gi\u00e0 a introduzione del primo numero, \u00e8 soprattutto quello di \u201ccolmare lacune in campo bibliografico\u201d, con ci\u00f2 intendendo segnalare, alla fine di ogni fascicolo, tutte le recenti pubblicazioni dell\u2019editoria musicale italiana, quindi non solo di Casa Ricordi, ma anche degli editori Sonzogno, Carisch, Schmidl, Bongiovanni e altri ancora. In tal senso la rubrica \u201cBibliografia\u201d, posta a sigillo di ogni singolo numero della rivista, costituisce nel suo insieme una preziosissima e quasi insostituibile banca dati dell\u2019editoria musicale italiana nel periodo fra le due guerre mondiali.\nUna nuova struttura.\nLa direzione \u00e8 affidata a Rodolfo Galli; nel 1924 gli succede Antonio Manca, nel 1926 subentra Carlo Clausetti, cui si affianca, dal 1929, ancora Antonio Manca. La prima annata \u00e8 costituita di soli tre numeri. Con la seconda annata \"Musica d\u2019oggi\" si trasforma in periodico mensile (11 fascicoli all\u2019anno) e assume subito un aspetto strutturale che dal 1924-25 si manterr\u00e0 stabile, salvo qualche marginale aggiustamento (in particolare alla grafica dal 1934 in poi), sino alla fine. I singoli fascicoli, dapprima costituiti di 32/35 pagine, si assestano nel corso del 1924 intorno a una quarantina di pagine, cifra che si mantiene stabile fino all\u2019autunno del 1939, allorch\u00e9, in ottemperanza a una disposizione governativa che a causa della crisi internazionale impone a tutti i periodici un drastico risparmio della carta, si assiste a una forte contrazione nel numero delle pagine (non pi\u00f9 di 30 a partire dall\u2019ottobre 1939). \nLa struttura del periodico si articola attraverso i seguenti livelli: in apertura di fascicolo solitamente articoli e contributi critici a piena pagina, d\u2019argomento storiografico e musicologico, a volte di carattere commemorativo, seguiti dai resoconti di importanti \u201cprime\u201d teatrali e dalle corrispondenze dall\u2019estero (queste ultime dal novembre 1928 inserite nella rubrica \u201cVita musicale\u201d). Per gli articoli di apertura \"Musica d\u2019oggi\" si avvale della collaborazione di numerosi studiosi, fra i quali in particolare Domenico Alaleona, Alfredo Bonaccorsi, Arnaldo Bonaventura, Alberto Cametti, Alfredo Casella, Adelmo Damerini, Alberto De Angelis, Andrea Della Corte, Raffaello De Rensis, Giulio Fara, Guido Maria Gatti, Arturo Lancellotti, S. A. Luciani, Tancredi Mantovani, Luigi Perrachio, F. B. Pratella, Giuseppe Radiciotti, Vito Raeli, Mario Rinaldi, Ettore Romagnoli, Mario Signorelli, Giovanni Tebaldini. Seguono, su due colonne, le tutte le altre rubriche; in particolare: la \u201cRivista delle riviste\u201d, introdotta da uno o due temi musicologici d\u2019attualit\u00e0, che fornisce lo spoglio dei periodici musicali italiani e stranieri, con ampi estratti (dal marzo del 1933, scompaiono gli estratti per riapparire, in forma assai pi\u00f9 succinta, a partire dal 1936) e la \u201cVita musicale\u201d, solitamente articolata nelle seguenti sottorubriche: Teatri \u2013Concerti \u2013 Corrispondenze dall\u2019estero; Le \u201cRecensioni\u201d, a loro volta articolate in sottorubriche; \u201cIn tutti i toni\u201d, rubrica di variet\u00e0 e di informazione spicciola, a sua volta suddivisa in sottorubriche: notizie di concorsi, miscellanea di notizie varie, necrologia, confidenze d\u2019autore; \u201cBibliografia\u201d (di cui s\u2019\u00e8 detto pi\u00f9 sopra): elenco delle pubblicazioni musicali pi\u00f9 recenti della Casa Ricordi e di altri editori italiani; Musiche allegate fuori testo (dal marzo del 1940, non potendo aumentare le pagine per disposizioni superiori (v. sopra), viene sospesa la pubblicazione dell\u2019inserto musicale; ripristinato tre mesi dopo, ma come pagina di testo, scompare del tutto a partire dal giugno del 1941).\nIl periodo delle guerre mondiali.\nIl periodico non si \u00e8 mai fermato, neanche nei periodi di guerra, bens\u00ec \u00e8 affermato come una delle fonti pi\u00f9 autorevoli e significative per documentare tutto quello che succedeva nel campo della politica e dell'attualit\u00e0. A causa per\u00f2 delle malaugurate corrispondenze di Br\u00fcggemann dalla Germania, la rivista tese a giustificare l\u2019antisemitismo nazista e la cacciata dei musicisti ebrei. \u201cMusica d\u2019oggi\u201d dimostr\u00f2 di essere un testimone attento e tempestivo della rivoluzione dei mezzi di comunicazione: la crescente affermazione delle incisioni discografiche si accompagna con quella della musica d\u2019accompagnamento al film muto e quindi del film sonoro. Di pari passo si affermano rapidamente le radiodiffusioni, che determinano a loro volta la formazione delle prime orchestre radiofoniche; e intanto gi\u00e0 si parla di televisione, almeno in Gran Bretagna, in Germania, negli USA. \nAccanto all\u2019introduzione di nuovi strumenti musicali meccanici, la rivista \"Ricordiana\" documenta l\u2019evoluzione dell\u2019organizzazione teatrale e concertistica, sempre pi\u00f9 controllata dallo stato sotto i regimi autoritari di Russia, Italia e Germania (ma per l\u2019Italia vedi la nascita del primo Ente Autonomo, quello del Teatro alla Scala nel 1920) e nuovi modi di fare e ascoltare musica attraverso la proliferazione degli spettacoli all\u2019aperto e la progressiva affermazione dei numerosi Festival, in particolare a Salisburgo, a Venezia (per la musica contemporanea), a Firenze (il Maggio Musicale Fiorentino), a Lucerna; e non vanno dimenticati i numerosi festival della Societ\u00e0 Internazionale di Musica Contemporanea tenuti in diverse sedi dell\u2019Europa occidentale. La rivista documenta inoltre la progressiva affermazione del jazz, cui fa riscontro la decadenza dell\u2019operetta, la cui sopravvivenza si spegne quasi improvvisamente alla vigilia della seconda guerra mondiale. Particolare interesse la rivista manifesta per i canti popolari e, pi\u00f9 in generale, per il folklore musicale attraverso veri e propri contributi (Bonaccorsi, Chiereghin, Cocchi, Fara, e altri) e attraverso le recensioni.\nUltimi anni.\nDopo le guerre la rivista mantiene il suo ruolo essenzialmente informativo, dando spazio, quando necessario, a polemiche e discussioni. Tuttavia, nel fornire il pi\u00f9 ampio panorama possibile sull\u2019evoluzione della musica in Europa, la \u201cMusica d\u2019oggi\u201d non dimentica di curare soprattutto gli interessi del suo editore di riferimento, cio\u00e8 la Casa Ricordi, dedicando molto spazio alle sue pubblicazioni, alle sue iniziative editoriali. \u201cMusica d\u2019oggi\u201d rinascer\u00e0 nel 1955 col titolo di \u201cRicordiana\u201d, per poi ripristinare il titolo originale dal 1958 al 1965 quando cess\u00f2 le pubblicazioni."}
{"id": "8873710", "revid": "36426", "url": "https://it.wikipedia.org/wiki?curid=8873710", "title": "Seminario Arcivescovile (Firenze)", "text": ""}
{"id": "8873726", "revid": "36426", "url": "https://it.wikipedia.org/wiki?curid=8873726", "title": "Capitani del Bigallo", "text": ""}
{"id": "8873729", "revid": "110157", "url": "https://it.wikipedia.org/wiki?curid=8873729", "title": "Museo Archeologico di Eski\u015fehir", "text": "Museo Archeologico Eti di Eski\u015fehir, conosciuto anche come Museo Archeologico di Eski\u015fehir (in turco: \"Eski\u015fehir Eti Arkeoloji M\u00fczesi\"), \u00e8 un museo archeologico nazionale situato a Eski\u015fehir, in Turchia. \u00c8 stato fondato nel 1974.\nStoria del museo.\nIl museo \u00e8 stato inizialmente istituito nel 1966 nel Complesso della moschea di Kur\u015funlu, un edificio complesso religioso, che si trova a circa 1 km a est della posizione attuale. Nel 1974, il museo si trasfer\u00ec in un proprio edificio. Poich\u00e9 questo edificio \u00e8 diventato insufficiente, \u00e8 stato costruito un nuovo edificio, finanziato e donato dalla industria alimentare Eti G\u0131da San. ve Tic. A.\u015e., con sede a Eski\u015fehir. Il 28 maggio 2011 il museo \u00e8 stato riaperto nel suo nuovo e pi\u00f9 ampio edificio.\nL'edificio.\nL'area totale del museo, inclusi l'edificio e il cortile, \u00e8 di 3.000 m2. L'edificio \u00e8 costituito da tre ali. Una ala \u00e8 riservata all'amministrazione e ai servizi ausiliari come biblioteca, laboratorio, laboratorio fotografico, ecc. Il seminterrato degli altri due blocchi sono magazzini. Il piano terra di un blocco \u00e8 una sala conferenze e il piano terra dell'altro blocco \u00e8 una galleria d'arte polivalente. Le sale espositive del museo si trovano ai piani superiori di entrambi i blocchi.\nCollezioni.\nGli oggetti esposti abbracciano i periodi neolitico, calcolitico, dell'et\u00e0 del bronzo, ittita, frigio, ellenistico, romano, bizantino, selgiuchide e ottomano. Sono presenti sculture e statuette in marmo, steli, oggetti di terracotta, metallici e in vetro per uso quotidiano, idoli, ornamenti, armi ecc. C'\u00e8 anche una zanna di elefante nella sezione di storia naturale del museo."}
{"id": "8873731", "revid": "122899303", "url": "https://it.wikipedia.org/wiki?curid=8873731", "title": "Amit Shah", "text": "Biografia.\nAmit Shah \u00e8 nato nel borgo londinese di Enfield nel 1981 in una famiglia di origini indiane. Dopo aver recitato con la Royal Shakespeare Company durante l'infanzia, ha studiato teatro alla Staffordshire University e recitazione alla London Academy of Music and Dramatic Art. \nNel 2003 ha fatto il suo debutto sulle scene londinesi nel musical \"Bombay Dreams\", prodotto da Andrew Lloyd Webber. Dal 2006 ha cominciato a recitare al National Theatre di Londra, dove ha fatto il suo esordio nella \"pi\u00e8ce\" di Peter Shaffer \"La grande strage dell'impero del sole\". Successivamente \u00e8 tornato a recitare al National Theatre anche ne \"L'alchimista\", \"Re Lear\" e \"La commedia degli errori\".\nDal 2006 ha cominciato anche a lavorare sul piccolo schermmo, apparendo in numerose serie televisivi, tra cui \"Crashing\", \"Black Mirror\", \"L'ispettore Barnaby\" e \"Doctor Who\". Attivo anche in campo cinematografico, Shah ha recitato accanto a Helen Mirren in \"Amore, cucina e curry\" e in diversi altri film, tra cui \"Johnny English colpisce ancora, Ordinary Love\" e \"Last Christmas\"."}
{"id": "8873733", "revid": "31269", "url": "https://it.wikipedia.org/wiki?curid=8873733", "title": "Episodi di Lassie (serie televisiva 1989) (prima stagione)", "text": "La prima stagione della serie televisiva Lassie \u00e8 stata trasmessa in anteprima negli Stati Uniti d'America in syndication tra il 9 settembre 1989 e il 1\u00ba dicembre 1990."}
{"id": "8873742", "revid": "729019", "url": "https://it.wikipedia.org/wiki?curid=8873742", "title": "Reggimento Dragoni Napoleone", "text": "Il Reggimento Dragoni Napoleone fu un reggimento di dragoni dell'esercito del Regno d'Italia napoleonico.\nStoria.\nNella Repubblica Cisalpina.\nIl reggimento nacque come 2\u00ba Reggimento ussari della Repubblica Cisalpina, con l'uniforme repubblicana da ussari. Teoricamente era organizzato alla francese, con un Colonnello e quattro squadroni affidati agli ordini di uno \"chef de squadron\", e ciascuno squadrone organizzato su due compagnie, con la prima compagnia del primo squadrone considerata come di \u00e9lite, con decorazioni speciali; sistematiche carenze di personale fecero s\u00ec che solo due squadroni fossero formati, e neppure a personale pieno.\nNella Repubblica Italiana.\nIl Reggimento pass\u00f2 poi alla Repubblica Italiana (1802-1805).\nNel 1803 il Reggimento, forte di 600 uomini, fu aggregato alla Divisione Pino, che doveva raccogliersi presso il Passo di Calais per l'invasione della Gran Bretagna. Il Reggimento fu passato in rivista da Napoleone il 15 gennaio 1804 al Palazzo delle Tuileries, per poi acquartierarsi a Cambrai; qui rimase inattivo fino a novembre, quando fu rimandato in Italia.\nNel Regno d'Italia.\nNel 1805 fu deciso di riorganizzare i due reggimenti di ussari in reggimenti di dragoni: i reggimenti di ussari a cavallo erano molto simili come impiego a quelli di cacciatori a cavallo, anch'essi di cavalleria leggera, e fu deciso di diversificare le truppe inserendo la cavalleria di linea dei dragoni. Il primo a essere convertito fu il 2\u00ba Reggimento, appena tornato a Milano dalla Francia, che con un ordine del giorno del 4 febbraio 1805 divenne il Reggimento Dragoni Napoleone; la divisa era verde a code lunghe, con risvolti amaranto. A maggio 1805 il Reggimento era a pieno organico, su quattro squadroni. Il 12 dicembre fu istituita la IX compagnia, esterna agli squadroni, con compito di addestramento e reintegro delle truppe.\nTerza coalizione.\nNel corso del 1805 il Reggimento prese parte alla campagna italiana della Guerra della terza coalizione, agli ordini del maresciallo Andrea Massena. Nel corso della campagna, il 1\u00ba e il 2\u00ba squadrone furono impegnati nell'assedio di Verona, gli altri due inseguirono gli austriaci in Venezia Giulia e poi a Castelfranco.\nAlla fine della guerra, fu organizzata una campagna per attaccare le truppe britanniche rimaste nel sud Italia. I Dragoni Napoleone furono inclusi nella Divisione dragoni Dombrowski e inviati all'ala destra dello schieramento francese, sulla costa tirrenica. Dopo la presa di Napoli (14 gennaio 1806), il Reggimento fu inviato alla Divisione Lechi, che stava sopprimendo la resistenza in Abruzzo, Campania e Puglia, dove il Reggimento si trovava a fine anno.\nQuarta coalizione.\nA gennaio 1807 il Reggimento fu tra le truppe richieste da Napoleone per la Guerra della quarta coalizione, nel teatro tedesco. Il 3 luglio il Reggimento si un\u00ec alle truppe italiane, prima assediando Colberg poi la fortezza svedese di Stralsunda. A novembre ripresero la via di casa, ricevendo la calorosa accoglienza delle popolazioni italiane.\nGuerra di Spagna.\nNel 1808 la Divisione Lechi raggiunse la Spagna: del contingente faceva parte il 1\u00ba Reggimento provvisorio di cavalleria, che includeva anche uno squadrone dei Dragoni Napoleone. Il contingente dovette combattere sia contro le truppe spagnole sia contro gli insorti, anche in azioni di contro-guerriglia. Per rinforzare le truppe francesi e italiane impegnate nella campagna di Spagna, fu organizzata una Divisione al comando del generale Domenico Pino, che includeva anche i restanti squadroni dei Dragoni Napoleone, inquadrata nel Corpo del generale Gouvion-Saint-Cyr. Tra le azioni di rilievo dei Dragoni Napoleone vi fu la cattura di un convoglio difeso da seimila uomini e diretto a Gerona (26 luglio 1809) e la cattura di quasi mille prigionieri (18 febbraio 1810). Passato il comando della divisione a Macdonald, il Reggimento sub\u00ec gravi perdite mentre difendeva la retroguardia francese a Barcellona. Nell'assedio di forte Olivo, i Dragoni Napoleone penetrarono da una breccia e permisero alle truppe francesi di impossessarsi della fortificazione. Nella battaglia di Sagunto (25 ottobre 1811) i Dragoni Napoleone fecero, da soli, 800 prigionieri.\nQuinta coalizione.\nNel 1809 fu deciso di rinforzare i reggimenti di cavalleria italiana aggiungendo un 5\u00ba squadrone. Nello stesso periodo, per\u00f2, il 4\u00ba squadrone dei Dragoni Napoleone fu sciolto, con gli uomini che andarono a rinforzare i ranghi dei primi tre, decimati nel corso della campagna di Spagna, quindi il quinto squadrone prese il nome di 4\u00ba bis e poi di 4\u00ba, restando di stanza in Friuli. A febbraio di quello stesso anno, le truppe italiane dell'Arm\u00e9e d'Italie del vicer\u00e9 Eugenio di Beauharnais furono organizzate su tre Divisioni; uno squadrone dei Dragoni Napoleone fu inserito nella Divisione dell'Isonzo del generale Severoli. Allo scoppio della Guerra della quinta coalizione la divisione fu impegnata nella battaglia di Sacile, a seguito della quale i franco-italiani furono costretti a ritirarsi dietro il Piave. Rinnovato l'attacco, i franco-italiani combatterono la battaglia di Caldiero senza ottenere un risultato significativo; nella successiva battaglia del Piave riuscirono invece a ottenere una netta vittoria sul nemico. L'Arm\u00e9e d'Italie insegu\u00ec il nemico fino al teatro ungherese, dove fu impegnata nella battaglia di Raab; il 6 luglio partecip\u00f2 alla battaglia di Wagram, dove la cavalleria italiana esegu\u00ec una serie di cariche al comando di Grouchy e respinse il Reggimento corazzieri Hohenzollern, meritandosi l'elogio del comandante francese.\nNel 1810 il 3\u00ba fu inviato in Italia, l'anno successivo fu rimandato in Spagna.\nSesta coalizione.\nGli squadroni in Spagna continuarono a subire perdite, tanto che nel corso del 1813 furono contratti a due; contemporaneamente, nell'ambito del processo di rafforzamento della cavalleria a seguito delle perdite della Campagna di Russia, furono formati tre nuovi squadroni con coscritti, che furono mandati in Pomerania, dove soffrirono numerose perdite nel corso della Campagna di Germania, pur distinguendosi nella battaglia di Dresda.\nCaduta del Regno d'Italia.\nTra l'agosto 1813 e l'aprile 1814 il Regno d'Italia, col sostegno della Francia, difese il proprio territorio dall'invasione austriaca (poi sostenuta anche dal Regno di Napoli di Murat, che cambi\u00f2 campo nel corso della guerra).\nQuesta occasione fu la prima volta in cui fu costituito e prese il campo un Corpo formato interamente da truppe italiane e comandato da generali italiani (il III Corpo di Domenico Pino), di cui faceva parte anche il Reggimento Dragoni Napoleone, organizzato su cinque squadroni, tra quelli tornati dalla Germania e quelli rientrati dalla Spagna. Una delle ultime azioni della campagna, e quindi dell'esercito italiano, fu la difesa della retroguardia italiana a Piacenza da parte dei Dragoni Napoleone e del 1\u00ba Reggimento cacciatori a cavallo, avvenuto il 15 aprile.\nDopo la fine della guerra, tutte le truppe di cavalleria italiana superstiti furono inquadrate in un reggimento di cavalleria austriaca, divenuto poi il Chevaux-l\u00e9gers Nostitz Nr. 7."}
{"id": "8873750", "revid": "1480390", "url": "https://it.wikipedia.org/wiki?curid=8873750", "title": "Villa Fiorentina", "text": "La Villa Fiorentina, gi\u00e0 nota come \"Villa Pregn\u00ec degli Asquasciati\", \u00e8 una storica residenza eclettica di Sanremo in Italia.\nStoria.\nLa villa venne eretta nel 1884 su progetto dell'architetto Pio Soli su commissione della famiglia Asquasciati. Il progetto \u00e8 una rielaborazione di un precedente studio degli architetti francesi Charles Garnier ed Eug\u00e8ne Viollet-le-Duc cui il Soli integr\u00f2 elementi di matrice neogotica e altri tratti dall'architettura rinascimentale fiorentina.\nDescrizione.\nL'edificio presenta un rivestimento in pietra, sottotetto in legno e decorazioni in ferro battuto. La lavorazione della pietra a bugnato rustico, di colore grigio per rievocare la pietra serena, e la ricorrenza del giglio, simbolo di Firenze, nelle decorazioni sono alcuni degli elementi di stampo neorinascimentale fiorentino che caratterizzano la villa."}
{"id": "8873755", "revid": "31269", "url": "https://it.wikipedia.org/wiki?curid=8873755", "title": "Episodi di Lassie (serie televisiva 1989) (seconda stagione)", "text": "La seconda stagione della serie televisiva Lassie \u00e8 stata trasmessa in anteprima negli Stati Uniti d'America in syndication tra il 7 settembre 1991 e il 7 marzo 1992."}
{"id": "8873759", "revid": "767487", "url": "https://it.wikipedia.org/wiki?curid=8873759", "title": "Ladislav Toma\u010dek", "text": "Carriera.\nClub.\nHa giocato nella massima serie slovacca."}
{"id": "8873766", "revid": "287204", "url": "https://it.wikipedia.org/wiki?curid=8873766", "title": "P\u00e9cs 2010", "text": "La P\u00e9cs 2010 \u00e8 stata una societ\u00e0 ungherese di pallacanestro con sede a P\u00e9cs.\nStoria.\nHa partecipato a diciassette edizioni di Coppa dei Campioni arrivando due volte al terzo posto e a cinque edizioni di Coppa Ronchetti.\nHa vinto undici volte la Coppa d'Ungheria, di cui otto volte dal 1998 al 2006. L'allenatore L\u00e1szl\u00f3 R\u00e1tg\u00e9ber \u00e8 stato protagonista del periodo migliore, durato 15 anni dal 1993 al 2008, in cui ha vinto nove campionati e nove coppe.\nNel 2007 sono state assegnate delle medaglie d'oro, d'argento e di bronzo, dedicate alla memoria di Judit Horv\u00e1th, in cui sono state premiate le giocatrici con pi\u00f9 presenze (Jolanta Vilutyt\u0117 con 526 partite e \u00c9va Sztojkovics con 518)."}
{"id": "8873769", "revid": "767487", "url": "https://it.wikipedia.org/wiki?curid=8873769", "title": "Serhij Popov", "text": ""}
{"id": "8873782", "revid": "1605525", "url": "https://it.wikipedia.org/wiki?curid=8873782", "title": "La casa Nucingen", "text": ""}
