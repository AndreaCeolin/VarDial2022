{"id": "8805880", "revid": "61051", "url": "https://it.wikipedia.org/wiki?curid=8805880", "title": "Noko Matlou", "text": "Nazionale dal 2006, ha disputato cinque edizioni della Coppa d'Africa di categoria, arrivando in finale nel 2012 e nel 2018, due Olimpiadi e un Mondiale, segnando 64 reti e superando le 150 presenze con la maglia delle \"Banyana Banyana\", risultato condiviso con Janine van Wyk, uniche atlete a raggiungere in Sudafrica, tra maschi e femmine, tale primato. Oltre ad altri numerosi riconoscimenti, Matlou \u00e8 diventata anche la prima sudafricana a essere nominata calciatrice africana dell'anno nel 2008.\nBiografia.\nMatlou nasce a Moletjie Ga-phaudi, piccolissimo insediamento nei pressi di Ga-Masehlong, municipalit\u00e0 locale di Aganang, provincia del Limpopo.\nCarriera.\nNazionale.\nMatlou inizia ad essere convocata dalla Federazione calcistica del Sudafrica (\"South African Football Association\" - SAFA) dai primi anni duemiladieci, chiamata in nazionale dal commissario tecnico August Makalakalane, debuttando nel ruolo di attaccante nel dicembre 2007 contro la . Makalakalane la convoca anche per il secondo turno di qualificazione al campionato africano di Guinea Equatoriale 2008 dove l'8 marzo 2008 va a segno per la prima volta con la maglia delle \"Banyana Banyana\" nell'incontro di ritorno vinto in casa per 2-0 sulle avversarie dello , contribuendo cos\u00ec ad ottenere l'accesso alla fase finale. Qui si mette in luce, segnando 5 reti per la sua nazionale, tra cui la tripletta che supera in semifinale il e quella che porta il Sudafrica sul parziale di 1-1 nella finale, poi persa per 2-1 con la , e bench\u00e9 altre fonti le attribuiscano lo stesso numero di gol nel torneo classificandosi al secondo posto della classifica marcatrici alle spalle dell'equatoguineana Genoveva A\u00f1onma (6 reti).\nIl 26 agosto 2007, prima dell'incontro valido per la qualificazione alle Olimpiadi di Pechino 2008 con il presso il Caledonian Stadium di Pretoria, Matlou fu al centro di una controversia, a causa dei sospetti espressi da un altro funzionario della Federcalcio ghanese sull'identit\u00e0 sessuale della calciatrice. In quell'occasione l'arbitro designato alla conduzione, per poter disputare la partita pretese di sottoporla negli spogliatoi a un \"controllo\" di genere alla presenza del capitano della squadra avversaria. Una volta confermata la sua identit\u00e0 di donna, alla fine le fu permesso di scendere in campo.\nMakalakalane la inserisce in rosa sia per l'edizione 2009 che per la successiva della Cyprus Cup, torneo dove va a segno per due volte in entrambe le edizioni.\nGli anni successivi continu\u00f2 ad essere convocata anche dopo il passaggio al nuovo CT Joseph Mkhonza, che la inser\u00ec in rosa sia per il campionato africano di Guinea Equatoriale 2012 che per le qualificazioni continentali alle Olimpiadi di Londra 2012.\nCon l'avvicendamento del CT sulla panchina del Sudafrica, con l'olandese Vera Pauw a rilevare Mkhonza dal marzo 2014, il successivo settembre decide di inserirla nella rosa delle giocatrici che affrontano il campionato africano di Namibia 2014, cambiandole tuttavia il ruolo e schierandola come difensore., torneo concluso al quarto posto.\nMatlou continua ad essere convocata regolarmente con la sua nazionale, con Pauw che la chiama in occasione delle Olimpiadi di Rio 2016, e anche dopo l'avvicendamento con Desiree Ellis alla guida della nazionale, che la chiama sia per le due coppe delle nazioni africane di Camerun 2016 (quarto posto) e Ghana 2018, dove la sua nazionale deve lasciare il titolo alla solo dopo i tiri di rigore nella finale del 1\u00ba dicembre 2018 all'Ohene Djan Stadium di Accra.\nDopo averne testato il grado di preparazione in alcune amichevoli, che le faranno raggiungere le 150 presenze con la maglia delle \"Banyana Banyana\", risultato condiviso con Janine van Wyk, uniche atlete a raggiungere in Sudafrica, tra maschi e femmine, tale primato, Ellis decide di inserirla nella lista delle 23 calciatrici convocate per il Mondiale di Francia 2019 comunicata il 17 maggio 2019.\nIl CT sudafricano la impiega in tutti i tre incontri disputati dalla sua nazionale, la quale, inserita nel gruppo B con , e , subisce la superiorit\u00e0 tecnica delle avversarie perdendo tutte le partite e venendo di conseguenza eliminata gi\u00e0 alla fase a gironi."}
{"id": "8805897", "revid": "729019", "url": "https://it.wikipedia.org/wiki?curid=8805897", "title": "Maximilian von H\u00f6hn", "text": "Biografia.\nNacque a Kitzingen il 16 agosto 1859, figlio di Sebastian, di professione magistrato, e di sua moglie Mathilde Henke. Dopo aver completato il ginnasio a indirizzo umanistico, il 3 agosto 1878 entr\u00f2 nell'esercito bavarese assegnato in forza al 2. Feldartillerie-Regiment \"vacant Brode\u00dfer\" di stanza a W\u00fcrzburg. Nominato Portepeef\u00e4hnrich in quello stesso mese, fu promosso sottotenente il 30 novembre 1879. Tra il 1886 e il 1889 frequent\u00f2 la Bayerische Kriegsakademie di Berlino (19\u00ba Corso) ottenendo il brevetto di ufficiale di Stato maggiore e di aiutante maggiore. Nel 1887 spos\u00f2 la signorina Ellen K\u00f6ster. Rientrato in servizio nel suo reggimento con la promozione a tenente, a partire dal 1891 prest\u00f2 servizio per un anno presso lo stato maggiore dell'esercito bavarese a Monaco di Baviera. Il 22 settembre 1893 fu promosso capitano, e a met\u00e0 del mese di gennaio 1894 fu trasferito all'Ufficio Centrale dello Stato Maggiore Generale (Generalstabs) e il 1\u00ba ottobre fu assegnato per un anno al dipartimento ferroviario del Gro\u00dfen Generalstabs a Berlino. Il 17 settembre 1896 fu trasferito di nuovo nello Stato maggiore del I Armee-Korps di Monaco di Baviera. Nel marzo 1897 divenne comandante di batteria nel 3. Feldartillerie-Regiment \"Prinz Leopold\", e promosso maggiore il 19 settembre 1900 fu poi assegnato allo Stato maggiore della 3\u00aa Divisione. Il 30 settembre 1902 divenne comandante di dipartimento nel 9. Feldartillerie-Regiment di stanza Landsberg am Lech e in questa posizione venne promosso tenente colonnello il 22 aprile 1904. Il 9 aprile 1905 rientr\u00f2 a Monaco come capo dipartimento dello Stato maggiore, e due giorni dopo la sua promozione a colonnello, avvenuta il 12 dicembre 1906, fu nominato comandante del 3. Feldartillerie-Regiments \"Prinz Leopold\". Il 28 aprile 1908 assunse il comando della 1. Feldartillerie-Brigade a Monaco. Il 26 marzo 1909 fu promosso a generalmajor e l'11 marzo 1910 fu nominato comandante della Fu\u00dfartillerie-Brigade. Insignito dell'Ordine al merito della corona bavarese per gli eccellenti servizi prestati fino ad allora, con esso ottenne il titolo nobiliare di Ritter a partire dal 27 aprile 1911. Promosso generalleutnant il 23 marzo 1912, fu nominato quartiermastro presso il Gro\u00dfen Generalstabs a Berlino. Il 27 marzo 1913 successe al generale Oskar von Xylander alla testa della 6\u00aa Divisione a Ratisbona.\nAll'inizio della prima guerra mondiale la sua unit\u00e0 era inquadrata nel III Armee-Korps, in forza alla 6. Armee del Kronprinz Rupprecht, partecipando alla battaglia delle Frontiere nell'aerea di Metz. Dal 20 al 22 agosto 1914 la sua divisione partecip\u00f2 alla battaglia di Lorena scontrandosi con la IIe Arm\u00e9e francese nella battaglia di Nancy-\u00c9pinal fino al 14 settembre. A partire dalla met\u00e0 del mese di settembre la Grande Unit\u00e0 fu schierata tra Maas e la Mosella impegnata nella guerra di trincea. Per la sua prestazione di comando durante l'attacco e nel successivo assalto della C\u00f4tes Lorraines e nell'occupazione della testa di ponte di Chauvoncourt, fu decorato con la Croce di Cavaliere dell'Ordine militare di Massimiliano Giuseppe il 20 settembre 1914. \nIl 14 febbraio 1915, durante la prima battaglia della Champagne, divenne Capo di stato maggiore della 3. Armee allora al comando del generaloberst Karl von Einem. Il 25 settembre nel corso della seconda battaglia della Champagne perse letteralmente la testa riferendo all'OHL che i francesi avevano sfondato il fronte con enormi guadagni territoriali e richiese il permesso di effettuare un ripiegamento generale in quel settore per la profondit\u00e0 di due chilometri. Venne subito sostituito per decisione del generale Erich von Falkenhayn con il colonnello Fritz von Lo\u00dfberg, dotato di un \"Vollnacht\" che gli conferiva amplissimi poteri. Con l'inizio della terza battaglia dell'Artois, il 25 settembre, divenne comandante della 2. Garde-Division, mantenendo questo incarico sino all'11 maggio 1916. Queste battaglie difensive si svolsero nell'Artois fino a met\u00e0 del mese di ottobre, seguite dalle battaglie di posizione tra Roye e Noyon sul fronte tenuto dalla 2. Armee nella prima met\u00e0 del 1916. Per i successi ottenuti nell'Artois il 15 novembre 1915 fu insignito del titolo di Commendatore dell'Ordine militare di Massimiliano Giuseppe. Tra il 10 luglio e il 15 ottobre 1916 fu per un breve periodo vicecomandante della 6\u00aa Divisione partecipando alla battaglia della Somme. Il 16 ottobre venne promosso General der Artillerie, e in quello stesso giorno sostitu\u00ec il generale Magnus von Eberhardt come nuovo comandante generale del XV. Reserve-Korps. Nell'aprile 1917, durante il corso della seconda battaglia dell'Aisne, il suo corpo d'armata form\u00f2 la Riserva dell'Esercito a Sissonne e fu sostituito dal Generalkommando Nr. 65. Dopo di che il XV Reserve-Korps si acquartier\u00f2 nella regione della Lorena e nel 1918 divenne dapprima Gruppe M\u00f6rchingen, e in seguito come Gruppe Weiler, ed entr\u00f2 a far parte dello Heeresgruppe Herzog Albrecht, allora al comando del generale Alberto del W\u00fcrttemberg, destinato alla difesa del territorio metropolitano.\nL'8 agosto 1918, sostituito dal generale Paul von Kneu\u00dfl, fu messo a disposizione, dove si trovava alla fine del conflitto Lo scoppio della rivoluzione in Baviera port\u00f2 alla caduta della monarchia, seguita dall'abdicazione del re Ludovico III, e dal 25 aprile al 30 settembre 1919 fu comandante generale del I Armee-Korps e quindi venne posto definitivamente in posizione di riserva. Rimasto vedovo si rispos\u00f2 il 1 ottobre 1925 con la signora Margarethe Geis. Si spense a Starnberg il 26 aprile 1936."}
{"id": "8805912", "revid": "247222", "url": "https://it.wikipedia.org/wiki?curid=8805912", "title": "Infinity (singolo)", "text": ""}
{"id": "8805915", "revid": "110157", "url": "https://it.wikipedia.org/wiki?curid=8805915", "title": "Augusto Bandini", "text": "Biografia.\nAttivo in prevalenza nel periodo muto del cinema italiano, \u00e8 apparso in oltre quaranta film (dei quali una decina sonori) tra il 1917 e il 1939."}
{"id": "8805918", "revid": "118228952", "url": "https://it.wikipedia.org/wiki?curid=8805918", "title": "Museo Pelino", "text": ""}
{"id": "8805930", "revid": "6923", "url": "https://it.wikipedia.org/wiki?curid=8805930", "title": "Claude-\u00c9tienne Chaillou des Barres", "text": "Biografia.\n\u00c9tienne era l'unico figlio di Jean-Nicolas Chaillou, signore di M\u00e9e e di Barres, consigliere del re, e di sua moglie Louise Chambrun.\nDopo aver frequentato il collegio di Auxerre, studi\u00f2 a Parigi e poi dapprima al Politecnico di Parigi e poi alla Scuola di Giurisprudenza ed Economia Politica. Inizi\u00f2 parallelamente l'attivit\u00e0 di scrittore redigendo un saggio dal titolo \"De la noblesse\" che lo fece conoscere poi come avvocato.\nPer gli studi compiuti e la fama acquisita, nel 1805 venne prescelto come uditore al Consiglio di Stato. Il 17 dicembre di quello stesso anno, spos\u00f2 Zo\u00e9 Marguerite Nicole Nomp\u00e8re de Champagny, figlia del ministro Jean-Baptiste Nomp\u00e8re de Champagny che sar\u00e0 suo protettore. A seguito dell'invasione della Prussia (trattato della Confederazione del Reno), venne inviato nel 1806 a G\u0142og\u00f3w come intendente per la Bassa Slesia ma, malato, dovette tornare poco dopo in Francia dove nel 1808 venne nominato uditore della direzione generale dei ponti. Il direttore di tale dipartimento, Jean-Pierre de Montalivet, che nel 1809 divenne ministro dell'interno, lo propose alposto di prefetto per l'Ard\u00e8che.\nNominato a tale carica il 7 agosto, favor\u00ec la costruzione di diverse strade nel suo dipartimento ed un nuovo palazzo di giustizia, con prigioni pi\u00f9 salubri delle precedenti. Fu un funzionario di stato amato ed apprezzato, malgrado la rigidit\u00e0 della coscrizione voluta con la mobilitazione generale del 1813. Nel 1814, con la Restaurazione, Fran\u00e7ois-Xavier-Marc-Antoine de Montesquiou-F\u00e9zensac revoc\u00f2 le nomine di 54 prefetti in Francia, tra cui quella dello stesso Chaillou des Barres.\nIl 28 marzo 1815, durante i Cento Giorni, Chaillou venne nominato prefetto della Creuse. Di nuovo destituito a luglio del 1815 con la seconda Restaurazione, si ritir\u00f2 nel castello di Barres a Sainpuits. Alla morte di suo padre, venne creato cavaliere con lettere patenti del re datate 27 gennaio 1816, ed autorizzato ad assumere il predicato di des Barres il 20 marzo 1816. Divenne sindaco di Sainpuits, consigliere generale del dipartimento dello Yonne per il cantone di Saint-Sauveur. Apport\u00f2 anche delle importanti modifiche al castello di Barres.\nRiprese contemporaneamente la sua carriera di scrittore, prendendo parte ad un concorso di scrittura (1820), scrivendo un libretto d'opera (1823), e fondando nel 1828 il \"M\u00e9morial de Yonne\", giornale che esistette sino al 1831.\nNel 1833, pubblic\u00f2 due testi sulle elezioni in Francia che vennero riediti nel 1839. Ispettore dei monumenti storici per il dipartimento dell'Yonne, pubblic\u00f2 una monografia sulle opere di pregio del suo dipartimento. Nel 1847 fu cofondatore e primo presidente della Societ\u00e0 di Scienze Storiche e Naturali dell'Yonne, funzione che mantenne sino alla propria morte. Fond\u00f2 inoltre la Societ\u00e0 centrale d'agricoltura di cui fu presidente. Nel 1857, poco prima della sua scomparsa, contribu\u00ec alla costruzione di un monumento presso il campo di battaglia di Fontenoy."}
{"id": "8805938", "revid": "287204", "url": "https://it.wikipedia.org/wiki?curid=8805938", "title": "Campionati italiani estivi di nuoto 1999", "text": "I Campionati italiani assoluti di nuoto 1999 si sono svolti ad Asti dal 6 al 10 agosto 1999. \u00c8 stata utilizzata la vasca da 50 metri."}
{"id": "8805939", "revid": "344646", "url": "https://it.wikipedia.org/wiki?curid=8805939", "title": "Pierre Michel Pango", "text": "Biografia.\nNato in una famiglia cattolica, Pango frequent\u00f2 la scuola primaria e la scuola secondaria al seminario minore di Bingerville, dove ricevette una formazione musicale di base. Finita la scuola, entr\u00f2 al seminario maggiore a Ouidah in Dahomey e nel 1957 fu ordinato prete ad Abidjan. Pango ha esercitato il ministero sacerdotale in diverse localit\u00e0 tra cui Grand-Bassam, Dabou, Adiak\u00e9 e in alcuni quartieri e sobborghi di Abidjan. Pango si \u00e8 occupato anche dell'educazione dei ragazzi e dei giovani ed ha fondato la scuola primaria \"Les Patronnages\" e il \"Pensionnat des jeunes M. Ren\u00e9 Kouassi\".\nIn campo musicale, Pango ha cominciato ad esercitare le sue competenze diventando maestro del coro del seminario minore di Bingerville e introducendo nella musica sacra gli strumenti e i ritmi tradizionali del popolo \"Nzima\", una popolazione dell'etnia Akan. Nel 1959, in occasione dei venticinque anni di sacerdozio di Ren\u00e9 Kouassi, primo prete ivoriano, Pango compose la \"Messe des lagunes\", con i ritmi africani al posto dei tradizionali canti gregoriani, che diresse in qualit\u00e0 di maestro del coro; alla cerimonia era presente il deputato F\u00e9lix Houphou\u00ebt-Boigny, che si congratul\u00f2 con Pango. Qualche anno dopo, la Messe des lagunes divenne un disco. Nel 1960, in vista della concessione dell\u2019indipendenza alla Costa d\u2019Avorio venne bandito un concorso musicale per la composizione del futuro inno nazionale; Boigny convinse Pango a partecipare e il giovane prete compose la musica dell'Abidjanaise, mentre le parole dell'inno vennero composte da un altro prete cattolico, Pierre-Marie Coty. L'Abidjanaise vinse il concorso, ma un politico ivoriano, Mathieu Ekra, convinse il futuro presidente Boigny ad emendare il testo, per cui apport\u00f2 alcune modifiche insieme al politico Joachim Bony. Dopo la proclamazione dell'indipendenza Pango fu riconosciuto come autore della musica dell'inno ma come autore principale delle parole venne indicato Ekra anzich\u00e9 Coty. In seguito, Pango ha composto altre opere musicali e ha fondato le corali \"Union Vocale Artistique et Culturelle de C\u00f4te d\u2019Ivoire\" (UVACCI) ad \"Anono\" (un grande villaggio vicino Abidjan) e \"Vox Magna\" a \"Lokodjro\" (un quartiere di Abidjan); quest'ultima corale lo ha reso celebre, per cui \u00e8 stato chiamato ad insegnare musica all'Istituto Nazionale delle Arti."}
{"id": "8805945", "revid": "767487", "url": "https://it.wikipedia.org/wiki?curid=8805945", "title": "Arutz Sheva", "text": "Arutz Sheva (in ebraico: \u05e2\u05e8\u05d5\u05e5 7, lett. \"Canale 7\"), noto anche in inglese come Israel National News, \u00e8 un network israeliano che gestisce un sito web di notizie con articoli in ebraico, inglese e russo, una web radio con relativi podcast gratuiti e la stampa di un settimanale, \"B'Sheva\".\nStoria.\nNegli anni '70 fu lanciata in Israele la stazione radio offshore \"Voice of Peace\", che trasmetteva messaggi pacifisti. In risposta, il rabbino Zalman Baruch Melamed lanci\u00f2 la stazione radio \"Arutz Sheva\" nel 1988, rivolta agli israeliani contrari ai negoziati con l'Organizzazione per la liberazione della Palestina. Con sede a Beit El, la stazione trasmetteva sulle onde radio israeliane dalla nave \"MV Eretz HaTzvi\" nel Mar Mediterraneo. Fu una delle prime stazioni radio Internet ed \u00e8 stata utilizzata come beta tester per RealPlayer. Dal 1996 al 2002, Arutz Sheva ha trasmesso in russo. Nel 2003, Arutz Sheva ha cessato le sue operazioni radiofoniche dopo che i tentativi di legalizzarla non hanno avuto successo."}
{"id": "8805972", "revid": "118229435", "url": "https://it.wikipedia.org/wiki?curid=8805972", "title": "Israel National News", "text": ""}
{"id": "8805973", "revid": "729019", "url": "https://it.wikipedia.org/wiki?curid=8805973", "title": "Ignacy Feliks Morawski", "text": "Biografia.\nDopo una giovinezza avvolta nel mistero delle incertezze documentali che lo confermano solo figlio di Micha\u0142, tesoriere generale dell'infermeria dell'esercito lituano e di sua moglie, Katarzyna Mirowickie, nel 1768 si sa che Ignacy Feliks Morawski divenne maggiore generale dell'esercito della Confederazione polacco-lituana e poi dal 1777 comandante della 2\u00aa divisione. Nel 1764 era stato tra i militari che si erano opposti all'intervento russo nell'ambito delle elezioni del nuovo sovrano polacco e per questo aveva conosciuto una rapida carriera militare. Nel 1783 venne promosso al rango di tenente generale e divenne maresciallo della corte del Granducato di Lituania nel 1783/ 1784, oltre a venire eletto nel parlamento del Voivodato di Podlaskie al Sejm tra il 1767 ed il 1780.\nNel 1784 fu insignito dell'Ordine dell'Aquila Bianca, nel 1777 divenne Cavaliere dell'Ordine di San Stanislao e venne poi decorato con l'Ordine del Leone del Palatinato.\nFu padre del generale Karol Morawski."}
{"id": "8805977", "revid": "599013", "url": "https://it.wikipedia.org/wiki?curid=8805977", "title": "Cellula epitelioide", "text": "Le cellule epitelioidi sono una tipologia di macrofagi che compare in alcuni stati infiammatori ed \u00e8 prevalentemente associata alla comparsa di granulomi, a livello dei quali possono fondersi dando origine a cellule giganti multinucleate (cellule di Langhans). Vengono chiamate \"epitelioidi\" in quanto al microscopio risultano simili alle cellule epiteliali.\nStoria.\nLe cellule epitelioidi vennero osservate per la prima volta dallo scienziato tedesco Robert Koch, durante le sue ricerche sui micobatteri. Studi successivi da parte di Alexandre Yersin e Am\u00e9d\u00e9e Borrel dimostrarono che tali cellule derivano da leucociti mononucleati. Margaret Lewis dopo una serie di esperimenti in vitro verific\u00f2 che le cellule epitelioidi derivavano da cellule monocitarie sanguigne e che successivamente potevano evolvere in cellule giganti multinucleate. La derivazione monocitaria \u00e8 stata poi confermata da successivi studi, che hanno quindi escluso la loro evoluzione a partire da macrofagi tissutali specializzati.\nStruttura.\nLe cellule epitelioidi si presentano allungate, similmente alle cellule epiteliali squamose, con un citoplasma fortemente eosinofilo. Spesso presentano tra loro strette giunzioni interdigitate, simili a cerniere tendono a fondere i citoplasmi tra loro, dando origine alle cellule di Langhans.\nIl citoscheletro presenta peculiari filamenti, con una struttura ed un'attivit\u00e0 molto pi\u00f9 simile a quella delle cellule epiteliali rispetto ai macrofagi.\nAspetti patologici.\nLe cellule epitelioidi sono associate alla formazione dei granulomi, in particolare a quelli dovuti ad infezione da parte di patogeni (come il Mycobacterium tubercolosis) in grado di resistere all'ingestione da parte dei macrofagi. Tali cellule hanno il ruolo di limitare l'estensione del granuloma, ponendosi alle estremit\u00e0 dello stesso."}
{"id": "8805978", "revid": "287204", "url": "https://it.wikipedia.org/wiki?curid=8805978", "title": "Ospedale infantile Burlo Garofolo", "text": "L'ospedale infantile Burlo Garofolo, formalmente IRCCS materno infantile Burlo Garofalo, \u00e8 un istituto di ricovero e cura a carattere scientifico di tipo pediatrico situato a Trieste. L'ospedale \u00e8 stato fondato nel 1856 per offrire assistenza medica ai bambini.\nStoria.\nL'ospedale fu fondato il 19 novembre 1856 dalla baronessa Maria Alessandrina de Langenau-Mertens, moglie del Luogotenente di Trieste, con l\u2019aiuto di circa un centinaio di finanziatori. Il primo nucleo dell\u2019ospedale, situato in via Giustinelli e dotato di 24 posti letto, era dedicato all'assistenza medica dei bambini poveri. Nel 1907, la baronessa Maria Anna Laura Garofolo nata Burlo lasci\u00f2 un\u2019ingente somma di denaro all\u2019ospedale, che prese cos\u00ec il nome di \"Ospedale Infantile e Pie Fondazioni Burlo Garofolo\".\nL\u2019ospedale crebbe di dimensioni nel tempo, fino a doversi spostare prima (nel 1869) in via del Bosco e poi (1938) in via dell\u2019Istria, dove si trova tutt\u2019oggi. Dal 1968 \u00e8 IRCCS per la pediatria, ed \u00e8 sede della scuola di specializzazione in pediatria dell'Universit\u00e0 degli studi di Trieste.\nNel 2016 ha ottenuto la benemerenza civica dal comune di Trieste.\nDipartimenti.\nL'ospedale \u00e8 costituito dai seguenti dipartimenti:"}
{"id": "8805986", "revid": "124402673", "url": "https://it.wikipedia.org/wiki?curid=8805986", "title": "Parco intercomunale delle Colline Carniche", "text": "Il parco intercomunale delle colline carniche \u00e8 un'area naturale protetta della bassa Carnia (provincia di Udine) compresa all'interno dei territori collinari di Villa Santina, Enemonzo, Lauco e Raveo. \u00c8 caratterizzata da un territorio prevalentemente collinare che circonda il letto del fiume Tagliamento nell'Alta Val Tagliamento, tra i rilievi montuosi delle Prealpi Carniche a sud e le Alpi Tolmezzine occidentali a nord, a partire da Tolmezzo a est fino al Canale di Gorto a ovest. \u00c8 attraversato da una rete di sentieri che lo rendono percorribile a piedi, a cavallo e in mountain bike."}
{"id": "8805987", "revid": "466539", "url": "https://it.wikipedia.org/wiki?curid=8805987", "title": "Camille Cottin", "text": "Biografia.\nNata a Parigi, frequenta il liceo francese Charles de Gaulle di Londra prima di tornare in Francia come insegnante di lingua inglese. Segue l'accademia di teatro e arte drammatica di Jean P\u00e9rimony, per poi unirsi alla compagnia Th\u00e9\u00e2tre du Voyageur; in questo periodo recita alcune piccole parti per varie produzioni cinematografiche e televisive. Nel 2013 diviene celebre interpretando la protagonista di \"Connasse\" (epiteto di lingua francese, traducibile con \u00abstronza\u00bb in lingua italiana), produzione di Silex Films per Canal+: si tratta di una serie composta da piccoli sketches, della durata di circa due minuti ciascuno, inseriti nel programma televisivo \"Le Before du Grand Journal\" e poi in \"Le Grand Journal\". Nel 2014 gli episodi sono stati raccolti in DVD.\nNello stesso anno \u00e8 tra le protagoniste della commedia \"Les Gazelles\". Nel 2015 si conferma sul grande schermo con \"Connasse, princesse des c\u0153urs\", il film di produzione franco-belga tratto dalla precedente serie, che le vale la candidatura a miglior promessa femminile ai Premi C\u00e9sar 2016. A partire dal 2015 interpreta inoltre l'agente Andr\u00e9a Martel nella fortunata serie \"Chiami il mio agente!\" (\"Dix pour cent\"), trasmessa dapprima su France 2 ed in seguito distribuita in tutto il mondo da Netflix. La serie proseguir\u00e0 per un totale di quattro stagioni fino al 2020.\nNel 2016 \u00e8 nel casting del thriller \"Iris\" \u2014 ispirato al giapponese \"Chaos\" del 2000 \u2014 e della commedia \"Cigarettes et Chocolat chaud\". Recita inoltre un ruolo secondario nell'americano \"Allied - Un'ombra nascosta\" di Robert Zemeckis. Nel 2017 \u00e8 protagonista, al fianco di Juliette Binoche, in \"Tale madre tale figlia\" (\"Telle m\u00e8re, telle fille\"). L'anno seguente recita in \"Largu\u00e9es\", per la regia di \u00c9lo\u00efse Lang, gi\u00e0 coautrice di \"Connasse\". Nel 2019 \u00e8 in \"Mouche\", adattamento francese della celebre serie televisiva \"Fleabag\" di Phoebe Waller-Bridge, oltre che nei lungometraggi \"Deux moi\", di C\u00e9dric Klapisch, \"L'hotel degli amori smarriti\" (\"Chambre 212\"), di Christophe Honor\u00e9 e \"Il mistero Henri Pick\" (\"Le Myst\u00e8re Henri Pick\"), di R\u00e9mi Bezan\u00e7on. Nel 2020 appare in alcuni episodi della terza stagione della serie televisiva britannica \"Killing Eve\".\nVita privata.\nHa due figli: Leon, nato nel 2009, ed Anna, nata nel 2015.\nImpegno nel sociale.\nDa sempre attenta al problema della discriminazione sessuale e al tema delle pari opportunit\u00e0, \u00e8 membro del \"Collectif 50/50\" che si batte per promuovere la parit\u00e0 dei sessi in ambito cinematografico e televisivo. Nel 2019 ha fondato, con Shirley Kohn, la societ\u00e0 di produzione femminista \"Malm\u00f6\"."}
{"id": "8805989", "revid": "128334", "url": "https://it.wikipedia.org/wiki?curid=8805989", "title": "Cellule epitelioidi", "text": ""}
{"id": "8805990", "revid": "2076835", "url": "https://it.wikipedia.org/wiki?curid=8805990", "title": "Coppa d'Asia AFC Under-23 2020", "text": "La Coppa d'Asia AFC Under-23 2020 (ing. \"2020 AFC Under-23 Asian Cup\") \u00e8 stata la quarta edizione del torneo organizzato dalla Asian Football Confederation, la prima riservata alle nazionali under-23. La fase finale si \u00e8 svolta in Thailandia dal 8 al 26 gennaio 2020. Il torneo \u00e8 valido anche come qualificazione per il torneo di calcio dei XXXII Giochi Olimpici."}
{"id": "8805992", "revid": "118433944", "url": "https://it.wikipedia.org/wiki?curid=8805992", "title": "Carlo Cignetti", "text": "Biografia.\nCome lettore d'italiano nell'Universit\u00e0, \u00e8 vissuto ad Algeri dal 1954 al 1961. Nel 1952-1953 ha incontrato e frequentato a Parigi Ren\u00e9 Char e la cerchia dei suoi giovani amici. La stessa folgorazione ha ricevuto vent'anni dopo, a Ivrea nel 1973, ascolando parlare Andrea Zanzotto. Ha tradotto dal francese opere narrative (Beckett, Robbe-Grillet), teatrali (Robert Pinget) e saggistiche (Fanon, Lucien L\u00e9vy-Bruhl, Barthes, Yourcenar). Dagli anni sessanta \u00e8 vissuto a Torino.\nHa scritto tre libri di poesie: \"Un gioco di carte\" (1974), \"Rorangiavercelindavi\u00f2\" (1979) e \"in forma di HAIKU (1990).\" \nNella presentazione di \"Un gioco di carte,\" Guido Davico Bonino ha scritto \"Questa raccolta - cha ha polemicamente un titolo neutro, oggettuale - \u00e8 carica invece di una straordinaria potenzialit\u00e0 espressiva ed esistenziale. Io distinguo i due aggettivi: ma per Cignetti sono la stessa cosa, l'espressione cominciando e finendo con l'esistenza\".\nTra gli scritti inediti \"al dormitore,\" haiku dedicato ad Aldo Brizzi e \"In morte di Giacinto Scelsi.\" Ha inoltre collaborato con il compositore Giulio Castagnoli, che si \u00e8 ispirato alla sua poesia in numerosi lavori."}
{"id": "8805993", "revid": "729019", "url": "https://it.wikipedia.org/wiki?curid=8805993", "title": "Zuqar", "text": "L'isola di Zuqar (, Jabal Zuqar) \u00e8 un'isola del Mar Rosso appartenente allo Yemen. Si trova tra le coste dello Yemen continentale e dell'Eritrea, vicino allo stretto di Bab-el-Mandeb che collega il Mar Rosso al Golfo di Aden. Nonostante la sua vicinanza al continente africano, l'isola di Zuqar \u00e8 considerata una parte dell'Asia trovandosi sulla piattaforma continentale asiatica.\nPropriet\u00e0.\nLa propriet\u00e0 dell'isola Zuqar \u00e8 stata a lungo contesa tra lo Yemen e l'Eritrea, insieme alle isole Hanish. Nel 1995 la disputa ha portato al conflitto delle Isole Hanish. Nel 1996 la Corte permanente di arbitrato dell'Aia ha risolto la controversia, assegnando le isole pi\u00f9 grandi, inclusa Zuqar, allo Yemen."}
{"id": "8805994", "revid": "729019", "url": "https://it.wikipedia.org/wiki?curid=8805994", "title": "Cloughoughter Castle", "text": "Cloughoughter Castle (in Irlandese: \"Cloch Locha Uachtair\"), \u00e8 un castello circolare in rovina, la cui costruzione risale al XIII secolo, costruito su una piccola isola del lago Lough Oughter, che si trova a poco meno di cinque chilometri dal centro cittadino di Killeshandra, nella Contea di Cavan in Irlanda."}
{"id": "8805995", "revid": "729019", "url": "https://it.wikipedia.org/wiki?curid=8805995", "title": "Karol Morawski", "text": "Biografia.\nKarol era figlio del generale Ignacy Feliks Morawski e di sua moglie Teofilia Konstancja Radziwi\u0142\u0142, figlia a sua volta del maresciallo lituano Micha\u0142 Kazimierz Radziwi\u0142\u0142 Rybe\u0144ko. Avviato sin da piccolo alla carriera militare, favorito in questo dalle posizioni del padre e del nonno, dal 1789 divenne colonnello e comandante di reggimento e nel 1792 prese parte alla Guerra russo-polacca di quell'anno, dove si distinse nella battaglia di Brest-Litovsk.\nPortatosi a Vilnius, fu attivo nel complotto insurrezionalista locale e venne nominato da Tadeusz Ko\u015bciuszko al ruolo di comandante dell'esercito lituano. Nel 1794, mentre stava effettivamente per ricoprire questa funzione, venne catturato dai russo ed inviato in Siberia, venendo rilasciato l'anno successivo per intervento dello zar Paolo I di Russia. Dal 1797 prese servizio nell'esercito russo col grado di maggiore generale. Con il governo dello zar Alessandro I di Russia venne nominato suo ciambellano.\nNel 1812, entr\u00f2 in servizio col grado di maggiore generale nell'esercito del Ducato di Varsavia e quindi divenne ufficiale di stato maggiore di Napoleone Bonaparte, prendendo poi parte alle successive campagne delle guerre napoleoniche. Dopo la caduta di Napoleone, fece ritorno in Lituania, abbandonando per\u00f2 definitivamente la carriera militare e dedicandosi alla gestione delle sue propriet\u00e0."}
{"id": "8805998", "revid": "599013", "url": "https://it.wikipedia.org/wiki?curid=8805998", "title": "Bruno Mauro", "text": "Carriera.\nClub.\nHa giocato tra la massima e la terza serie portoghese, nella terza serie greca e nella seconda serie cipriota.\nNazionale.\nTra il 2002 e il 2004, ha giocato 11 partite con la nazionale angolana, realizzandovi anche tre reti."}
{"id": "8806010", "revid": "916580", "url": "https://it.wikipedia.org/wiki?curid=8806010", "title": "Marah oreganus", "text": ""}
{"id": "8806011", "revid": "599013", "url": "https://it.wikipedia.org/wiki?curid=8806011", "title": "Emilio Ferreri", "text": "Biografia.\nNato a Roma il 28 dicembre 1894, nel 1911 venne ammesso all'Accademia Navale di Livorno uscendone nel 1914 con il grado di guardiamarina partecipando, da allievo, alla guerra italo-turca.\nNel corso del primo conflitto mondiale partecip\u00f2 attivamente alle operazioni navali in Adriatico, imbarcato sulla nave da battaglia Giulio Cesare e sull'esploratore Sparviero, meritando una Croce di guerra al valor militare e conseguendo, nel 1917, la promozione al grado di tenente di vascello.\nNel 1920 imbarcato in qualit\u00e0 di comandante in seconda sull'incrociatore protetto di 2\u00aa classe Etna, in missione internazionale a Novorossijsk sul Mar Nero, si distinse durante la tumultuosa partenza dell'unit\u00e0 sotto il fuoco delle artiglierie sovietiche, meritando la prima medaglia d'argento al valore militare.\nCon il grado di tenente di vascello nel 1924 ebbe il comando del sommergibile F 6 e con il grado di capitano di corvetta tra il 1928 e il 1929 \u00e8 stato al comando del cacciatorpediniere Ostro.\nPromosso al grado di capitano di vascello \u00e8 stato al comando degli incrociatori Fiume e Zara e ha ricoperto importanti incarichi anche all'estero, fra cui quello di Addetto Navale addetto navale a Parigi tra il 1935 e il 1937 e, al rientro in Italia, tra il 1937 al 1939, la carica di capo di stato maggiore della I Squadra navale.\nAll'entrata in guerra dell'Italia nel secondo conflitto mondiale fu destinato a Supermarina presso l'Ufficio Protezione Traffico Mercantile e nel novembre 1940 promosso contrammiraglio. Nel gennaio del 1942 venne imbarcato come Capo di Stato Maggiore del Comandante in Capo delle Forze Navali da Battaglia, incarico che mantenne, anche dopo che era stato promosso, nel luglio 1942 al grado di ammiraglio di divisione, fino al maggio del 1943 quando venne trasferito al Comando Supremo per assumere la Direzione dell'Ufficio del Traffico, meritando, per l'attivit\u00e0 svolta di questo periodo, di essere insignito della Croce di cavaliere dell'Ordine militare d'Italia e di una Croce di guerra al valor militare.\nIl 30 luglio 1943 venne nominato, dal nuovo ministro della marina, l'ammiraglio di divisione Raffaele de Courten, segretario generale del ministero, attraversando le vicende che seguirono l'armistizio dell'8 settembre e mantenendo tale incarico fino al 14 settembre, quando assunse l'incarico di commissario per la Marina per la citt\u00e0 aperta d\u00ec Roma, incarico che mantenne fino al 30 settembre 1943 quando decise di sottrarsi alle pesanti pressioni delle forze tedesche che occupavano la citt\u00e0, cedendo l'incarico all'ammiraglio di squadra Mario Falangola, fautore della collaborazione con le forze germaniche, e mettendosi a capo del fronte clandestino della Marina della resistenza romana, costituitosi a Roma contro le truppe di occupazione tedesche, coordinando le attivit\u00e0 dei vari gruppi, anche attraverso attivit\u00e0 assistenziali e di controspionaggio, avvalendosi di una folta schiera di ufficiali e sottufficiali che si erano rifiutati di aderire alla Repubblica Sociale Italiana.\nAlla liberazione di Roma fu decorato di medaglia d'argento sul campo.\nNell'agosto 1944 venne nominato Comandante superiore degli incrociatori, con insegna sull'incrociatore Eugenio di Savoia, lasciando tale incarico nell'ottobre del 1946, essendo stato nuovamente nominato Segretario Generale della Marina.\nPromosso ammiraglio di squadra il 1\u00ba gennaio 1947, il 4 novembre 1948 venne nominato Capo di stato maggiore della Marina, incarico che mantenne fino al 10 agosto 1955. Durante questo lungo periodo l'ammiraglio Ferreri dedic\u00f2 tutte le sue energie alla riorganizzazione della Marina Militare, duramente provata dal conflitto, ponendo le basi per la successiva opera di rinnovamento e di ricostruzione che sarebbe continuata dai suoi successori e che ha portato in particolare, sotto la sua guida, alla realizzazione (Programma 1950) del primo programma navale del dopoguerra.\nL'ammiraglio Emilio Ferreri \u00e8 morto a Roma il 27 agosto 1981."}
{"id": "8806012", "revid": "125003547", "url": "https://it.wikipedia.org/wiki?curid=8806012", "title": "Jean-J\u00e9r\u00f4me Adam", "text": "Biografia.\nOriginario dell'arcidiocesi di Strasburgo, abbracci\u00f2 la vita religiosa tra gli spiritani e fu ordinato prete il 28 ottobre 1928.\nMissionario nel Gabon, il 10 luglio 1947 fu nominato vicario apostolico di Libreville e vescovo titolare di Rinocorura. A seguito dell'erezione della gerarchia episcopale nei territori dell'Africa occidentale, nel 1955 Adam fu nominato vescovo residenziale di Libreville e l'11 dicembre 1958 fu promosso arcivescovo metropolita di quella sede.\nFond\u00f2 la congregazione indigena dei Fratelli di San Giuseppe e del Cuore Immacolato di Maria.\nDimessosi nel 1969, assunse il titolo arcivescovile di Brescello e si stabil\u00ec nella missione di Okondja. Nel 1976 lasci\u00f2 il titolo di Brescello e assunse quello di arcivescovo emerito di Libreville.\nMor\u00ec nel 1981.\nGenealogia episcopale.\nLa genealogia episcopale \u00e8:"}
{"id": "8806016", "revid": "1154737", "url": "https://it.wikipedia.org/wiki?curid=8806016", "title": "Lough Oughter", "text": "Il Lough Oughter \u00e8 un lago nella contea di Cavan, poco meno di 5 chilometri di distanza dal centro cittadino di Killeshandra, che sorge lungo il percorso del fiume Erne. \nSu di una piccola isola del lago, si trovano le rovine del Cloughoughter Castle."}
{"id": "8806026", "revid": "2056951", "url": "https://it.wikipedia.org/wiki?curid=8806026", "title": "Padroncino", "text": "Padroncino \u00e8 un termine utilizzato in Italia per definire un autotrasportatore o un tassista proprietario di uno o pi\u00f9 veicoli, utilizzati da egli stesso per lavorare, operando sia in modo diretto con clienti aziendali e privati, sia in conto terzi per societ\u00e0 di trasporti.\nLa figura dell'autotrasportatore nasce infatti da queste figure che operano in completa autonomia, svolgendo trasporto merci su strada assumendosene anche il conseguente rischio di impresa. .\nLa differenza principale tra la figura dell'autista dipendente e quella del padroncino, pur condividendo gli obblighi legislativi relativamente ai tempi di guida e di riposo, \u00e8 principalmente che l'autista dipendente pu\u00f2 considerare concluso il proprio lavoro giornaliero al termine degli incarichi quotidiani, mentre il padroncino deve anche occuparsi del rapporto con i clienti, per organizzare il giorno lavorativo successivo e tutte le questioni amministrative e gestionali dell'azienda in proprio.\nIn Italia il padroncino opera con licenza di \u201cautotrasporto merci per conto di terzi\u201d, ottenuta fornendo anche documenti atti a dimostrare di possedere i requisiti etici, professionali e organizzativi necessari (Carta di Qualificazione del Conducente, obbligatoria per legge dal 2009)."}
{"id": "8806029", "revid": "4252", "url": "https://it.wikipedia.org/wiki?curid=8806029", "title": "Edith Clements", "text": "Era sposata con il botanico Frederic Clements, con il quale ha collaborato per tutta la sua vita professionale. Insieme hanno fondato l'\"Alpine Laboratory\", una stazione di ricerca a Pikes Peak, in Colorado. La Clements era anche un'artista botanica che ha illustrato i propri libri e le pubblicazioni congiunte con Frederic.\nEntrambi i Clements erano coinvolti nello studio della fitogeografia, in particolare di quei fattori che determinano l'ecologia della vegetazione in particolari regioni, e sarebbero stati elogiati come \u00abla pi\u00f9 illustre squadra composta da marito e moglie dai tempi dei Curie\u00bb. \u00c8 impossibile districare completamente il lavoro di ognuno dei due membri della coppia durante il loro lavoro congiunto. \nPrimi anni di vita e formazione.\nEdith Gertrude Schwartz nacque nel 1874 ad Albany, New York, da George Schwartz ed Emma Young. Suo padre era un confezionatore di carne di maiale di Omaha, Nebraska. Studi\u00f2 all'Universit\u00e0 del Nebraska (UNL), fu eletta nella Phi Beta Kappa e ottenne la sua laurea (\"Bachelor of Arts\") in tedesco nel 1898. Fu anche membro dei Kappa Alpha Theta. Nel 1904 scrisse la sua tesi intitolata \"The Relation of Leaf Structure to Physical Factors\".\nLa Schwartz inizi\u00f2 la sua carriera come borsista in tedesco presso l'UNL (1898-1900). Durante questo periodo, incontr\u00f2 il suo futuro marito, Frederic Clements, un professore di botanica che influenz\u00f2 il corso dei suoi studi universitari. A quel tempo, le universit\u00e0 del Nebraska e del Minnesota (dove avrebbe poi insegnato) erano centri per lo studio della fitogeografia - la distribuzione geografica delle specie vegetali - e scelse di farne la sua area di specializzazione. Consegu\u00ec il dottorato in botanica nel 1904 (con un \"dottorato minore\" in filologia germanica e geologia), diventando la prima donna ad ottenere un dottorato di ricerca presso la UNL. \nEdith e Frederic si sposarono nel 1899. \nCarriera.\nDopo aver conseguito il dottorato, Clements ottenne un lavoro come assistente di botanica presso l'Universit\u00e0 del Nevada (1904-1907), dove Frederic insegnava. Per raccogliere fondi, trascorsero diverse estati raccogliendo esemplari di piante e assemblarono l\"'Herbaria Formationum Coloradensium\", una preziosa collezione di circa 530 esemplari di piante di montagna del Colorado accuratamente annotati e supportati da 100 fotografie. Fu pubblicato nel 1903 in 24 set che furono venduti a istituzioni scientifiche. Qualche anno dopo, realizzarono un'altra collezione con circa 615 esemplari di crittogame; questo set fu successivamente (nel 1972) pubblicato in formato cartaceo dal Giardino Botanico di New York. \nNel 1909, la Clements fu assunta come docente (\"instructor\") di botanica dall'Universit\u00e0 del Minnesota, a Minneapolis, dove Frederic era stato assunto due anni prima per dirigere il dipartimento di botanica. Nel 1917, Frederic smise di insegnare e inizi\u00f2 a fare ricerca finanziato dalla Carnegie Institution di Washington. Per molti anni da allora in poi, il finanziamento della Carnegie Institution sostenne i loro sforzi di ricerca congiunti e la Clements fu nominata assistente sul campo dalla Carnegie Institution. \nA partire dal 1917, i Clements trascorsero gli inverni facendo ricerche in due istituti di ricerca finanziati dalla Carnegie: prima al Tucson Institute in Arizona e poi (a partire dal 1925) al Coastal Laboratory di Santa Barbara, in California. Durante questo periodo, trascorsero le loro estati in una stazione botanica che svilupparono come sito per test sull'acclimatazione delle piante, l\"'Alpine Laboratory\" di Pikes Peak, in Colorado. La Clements lavor\u00f2 come docente di botanica per l'Alpine Laboratory e Frederic come direttore. Durante i suoi quattro decenni di attivit\u00e0, in questo laboratorio formarono molti botanici ed ecologi, finch\u00e9 venne chiuso nel 1940. Pubblicarono sia insieme sia individualmente e la Clements us\u00f2 le proprie competenze linguistiche per tradurre alcuni dei loro libri e articoli in lingue straniere. \nDurante gli anni della Dust Bowl, la Clements e Frederic girarono per le Grandi Pianure e il sud-ovest degli Stati Uniti, per favorire misure di conservazione che contrastassero la perdita distruttiva di fattorie e terreni agricoli. \nLa Clements era un'artista botanica e illustr\u00f2 una serie di loro pubblicazioni congiunte, come \"Rocky Mountain Flowers\" (1914) e \"Flowers of Coast and Sierra\" (1928), cos\u00ec come pubblicazioni in solitario di Frederic, tra cui \"Plant Succession\" (1916, che aveva anche aiutato a scrivere), \"Adaptation and Origin in the Plant World: The Role of Environment in Evolution\" (1939) e \"Dynamics of Vegetation\" (1949). Nel 1916, le tavole a colori di \"Rocky Mountain Flowers\" furono pubblicate come guida autonoma per 175 dei fiori pi\u00f9 sorprendenti della zona con il titolo \"Flowers of Mountain and Plain\". La scrittrice Willa Cather, acuta osservatrice della natura e amica dei Clements, era una grande ammiratrice del loro lavoro. In un'intervista del 1921, la Cather osserv\u00f2: \u00abC'\u00e8 un libro che avrei preferito realizzare rispetto a tutti i miei romanzi, vale a dire la \"Botanica sui fiori da campo del West\" dei Clements\u00bb\" (con cui probabilmente lei si riferiva a \"Rocky Mountain Flowers\").\nNel 1960, all'et\u00e0 di ottantasei anni, la Clements pubblic\u00f2 un vivido libro di memorie, \"Adventures in Ecology: Half a Million Miles: From Mud to Macadam\", in cui raccontava la storia di \u00abdue ecologisti vegetali che hanno vissuto e lavorato insieme\u00bb. \u00c8 estremamente rivelatore nel mostrare quanti lavori intraprese la Clements a sostegno delle spedizioni congiunte della coppia, che spaziano da autista, meccanica, cuoca e stenografa fino a fotografa, artista e botanica. In effetti, lo stesso Frederic era dell'opinione che la Clements sarebbe stata riconosciuta tra i migliori ecologisti del mondo se avesse trascorso meno tempo ad assistere la sua carriera. \nLo stile ironico della Clements \u00e8 evidente in questo racconto sulla partenza di una spedizione:Vicini amichevoli erano in giro, offrendo consigli, ammonimenti e cupe profezie, nonch\u00e9 scommesse sull'impossibilit\u00e0 di trovare spazio in una macchina per il numero spaventoso di cose che sembravano essere assolutamente indispensabili per l'impresa. Ho vinto le scommesse perch\u00e9 avevo un diagramma che mostrava un \"posto per tutto\" e alla fine avevo \"tutto al suo posto\". Cio\u00e8, tutto tranne una pila di frittelle zuccherate e imburrate, avanzate dalla colazione. Ginger aveva programmato di mangiarle a pranzo, ma non c'era assolutamente un posto libero per loro, e quando non stava guardando le ho messe su uno scaffale in garage.Frederic si ritir\u00f2 nel 1941 e mor\u00ec nel 1945. Edith continu\u00f2 a lavorare sui loro manoscritti congiunti e scrivere articoli fino alla sua morte a La Jolla nel 1971. \nRiconoscimenti.\nLa Clements fu nominata per la \"Nebraska Hall of Fame\" nel 2012. \nUn archivio presso l'Universit\u00e0 del Wyoming, \"the Edith S. and Frederic E. Clements Papers\" (\"i documenti di Edith S. e Frederic E. Clements\"), comprende fotografie del periodo 1893-1944, appunti sul campo, corrispondenza scientifica, manoscritti e articoli scientifici e diari di Edith per il periodo 1907-1966. Inoltre, l'Universit\u00e0 del Nebraska ha digitalizzato una piccola raccolta di lettere scritte dalla Clements alla sua famiglia su un viaggio del 1911 che lei e Frederic fecero in Europa per partecipare a un convegno internazionale di botanici ed ecologisti. Disponibili online, sono scritti con l'occhio tipico della Clements per i dettagli vividi e per l'abilit\u00e0 nella narrazione."}
{"id": "8806034", "revid": "124725629", "url": "https://it.wikipedia.org/wiki?curid=8806034", "title": "Natale con uno sconosciuto", "text": "Natale con uno sconosciuto (\"Hjem til jul\") \u00e8 una serie televisiva commedia norvegese, prodotta da Netflix e trasmessa a partire dal 2019.\nTrama.\nJohanne \u00e8 un'infermiera single alla ricerca dell'amore. Dopo varie peripezie e appuntamenti, riesce finalmente a trovare l'anima gemella.\nProduzione.\nLa serie si sviluppa in due stagioni. Con il dodicesimo episodio si chiude ufficialmente la storia di Johanne."}
{"id": "8806035", "revid": "149485", "url": "https://it.wikipedia.org/wiki?curid=8806035", "title": "Campionati mondiali junior di short track 2019", "text": "I Campionati mondiali junior di short track 2019 (in inglese: \"2019 World Junior Short Track Speed Skating Championships\") sono stati la 26\u00aa edizione della competizione organizzata dall'International Skating Union (ISU). Si sono svolti dal 25 al 27 gennaio 2020 a presso l'Arena Maurice Richard di Montr\u00e9al, in Canada.\nPartecipanti.\nHanno preso parte alla competizione 171 pattinatori in rappresentanza di 36 distinte nazioni."}
{"id": "8806037", "revid": "767487", "url": "https://it.wikipedia.org/wiki?curid=8806037", "title": "Urri\u00f0afoss", "text": "Urri\u00f0afoss (che in lingua islandese significa: \"cascata della trota\"), \u00e8 una cascata situata nella regione del Su\u00f0urland, nella parte meridionale dell'Islanda.\nLa cascata \u00e8 posizionata poco lontano dalla Hringvegur, la grande strada ad anello che contorna l'Islanda, circa 16 chilometri a est della citt\u00e0 di Selfoss.\nDescrizione.\nL'Urri\u00f0afoss \u00e8 la pi\u00f9 bassa delle cascate situate lungo il corso del fiume \u00dej\u00f3rs\u00e1, il pi\u00f9 lungo dell'Islanda, e ha una portata media di 360 m3/s, il che la rende la cascata con la maggior portata dell'isola e la seconda d'Europa dopo le cascate del Reno, in Svizzera. Per formare la cascata il \u00dej\u00f3rs\u00e1 compie un salto di 6 metri con una larghezza di 40 metri. Nella parte iniziale della cascata, parte del corso del fiume si incanala in una stretta fessura davanti a una grande roccia, mentre il flusso principale scorre a fianco.\nDurante l'inverno, nel bacino alla base della cascata si possono formare grandi lastre di ghiaccio, chiamate \"Urri\u00f0afosshr\u00f6nn\", che possono raggiungere spessori fino a 20 metri."}
{"id": "8806038", "revid": "300067", "url": "https://it.wikipedia.org/wiki?curid=8806038", "title": "Yin Guiren", "text": "Carriera.\nCon la ha disputato i Giochi olimpici di ."}
{"id": "8806041", "revid": "729019", "url": "https://it.wikipedia.org/wiki?curid=8806041", "title": "Isola di Jabal al-Tair", "text": "Jabal al-\u1e6cayr (o Jebel Teir o Jabal al-Tair (Monte degli uccelli) \u00e8 un'eminenza dell'Isola del Monte degli uccelli (): un'isola vulcanica dalla forma pi\u00f9 o meno ovale dello Yemen, a nord-ovest dello stretto di Bab el-Mandeb alla foce del Mar Rosso, a circa met\u00e0 strada tra lo Yemen e l'Eritrea. Dal 1996 fino alla sua eruzione nel 2007, lo Yemen ha mantenuto sull'isola due torri di guardia e una piccola base militare.\nDopo 124 anni di dormienza, il 30 settembre 2007 il vulcano che ha creato l'isola ha eruttato.\nGeografia.\nL'isola dalla forma pi\u00f9 o meno ovale \u00e8 di circa di lunghezza, di larghezza e grande . Si trova quasi a met\u00e0 strada tra lo Yemen a a est e l'Eritrea a circa sud-ovest. Si trova a circa dall'isola yemenita di Kamaran; le Isole Farasan dell'Arabia Saudita si trovano a nord-est.\nL'isola comprende lo stratovulcano basaltico Jabal al-\u1e6cayr (\"montagna degli uccelli\", ), che si innalza dal fondale marino a circa sotto la superficie del Mar Rosso, proseguendo per 244\u00a0m (801\u00a0piedi) sopra la superficie fino alla sommit\u00e0 del cratere. Il vulcano \u00e8 stato erroneamente considerato \"recentemente estinto\" nel 1982. Era il vulcano olocenico conosciuto pi\u00f9 a nord del Mar Rosso, con una bocca centrale, il Jebel Duchan. Si trova nella regione vulcanica e geologicamente attiva del Rift del Mar Rosso, tra la placca africana e la placca araba.\nNel 1900 l'Ammiragliato britannico descrisse l'isola come priva di approvvigionamento idrico naturale e con un alto picco conico che si innalzava sopra una scogliera basaltica di circa al di sopra di un graduale litorale. Il profilo prominente lo rendeva un punto di riferimento ideale per la navigazione nel Mar Rosso e il ripido abbassamento sotto il livello del mare significava che poteva essere attraversato in sicurezza. L'isola non ha una popolazione stabile, ma alcune parti dell'isola hanno consentito la presenza stagionale di pescatori.\nStoria.\nIn passato, l'isola, precedentemente nota come Saiban, rappresentava un importante punto di riferimento di navigazione per le rotte di navigazione che passavano nelle vicinanze. Storicamente, l'Impero ottomano controllava le isole del Mar Rosso e diede a una compagnia francese una concessione per il faro. Le forze britanniche occuparono l'isola nel 1915, ma la sovranit\u00e0 fu deliberatamente lasciata indeterminata. Dopo un periodo operativo franco-britannico la concessione del faro pass\u00f2 prima ad una compagnia britannica e poi allo Yemen.\nLa sovranit\u00e0 dell'isola \u00e8 stata a lungo contesa tra Etiopia, Eritrea e Yemen. In base a un accordo del 1962, i fari furono mantenuti sull'isola a spese degli spedizionieri. Nel 1973, lo Yemen aveva notificato all'Etiopia la sua intenzione di effettuare un'indagine aerea, e una risposta ambigua dell'Etiopia rappresent\u00f2 in seguito un motivo di contesa. L'Etiopia designava le isole nell'area come appartenenti a \"nessun proprietario riconosciuto\". La disputa, dopo l'indipendenza dell'Eritrea che si separ\u00f2 dall'Etiopia nel 1993, esplose nella crisi delle isole Hanish del 1995 riguardante le isole Hanish e l'isola di Zuqar. Un caso internazionale 1998-1999 presso la Corte permanente di arbitrato assegn\u00f2 le varie isole rispettivamente all'Eritrea e allo Yemen.\nLo Yemen mantenne una base militare sull'isola dalla disputa con l'Eritrea nel 1996 fino all'eruzione del 2007. Erano presenti due torri di guardia per il controllo e l'osservazione delle grandi navi da guerra, navi da carico e petroliere di passaggio.\nEruzione del 2007.\nIl vulcano erutt\u00f2 alle 19:00 ora locale del 30 settembre 2007, lanciando lava e cenere per centinaia di metri nell'aria. Successivamente, almeno un flusso di lava venne visto scorrere nel mare. Venne inoltre riferito che 29 soldati yemeniti (circa 50 secondo un rapporto) furono evacuati dall'isola poco prima dell'eruzione, ma 8 scomparvero. Diversi corpi furono recuperati dall'acqua e fu riferito che la parte occidentale dell'isola, dove si trovava la base militare yemenita, era crollata.\nLe autorit\u00e0 yemenite chiesero aiuto a una forza navale della NATO nelle vicinanze e la nave pi\u00f9 vicina, una nave della Marina degli Stati Uniti, la USS \"Bainbridge\", avrebbe aiutato la guardia costiera yemenita. Altre navi della NATO, come la Standing NRF Maritime Group 1 prestarono assistenza nello sforzo di salvataggio e recupero, tra cui l'HMCS \"Toronto,\" \"Bainbridge\" e \"Toronto\" che salvarono un sopravvissuto ciascuno. La fregata portoghese NRP \"\u00c1lvares Cabral\" e la fregata olandese HNLMS Evertsen furono le prime a recarsi sul luogo. Entrambi i sopravvissuti furono salvati dopo oltre 20 ore in acqua, proprio mentre la task force si stava preparando a chiudere le sue ricerche. Un ufficiale canadese descrisse uno \"sfondo spettacolare di lava in eruzione e fiamme sparate\" che fu affrontato dalle squadre di ricerca in piccole imbarcazioni.\nDiversi terremoti minori che vanno da 2 a 3,6 sulla scala di magnitudo del momento furono segnalati vicino all'isola nelle due settimane prima dell'eruzione.\nLe eruzioni documentate in precedenza di questo vulcano risalgono al XVIII e XIX secolo, la pi\u00f9 recente (prima del 2007) nel 1883 e forse una nel 1332."}
{"id": "8806045", "revid": "149485", "url": "https://it.wikipedia.org/wiki?curid=8806045", "title": "Campionati del mondo junior di short track 2019", "text": ""}
{"id": "8806047", "revid": "149485", "url": "https://it.wikipedia.org/wiki?curid=8806047", "title": "Campionati del mondo junior di short track 2020", "text": ""}
{"id": "8806070", "revid": "697352", "url": "https://it.wikipedia.org/wiki?curid=8806070", "title": "Bumblebee (disambigua)", "text": ""}
{"id": "8806072", "revid": "287204", "url": "https://it.wikipedia.org/wiki?curid=8806072", "title": "Mullagh", "text": "Mullagh (in irlandese: \"An Mullach\"\u00a0 che significa \"in cima alla collina\", \u00e8 una cittadina nella contea di Cavan, in Irlanda."}
{"id": "8806075", "revid": "767487", "url": "https://it.wikipedia.org/wiki?curid=8806075", "title": "Lingue mataco-guaicuru", "text": "Il Mataguayo\u2013Guaicuru, Mataco\u2013Guaicuru o Macro-Waikur\u00faan \u00e8 una proposta di famiglia linguistica composta da 12 lingue native americane, suddivise in 2 sottofamiglie: le lingue motocoane e le lingue guaicuruane. Pedro Viegas Barros rivendica di averlo dimostrato. Queste lingue sono parlate in Argentina, Brasile, Paraguay, e Bolivia.\nRelazioni genetiche.\nJorge Su\u00e1rez collega le lingue Guaicuruane e le Lingue Charruane in un ceppo \"Waikuru-Charr\u00faa\". Kaufman (2007: 72) ha anche aggiunto le lingue Lule\u2013Vilela e le Lingue Zamucoane, mentre Morris Swadesh propone un ceppo \"Macro-Mapuche\" che include le lingue Matacoa, Guaicurua, Charr\u00faa, e Mascoya. Campbell (1997) sostiene che queste ipotesi andrebbero ancora investigate, sebbene non intenda valutarle ulteriormente.\nContatti linguistici.\nJolkesky (2016) sottolinea similitudini lessicali con le lingue Arawakan, le lingue Tupian, le lingue Trumai, e le lingue Ofay\u00e9 dovute ai contatti tra le famiglie linguistiche che riporterebbero a una origine di Proto-Mataguayo-Guaicuruane nel bacino superiore del fiume Paraguay.\nClassificazione.\nLa classificazione interna secondo Jolkesky (2016):"}
{"id": "8806086", "revid": "729019", "url": "https://it.wikipedia.org/wiki?curid=8806086", "title": "Omo meridionale", "text": "Omo meridionale \u00e8 una delle zone amministrative in cui \u00e8 suddivisa la Regione delle Nazioni, Nazionalit\u00e0 e Popoli del Sud in Etiopia.\nWoreda.\nLa zona \u00e8 composta da 11 \"woreda\":"}
{"id": "8806088", "revid": "599013", "url": "https://it.wikipedia.org/wiki?curid=8806088", "title": "Peter Thorne (calciatore)", "text": "Carriera.\nTra il 1991 ed il 1995 \u00e8 tesserato del , club della prima divisione inglese: nelle prime 2 stagioni gioca nelle giovanili, mentre dal 1993 al 1995 \u00e8 aggregato alla prima squadra, in cui comunque gioca solamente una partita ufficiale, il 14 agosto 1994, quando subentra dalla panchina al 64' nel Charity Shield perso per 2-0 contro il a Wembley. Nell'arco di queste stagioni trascorre anche un breve periodo in prestito al , club di quarta divisione, con cui nella parte finale della stagione 1993-1994 gioca 11 partite di campionato. Nella seconda parte della stagione 1994-1995 viene ceduto a titolo definitivo allo , con cui realizza 9 reti in 20 partite di campionato, non riuscendo comunque ad evitare la retrocessione in terza divisione del club, con cui in compenso raggiunge le semifinali di Coppa di Lega, risultato a cui contribuisce realizzando 2 reti in altrettante presenze nella competizione. L'anno seguente con 10 reti in 26 presenze contribuisce all'immediato ritorno del club in seconda divisione, categoria nella quale nella stagione 1996-1997 mette a segno 8 reti in 31 presenze.\nNell'estate del 1997 passa allo , altro club di seconda divisione, con cui mette a segno 12 reti in 36 partite nel campionato 1997-1998, che si conclude con la retrocessione in terza divisione delle \"Potteries\"; l'anno seguente realizza 9 reti in 34 presenze in questa categoria, mentre nella stagione 1999-2000 oltre a vincere un Football League Trophy realizza 24 reti in 45 partite di campionato, a cui aggiunge 16 reti in 38 partite nel campionato successivo. Nella stagione 2000-2001 realizza invece 4 reti in 5 presenze per poi essere ceduto al , altro club di terza divisione, con cui nella rimanente parte della stagione mette a segno 8 reti in 26 presenze. Nella stagione 2002-2003 vince invece i play-off di terza divisione, dopo aver segnato 13 reti in 46 partite di campionato; nella stagione 2003-2004 torna quindi nuovamente a giocare in seconda divisione, categoria nella quale va a segno per 13 volte in 23 presenze. L'anno seguente, che \u00e8 anche il suo ultimo nel Cardiff City, gioca con maggior regolarit\u00e0 e va nuovamente in doppia cifra di reti segnate: chiude infatti il campionato con 31 presenze e 12 reti. Tra il 2005 ed il 2007 gioca ancora in seconda divisione, con la maglia del , ma con un ruolo da comprimario: nell'arco di 2 stagioni segna infatti solamente una rete in complessive 36 partite di campionato. Al termine della stagione 2006-2007 scende di categoria e si accasa al , in quarta divisione: qui, nelle stagioni 2007-2008 e 2008-2009 gioca stabilmente da titolare e torna a segnare con regolarit\u00e0 (31 reti in 70 partite di campionato nell'arco del biennio), mentre nella stagione 2009-2010, la sua ultima in carriera, perde il posto in squadra e gioca in totale solamente 9 partite fra tutte le competizioni (7 in campionato e 2 nel Football League Trophy) senza mai segnare.\nIn carriera ha totalizzato complessivamente 495 presenze e 174 reti nei campionati professionistici inglesi (play-off inclusi), pi\u00f9 25 presenze e 2 reti in FA Cup, 27 presenze e 14 reti in Coppa di Lega, una presenza nel Community Shield e 13 presenze e 7 reti nel Football League Trophy, per un totale complessivo di 561 presenze e 197 reti in carriera in partite ufficiali."}
{"id": "8806089", "revid": "119458916", "url": "https://it.wikipedia.org/wiki?curid=8806089", "title": "Franz Albert Leopold von Oberndorff", "text": "Biografia.\nFiglio del ciambellano palatino barone Philipp Anton Leopold von Oberndorff (1675\u20131770) e di sua moglie, la baronessa Maria Anna Susanna Auguste Josefa von Stingelheim (1700\u201346), Franz Albert Leopold era di fede cattolica. Crebbe alla corte di Mannheim durante il regno di Carlo III Filippo del Palatinato e prest\u00f2 servizio come paggio del futuro elettore Carlo Teodoro con cui coltiv\u00f2 una sincera amicizia.\nDopo aver studiato giurisprudenza all'Universit\u00e0 di Heidelberg, dal 1744 venne incluso nell'amministrazione di stato. Dapprima consigliere, venne poi promosso giudice capo d'appello nel 1748 ed infine consigliere privato dell'elettore nel 1754, giudice di corte nel 1756 e nel 1773 raggiunse la prestigiosa funzione di ministro di stato segreto, interpellato ijn particolare per questioni diplomatiche, giudiziarie, religiose e di ordine pubblico.\nQuando l'elettore Carlo Teodoro decise di trasferire la capitale e la residenza da Mannheim a Monaco di Baviera a seguito dell'unificazione del Palatinato elettorale e della Baviera nel 1778, nomin\u00f2 il suo confidente Franz Albert Leopold von Oberndorff quale ministro e governatore del Palatinato elettorale (ora al rango di provincia) e del Ducato di J\u00fclich-Berg, subordinandogli tutti i funzionari e le autorit\u00e0 dell'area. Nel dicembre del 1787, Oberndorff ricevette anche la responsabilit\u00e0 di tutte le finanze della Baviera e dell'Alto Palatinato.\nIl barone divenne presidente onorario dell'Accademia delle scienze del Palatinato, Cavaliere dell'Ordine del Leone del Palatinato (1768), Gran Priore dell'Ordine di Malta per la \"lingua\" bavarese (1782) e venne onorato infine del titolo di conte imperiale nel 1790. Nel 1777 Oberndorff acquist\u00f2 una villa a Neckarhausen e la fece ampliare sino a dare vita ad un vero e proprio palazzo residenziale. Nel 1792 acquist\u00f2 anche il castello del consigliere privato elettorale del Palatinato, Johann Sebastian von Castell, presso Edingen.\nDurante la guerra della prima coalizione, von Oberndorff sostenne la fluttuante politica di neutralit\u00e0 dell'Elettore. Il 20 settembre 1795, in questo contesto, consegn\u00f2 Mannheim ai francesi senza combattere, risparmiando cos\u00ec alla citt\u00e0 un rovinoso bombardamento. Quando le truppe imperiali riconquistarono la citt\u00e0 nel novembre dello stesso anno, il feldmaresciallo imperiale Carlo Giuseppe de Croix fece arrestare il governatore che venne accusato di alto tradimento. L'elettore Carlo Teodoro a questo punto decise di intervenire personalmente in difesa del suo funzionario che venne quindi rilasciato il 27 marzo 1796 a condizione che non ricoprisse pi\u00f9 alcuna carica pubblica in futuro. L'elettore Massimiliano IV Giuseppe gli restitu\u00ec i pieni onori e lo riabilit\u00f2 nel 1799.\nFranz Albert von Oberndorff mor\u00ec a Mannheim il 29 maggio 1799. Per tutta la sua vita rimase celibe. Suo nipote ed erede fu Christian Joseph Maria Fortunat von Oberndorff (1762-1809), il quale divenne tesoriere elettorale del Palatinato. La nipote Maria Louisa Theresia Fortunata von Oberndorff (1767-1804), spos\u00f2 il tesoriere bavarese barone Franz Xaver von Lerchenfeld (1758-1832)."}
{"id": "8806090", "revid": "767487", "url": "https://it.wikipedia.org/wiki?curid=8806090", "title": "Fouad el-Mohandes", "text": "Biografia.\nSuo padre era il linguista Zaki Mohamed el-Mohandes e aveva due sorelle e un fratello, tra cui Safia el-Mohandes, nota conduttrice radiofonica egiziana e moglie di Mohamed Mahmoud Shaban; Conosciuto come \"Baba Sharu\", fu anch'egli uno popolare conduttore radiofonico egiziano. el-Mohandes ha sposato l'attrice Shwikar dal 1963 al 1983 e insieme hanno formato un duo comico successo."}
{"id": "8806091", "revid": "73843", "url": "https://it.wikipedia.org/wiki?curid=8806091", "title": "Sheka", "text": "Sheka \u00e8 una delle zone amministrative in cui \u00e8 suddivisa la Regione delle Nazioni, Nazionalit\u00e0 e Popoli del Sud in Etiopia.\nWoreda.\nLa zona \u00e8 composta da 5 \"woreda\":"}
{"id": "8806099", "revid": "38120", "url": "https://it.wikipedia.org/wiki?curid=8806099", "title": "Have You Ever", "text": ""}
{"id": "8806101", "revid": "38120", "url": "https://it.wikipedia.org/wiki?curid=8806101", "title": "Have You Ever (singolo)", "text": ""}
{"id": "8806102", "revid": "38120", "url": "https://it.wikipedia.org/wiki?curid=8806102", "title": "Have You Ever (Joe Tex)", "text": ""}
{"id": "8806103", "revid": "599013", "url": "https://it.wikipedia.org/wiki?curid=8806103", "title": "Brendan O'Callaghan", "text": "Carriera.\nClub.\nEsordisce tra i professionisti appena maggiorenne nella stagione 1973-1974 con la maglia del : termina la sua prima annata in prima squadra con 10 reti in 38 presenze nel campionato di Fourth Division, categoria in cui l'anno seguente va invece a segno per 11 volte in 31 incontri giocati. Tra il 1975 ed il 1977 continua a giocare con regolarit\u00e0 ed \u00e8 per 2 stagioni di fila il miglior marcatore stagionale del Doncaster, rispettivamente con 22 e 15 reti in campionato; nella stagione 1977-1978, invece, dopo aver segnato 7 reti in 30 presenze viene ceduto nella parte finale della stagione allo , club di seconda divisione, con cui termina l'annata segnando 6 reti in 15 partite di campionato. In poco meno di 5 stagioni con il Doncaster, totalizza complessivamente 212 presenze e 77 reti in partite ufficiali, grazie alle quali a fine carriera viene anche inserito nella \"Hall of Fame\" del club.\nNella stagione 1978-1979 conquista una promozione in prima divisione con lo Stoke, di cui \u00e8 il miglior marcatore stagionale con 15 reti in 41 partite di campionato; l'anno seguente fa quindi il suo esordio in prima divisione, totalizzandovi 36 presenze e 5 reti. Anche nelle successive 4 stagioni continua a giocare stabilmente da titolare in prima divisione con lo Stoke (mai meno di 37 presenze a campionato), ma segna con minor continuit\u00e0 rispetto alle stagioni precedenti (il massimo numero di gol in un singolo campionato sono i 7 della First Division 1980-1981). Nella stagione 1984-1985, la sua ultima nel club, viene ceduto a stagione in corso dopo aver segnato un gol in 20 partite di campionato, lasciando cos\u00ec le \"Potteries\" con un bilancio totale di 294 presenze e 47 reti in partite ufficiali; termina la stagione 1984-1985 all', con cui gioca 9 partite senza mai segnare in seconda divisione. Si ritira poi al termine della stagione 1985-1986, dopo un'ulteriore annata all'Oldham, trascorsa ai margini della rosa (una sola presenza in campionato).\nIn carriera ha totalizzato complessivamente 462 presenze e 109 reti nei campionati della Football League, di cui 209 presenze e 23 reti in prima divisione, 65 presenze e 21 reti in seconda divisione e 187 presenze e 65 reti in quarta divisione; a questo aggiunge anche un totale di 20 presenze e 2 reti in FA Cup e di 34 presenze e 13 reti nella Coppa di Lega inglese, per un totale di 516 presenze e 124 reti in competizioni professionistiche.\nNazionale.\nHa esordito in nazionale nel 1979; complessivamente tra il 1979 ed il 1982 ha totalizzato 6 presenze in nazionale, senza mai segnare."}
{"id": "8806111", "revid": "1543377", "url": "https://it.wikipedia.org/wiki?curid=8806111", "title": "Neville Coleman", "text": "Caratteristiche tecniche.\nEra un'ala destra.\nBiografia.\nTerminata l'attivit\u00e0 agonistica emigr\u00f2 in Australia, dove lavor\u00f2 per la Rolls Royce; mor\u00ec nel 1981, all'et\u00e0 di 50 anni.\nCarriera.\nNel 1952 ha giocato per un breve periodo nei dilettanti del Gorleston; successivamente, nel 1953 viene ingaggiato dallo , club della seconda divisione inglese: tra il 1953 ed il 1955 gioca in modo sporadico (7 presenze e 3 reti nell'arco di 2 campionati), mentre nella stagione 1956-1957 inizia a venir impiegato con maggior regolarit\u00e0, totalizzando 24 presenze e 5 reti. Nella stagione 1956-1957 gioca stabilmente da titolare (42 presenze) e vive la sua migliore annata in carriera, totalizzando 26 reti in campionato, 7 delle quali nella vittoria per 8-0 contro il del 23 febbraio 1957 (nella quale stabilisce un record per numero di gol segnati in una singola partita da un giocatore dello Stoke, tutt'ora imbattuto); anche nella stagione 1957-1958 continua a giocare con regolarit\u00e0, terminando il campionato con 33 presenze e 12 reti. Nella stagione 1958-1959 gioca invece 8 partite per poi essere ceduto a campionato iniziato per 1000 sterline al , club di Fourth Division, con cui termina la stagione mettendo a segno 4 reti in 15 partite di campionato. Gioca poi altre 2 stagioni nella medesima categoria, la prima delle quali da titolare (40 presenze e 9 reti) e la seconda con un ruolo da comprimario (18 presenze e 3 reti).\nIn carriera ha totalizzato 210 presenze e 70 reti in competizioni professionistiche (114 presenze e 46 reti nella seconda divisione inglese, 73 presenze e 16 reti in quarta divisione, 8 presenze e 2 reti in FA Cup e 3 presenze in Coppa di Lega)."}
{"id": "8806112", "revid": "37401", "url": "https://it.wikipedia.org/wiki?curid=8806112", "title": "Ftiotide (regione storica)", "text": ""}
{"id": "8806114", "revid": "122592605", "url": "https://it.wikipedia.org/wiki?curid=8806114", "title": "William Farr", "text": "Primi anni.\nFarr nacque a Kenley, nello Shropshire, da genitori poveri. Quando Farr e la sua famiglia si trasferirono a Dorrington, fu adottato da uno scudiero locale, Joseph Pryce. Nel 1826 intraprese il lavoro di apprendista (assistente chirurgo) presso la Salop Infirmary di Shrewsbury e consegu\u00ec un apprendistato nominale in una farmacia. Pryce mor\u00ec nel novembre 1828 e lasci\u00f2 a Farr \u00a3 500 (equivalenti a \u00a3 43.100 nel 2019), che gli consentirono di studiare medicina in Francia e in Svizzera. A Parigi ebbe l'occasione di assistere alla conferenza di Pierre Charles Alexandre Louis. Farr torn\u00f2 in Inghilterra nel 1831 e continu\u00f2 i suoi studi presso l'University College di Londra, qualificandosi come licenziato della Society of Apothecaries nel Marzo 1832. Si spos\u00f2 nel 1833 e apr\u00ec uno studio medico a Fitzroy Square, a Londra. \u00c8 stato coinvolto nel giornalismo medico e nella statistica.\nL\u2019Esperienza nell\u2019Ufficio del Registro Generale.\nNel 1841 Farr fu assunto presso l\u2019ufficio dello stato civile (GRO), al quale era stato assegnato il compito di censire la popolazione inglese in quell\u2019anno. Il primo incarico assegnatogli fu quello di gestore dei dati riguardanti le nuove nascite. Dopo non molto tuttavia, grazie al sostegno di Edwin Chadwick e di Neil Arnott, Farr si assicur\u00f2 un posto come primo compilatore degli estratti scientifici del GRO. I primi passi di Farr nel campo della medicina statistica risalgono a questo periodo, avendo insieme a Chadwick un progetto di creazione di un\u2019agenda demografica mirata all\u2019aiuto della salute pubblica.\n\"Le malattie sono pi\u00f9 facilmente prevenibili che curabili, il primo passo verso la prevenzione \u00e8 la scoperta delle loro cause. Il registro mostrer\u00e0 le cause a partire da dati statistici che tengono conto delle informazioni riguardo alla variazione numerica del tasso di incidenza della malattia in base a genere, et\u00e0, lavoro, localit\u00e0, agenti fisici inerenti il malato\"\nDalle sue parole si pu\u00f2 riconoscere la sua visione avanguardista riguardo alla concezione di malattia, gi\u00e0 egli consapevole di come si pu\u00f2 conoscere la malattia attraverso come essa si diffonde. Grazie a questi progetti , resi possibili dall\u2019esperienza fatta in questo ufficio, Farr \u00e8 oggi considerato una figura importante nella storia dell'epidemiologia , avendo lavorato per quasi 40 anni analizzando le statistiche sulla morte e le malattie in Inghilterra e Galles e successivamente sviluppando una nosologia(antecedente della moderna ICD), uno strumento utilizzato per classificare e monitorare le cause di lesioni e morte per promuovere la compatibilit\u00e0 internazionale nella segnalazione dei dati sanitari.\nLa legge delle epidemie.\nGrazie alla registrazione dei casi di malattia riguardanti una epidemia di vaiolo, Farr si rende conto che il comportamento dell\u2019evoluzione temporale di una malattia pu\u00f2 essere rappresentata da una funzione matematica la quale pu\u00f2 essere approssimata da una \u201ccurva normale\u201d a forma di campana. L\u2019evidenza fu che gli eventi epidemici aumentano e diminuiscono secondo schemi relativamente simmetrici. Farr resosi conto di ci\u00f2 alleg\u00f2 una lettera al resoconto annuale del Cancelliere generale delle registrazioni delle nascite, delle morti e dei matrimoni in Inghilterra, affermando che:\n\"\u201cSe la causa latente di una epidemia non pu\u00f2 essere scoperta, si pu\u00f2 indagare il modo in cui opera. Le leggi della sua azione possono essere determinate dall'osservazione, cos\u00ec come le circostanze in cui si verifica, o dalle quali pu\u00f2 essere controllate.\"\"\nWilliam Farr fu probabilmente il primo a introdurre una teoria matematica delle epidemie, utilizzando un 'equazione polinomiale di terzo grado per descrivere e predire l'andamento di una epidemia.\nSociet\u00e0 e associazioni.\nNel 1839 Farr entr\u00f2 a far parte della Statistical Society, nella quale svolse un ruolo attivo come tesoriere, vicepresidente e presidente nel corso degli anni. Nel 1855 gli fu consegnata la fellowship della Royal Society. Fu coinvolto nell'Associazione di Scienze Sociali sin dalla sua fondazione nel 1857, partecipando al Comitato di Quarantena e al Comitato per le societ\u00e0 e gli scioperi dei mestieri.\nRicerca sul colera.\nCi fu una grande epidemia di colera a Londra nel 1849 che uccise circa 15.000 persone. L'industrializzazione precoce aveva reso Londra la citt\u00e0 pi\u00f9 popolosa del mondo in quel momento, e il fiume Tamigi era fortemente inquinato da acque reflue non trattate. Farr aderiva alla teoria convenzionale che il colera fosse trasportato dall'aria inquinata piuttosto che dall'acqua: la teoria miasmica. William Farr, nella fase iniziale dello studio epidemiologico, prova statisticamente che gli abitanti dei quartieri vicino alle rive del Tamigi hanno un tasso di incidenza di colera maggiore rispetto ai quartieri \u201cpi\u00f9 alti\u201d. Questo lavoro fu una forte prova a favore della teoria dei miasmi perch\u00e9 i quartieri pi\u00f9 vicini al Tamigi, ad altitudini pi\u00f9 basse, avevano un\u2019aria pi\u00f9 \u201cmefitica\u201d o inquinata mentre nei quartieri in posizione pi\u00f9 elevata, come per esempio Hampstead, l\u2019aria era pi\u00f9 pulita ed i suoi abitanti erano quindi risparmiati dal colera. Farr dimostr\u00f2 come le caratteristiche topografiche siano in grado di prevenire alcune malattie infettive.\nWilliam Farr raccolse ulteriori prove statistichesull'epidemia di colera di Broad Street del 1854, ed il medico John Snow prese come riferimento i suoi studi, interpretandoli in modo differente. Egli, sostenendo la teoria dei germi propose quello che ora \u00e8 il meccanismo di trasmissione accettato: le persone venivano contagiate ingerendo alimenti infetti, permettendo poi ai batteri di moltiplicarsi nell'intestino. Snow scopr\u00ec che le persone alle quali veniva fornita acqua da due societ\u00e0 in particolare, la Southwark &amp; Vauxhall e le societ\u00e0 idriche Lambeth, che si rifornivano presso una pompa idrica situata sul Tamigi, erano particolarmente soggette a contrarre la malattia. Per\u00f2 la teoria di Snow fu una ipotesi inizialmente poco accreditata a causa di una scarsa conoscenza dei microrganismi ,tuttavia dopo lo scoppio della peste di Londra del 1866, lo stesso Farr si convert\u00ec alla teoria dei germi avendo come evidenza statistica il collegamento tra la incidenza della malattia e il rifornimento presso la pompa idrica.Farr prese parte nel 1854 al Comitato per le indagini scientifiche del Consiglio generale della sanit\u00e0. La spiegazione convenzionale del colera era ancora multifattoriale; nonostante le prove di Snow vennero prese in considerazione, la sua visione sul colera come esclusivamente causato da un agente patogeno non era ancora accettata. In seguito la ricerca che fece Farr fu molto dettagliata e dimostr\u00f2 una correlazione inversa tra mortalit\u00e0 e abitazione.\nCi fu un'ulteriore epidemia nel 1866, John Snow era morto e Farr aveva accettato la su spiegazione. Produsse una monografia che dimostrava che la mortalit\u00e0 era estremamente alta per le persone che attingevano l'acqua dalla Old Ford Reservoir a East London. Il lavoro di Farr venne quindi considerato conclusivo.\nUltimi anni.\nNel 1858 effettu\u00f2 uno studio sulla correlazione tra salute e condizioni matrimoniali e scopr\u00ec che tra le persone sposate e quelle celibi o vedove la salute tendeva a diminuire. Nel periodo 1857-1859 l'Ufficio ordin\u00f2 una macchina differenziale, un modello progettato dai seguaci svedesi di Charles Babbage. L'applicazione prevista era il \"British Life Table\".\nFarr prest\u00f2 servizio come commissario nel censimento del 1871, ritirandosi dall'Ufficio del Registro Generale nel 1879 dopo che non gli fu assegnato il posto di cancelliere generale. Quell'anno ricevette l'Ordine del Bagno e la Medaglia d'Oro della British Medical Association per il suo lavoro nel campo della biostatistica.\nNegli ultimi anni l'approccio di Farr venne considerato obsoleto. La batteriologia aveva cambiato il volto delle questioni mediche e la statistica divenne uno strumento sempre pi\u00f9 matematico. Anche i riformatori medici cambiarono il proprio approccio, aspettandosi sempre di meno dalla legislazione e dal governo centrale. \nFarr mor\u00ec all'et\u00e0 di 75 anni nella sua casa di Maida Vale, Londra, e fu sepolto a Bromley Common.\nProgetti.\nNel 1837 Farr scrisse il capitolo \u201cVital Statistics\u201d per John Ramsey McCulloch\u2019s Statistical Account of the British Empire.Nel gennaio del 1837 stabil\u00ec il British Annals of Medicine, Pharmacy, Vital Statistics, e General Science interrotto nell\u2019agosto dello stesso anno. \nRivisit\u00f2 un libro di James F.Gernandez Clarke sulla tubercolosi.\nPioniere negli studi quantitativi sulla morbilit\u00e0 e mortalit\u00e0, nel 1843 costru\u00ec la prima tabella demografica di speranza di vita.Il suo maggiore contributo fu la messa a punto di un sistema anagrafico-demografico che registrava accuratamente le cause di morte. Modernizz\u00f2 le procedure per la registrazione dei dati occupazionali e fu un precursore della teoria del capitale umano, argomentando che il valore economico degli individui varia con l\u2019et\u00e0 e la classe sociale. William Farr fu il medico britannico che diede luce allo studio quantitativo della morbilit\u00e0 (incidenza della malattia) e della mortalit\u00e0 (morte), contribuendo a stabilire il campo della medicina statistiche.\nFarr \u00e8 considerato una figura importante nella storia dell'epidemiologia, avendo lavorato per quasi 40 anni ad analizzare le statistiche sulla mortalit\u00e0 e malattie sia in Inghilterra sia in Galles riuscendo a sviluppare una nosologia (classificazione delle malattie). Questa fu il precursore della moderna classificazione internazionale delle malattie (ICD), uno strumento utilizzato per classificare e monitorare le cause di lesioni e morte per promuovere la compatibilit\u00e0 internazionale nella segnalazione dei dati sanitari.\nNel 1864 Farr pubblic\u00f2 un rapporto che mostrava un numero sproporzionatamente alto di morti tra i minatori in Cornovaglia. Le statistiche presentate nel rapporto hanno mostrato che dopo i 35 anni la mortalit\u00e0 tra i minatori era molto pi\u00f9 alta che tra i maschi non minatori. Dopo aver confrontato il numero medio annuo di decessi tra i minatori in Cornovaglia con quelli tra i minatori nei distretti selezionati di Durham e Northumberland, Farr concluse che le malattie polmonari erano la causa principale dell'alto tasso di mortalit\u00e0 tra i minatori della Cornovaglia. Ha inoltre suggerito che la mortalit\u00e0 in eccesso per malattie polmonari ha raggiunto il suo massimo dopo la mezza et\u00e0 perch\u00e9 a quel punto le condizioni delle miniere avevano tempo sufficiente per produrre il loro effetto sulla salute dei minatori. Farr ha dedotto che le malattie fossero dovute alle condizioni di lavoro all'interno delle miniere. Essendo un riformatore cosciente, Farr si oppose alle visioni maltusiane di moda nella sua epoca storica. Oppositore della concezione secondo cui la popolazione cresce geometricamente mentre l'approvvigionamento alimentare pu\u00f2 crescere solo aritmeticamente, sostenne che l'inventiva umana potrebbe aumentare la produttivit\u00e0 alimentare e che le piante e gli animali che servono come fonti di cibo crescano geometricamente. Al contrario dell'economista e demografo inglese Thomas Robert Malthus che riteneva gli uomini si riproducessero in modo simile ai conigli, senza preoccuparsi delle conseguenze della rapida crescita della popolazione, Farr dimostr\u00f2 con le statistiche che in Inghilterra l'et\u00e0 media al matrimonio era di 24-25 anni, circa otto anni dopo le donne. Dimostr\u00f2 anche che pi\u00f9 del 20% degli uomini e delle donne che hanno raggiunto l'et\u00e0 riproduttiva non si sono mai sposati.\nIn qualit\u00e0 di statistico incaricato di analizzare i dati sulla mortalit\u00e0, Farr sostenne in un rapporto ufficiale che la fame era responsabile di molti pi\u00f9 decessi di quanto indicato nelle statistiche, poich\u00e9 i suoi effetti si manifestavano indirettamente nella produzione di malattie di vario genere. Sebbene fosse un sostenitore della teoria miasmatica della malattia e avesse inizialmente affermato che il colera fosse trasmesso dall'aria inquinata, Farr fu infine convinto del contrario dal medico inglese John Snow. Nel 1866 Farr produsse una monografia che mostrava che a Londra i casi di colera erano pi\u00f9 alti tra le persone che ricevevano acqua da fonti ad altitudine relativamente bassa servite dalle compagnie idriche Southwark e Lambeth.\nFarr sfrutt\u00f2 il suo post su GRO compilando abstract in un modo che andava oltre la descrizione del lavoro originale. In tal modo ha applicato le tecniche di Benjamin Gompertz (la curva di Gompertz) e la \"legge di mortalit\u00e0\" statistica strettamente correlata di Thomas Rowe Edmonds. Farr, basandosi sul modello matematico esistente di mortalit\u00e0, potrebbe utilizzare il campionamento dei dati per ridurre il calcolo richiesto. Dai dati GRO ha costruito una serie di tavole di vita nazionale.\nLa teoria della malattia zimotica fu il contributo di Farr al dibattito sull'eziologia. Ha identificato l'urbanizzazione e la densit\u00e0 di popolazione come problemi di salute pubblica.In termini di nosologia ha classificato le malattie epidemiche, endemiche e contagiose come \"zimotiche\", viste come malattie da sporcizia e sovraffollamento.\nFilm.\nIn \"The Sewer King\", un episodio della serie di documentari televisivi britannici del 2003 Seven Wonders of the Industrial World, Farr \u00e8 stato interpretato da Norman Lovett.\nFamiglia.\nLa prima moglie di Farr, che spos\u00f2 nel 1833, nacque Langford; mor\u00ec di tubercolosi nel 1837.\nSpos\u00f2 Mary Elizabeth Whittal nel 1842 e hanno avuto otto figli. Nel 1880 fu raccolta una testimonianza pubblica per provvedere alle sue figlie dopo aver perso denaro a seguito di investimenti poco saggi. Una figlia, Henrietta, era sposata con il pittore e illustratore Henry Marriott Paget, il fratello maggiore degli illustratori Sidney e Walter Paget.Un'altra figlia, Florence Farr, \u00e8 stata anche pittrice, artista e modella di molte famose opere d'arte art d\u00e9co. I Paget e le sorelle Farr vivevano e lavoravano a Bedford Park, la famosa colonia di artisti nella zona ovest di Londra.\nRiconoscimenti.\nIl nome di Farr figura sul fregio della London School of Hygiene &amp; Tropical Medicine. Ventitr\u00e9 nomi di pionieri della salute pubblica e della medicina tropicale furono scelti per apparire nell'edificio scolastico di Keppel Street quando fu costruito nel 1926."}
{"id": "8806115", "revid": "122943717", "url": "https://it.wikipedia.org/wiki?curid=8806115", "title": "Leo Clement Andrew Arkfeld", "text": "Biografia.\nAbbracci\u00f2 la vita religiosa nella Societ\u00e0 del Verbo Divino il 2 febbraio 1932. Compiuti gli studi teologici e filosofici a Techny, nell'Illinois, fu ordinato prete il 15 agosto 1943 e, poco dopo, fu inviato nella missione verbita in Nuova Guinea.\nL'8 luglio 1948 fu nominato vicario apostolico della Nuova Guinea centrale e vescovo titolare di Bucello. Fond\u00f2 le congregazioni indigene delle Suore del Rosario (1951) e dei Fratelli del Sacro Cuore (1959).\nA seguito dell'erezione della gerarchia episcopale nei territori della Nuova Guinea, nel 1966 Arkfeld fu nominato vescovo residenziale di Wewak e il 19 dicembre 1975 fu promosso alla sede metropolitana di Madang.\nPartecip\u00f2 al Concilio Vaticano II; fu presidente della Conferenza dei vescovi cattolici di Papua Nuova Guinea e Isole Salomone dal 1969 al 1973.\nLasci\u00f2 la guida dell'arcidiocesi nel 1987 e mor\u00ec a Madang nel 1999.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8806126", "revid": "123217343", "url": "https://it.wikipedia.org/wiki?curid=8806126", "title": "Canadian Journal of Chemistry", "text": "Il Canadian Journal of Chemistry (fr. Revue canadienne de chimie) \u00e8 una rivista scientifica peer-review che esce una volta al mese e viene prodotta dalla NRC Research Press. La rivista \u00e8 nata nel 1951 come continuazione del \"\". Gli articoli vengono caricati sul Web prima dell'emissione stampata e sono disponibili in formato pdf e HTML.\nL'editor-in-chief \u00e8 il professore Yining Huang (UWO, Canada).\nServizi d'indicizzazione e di abstract.\nLa rivista viene riportata dalle seguenti basi di dati bibliografiche:\nSecondo il \"Journal Citation Reports\", il giornale ha nel 2017 un impact factor di 1.084."}
{"id": "8806135", "revid": "1543377", "url": "https://it.wikipedia.org/wiki?curid=8806135", "title": "Pittsburgh Post-Gazette", "text": "Il Pittsburgh Post-Gazette, noto anche semplicemente come PG, \u00e8 il pi\u00f9 grande giornale che serve l'area metropolitana di Pittsburgh, in Pennsylvania (USA). Discendente dalla \"Pittsburgh Gazette\", fondata nel 1786 come il primo giornale pubblicato a ovest dei monti Allegheny, il giornale esiste con il suo attuale titolo dal 1927.\nIl periodico ha terminato la pubblicazione cartacea quotidiana nel 2018 e attualmente pubblica le edizioni cartacee solo tre giorni alla settimana, con edizione esclusivamente online il resto della settimana. Nel 2018, il tono editoriale del giornale \u00e8 passato da liberale a conservatore dopo che le pagine editoriali del giornale sono state unite con quelle del \"The Blade\" di Toledo, Ohio. Dopo l'unione, Keith Burris, il direttore della pagina editoriale pro-Trump di \"The Blade\", ha diretto le pagine editoriali di entrambi i giornali.\nStoria.\n\"Gazette \".\nIl \"Post-Gazette\" inizi\u00f2 la sua storia come un settimanale di quattro pagine chiamato \"The Pittsburgh Gazette\", pubblicato per la prima volta il 29 luglio 1786, con l'incoraggiamento di Hugh Henry Brackenridge. Fu il primo giornale pubblicato a ovest dei Monti Allegheny. Pubblicato da Joseph Hall e John Scull, il giornale narr\u00f2 la nascita della nazione: la \"Gazette\" pubblic\u00f2 anche la Costituzione degli Stati Uniti, recentemente adottata.\nNel 1820, sotto gli editori Eichbaum e Johnston e il direttore Morgan Neville, il nome cambi\u00f2 in \"Pittsburgh Gazette and Manufacturing and Mercantile Advertiser\". David MacLean acquist\u00f2 il giornale nel 1822 e in seguito torn\u00f2 al titolo precedente.\nSotto il direttore Neville B. Craig, il cui incarico dur\u00f2 dal 1829 al 1841, la \"Gazette\" sostenne il movimento antimassonico. Craig trasform\u00f2 la \"Gazette\" nel primo quotidiano della citt\u00e0, pubblicato tutti i pomeriggi tranne la domenica a partire dal 30 luglio 1833.\nNel 1844, poco dopo aver assorbito l\"'Advocate\", la \"Gazette\" spost\u00f2 l'orario di emissione quotidiana al mattino. La sua posizione editoriale all'epoca era conservatrice e fortemente favorevole al partito Whig. Nel 1850 la \"Gazette\" fu accreditata di aver contribuito a organizzare un capitolo locale del nuovo Partito Repubblicano e di aver contribuito all'elezione di Abraham Lincoln. Il giornale fu uno dei primi a suggerire che le tensioni tra Nord e Sud sarebbero sfociate in una guerra.\nDopo essersi unito con il \"Commercial\" nel 1877, il giornale fu nuovamente ribattezzato e fu da allora chiamato \"Commercial Gazette\".\nNel 1900, George T. Oliver acquis\u00ec il giornale, fondendolo sei anni dopo con \"The Pittsburg Times\" per formare \"The Gazette Times\".\n\"Post\".\nIl \"Pittsburgh Post\" apparve per la prima volta il 10 settembre 1842 come \"Daily Morning Post\". Ha avuto origine in tre settimanali pro-democratici, \"Mercury\", \"Allegheny Democrat\" e \"American Manufacturer\", che si sono riuniti attraverso un paio di fusioni all'inizio degli anni 1840. I tre giornali erano stati per anni impegnati in aspre battaglie editoriali con la \"Gazette\".\nCome i suoi predecessori, il \"Post\" ha sostenuto le politiche del Partito Democratico. La sua opposizione politica ai Whig e successivamente alla \"Gazette\", repubblicana, era cos\u00ec duratura che un'eventuale combinazione delle due testate rivali sarebbe sembrata improbabile.\nGli anni Venti.\nGli anni '20 furono un periodo di consolidamento nel mercato dei giornali di Pittsburgh a lungo sovraffollato. Nel 1923, gli editori locali si unirono per acquisire e \"uccidere\" il \"Dispatch\" e il \"Leader\". Quattro anni dopo, William Randolph Hearst negozi\u00f2 con gli Oliver l'acquisto della \"Morning Gazette Times\" e la sua \"sorella\" serale, il \"Chronicle Telegraph\", mentre Paul Block ha organizzato per rilevare il proprietario del \"Morning Post\" e del \"Evening Sun\". Dopo aver scambiato il \"Sun\" in cambio della \"Hearst's Gazette Times\", Block aveva entrambi i giornali del mattino, che combin\u00f2 per formare il \"Post-Gazette\". Hearst ha unito i giornali della sera, creando il \"Sun-Telegraph\". Entrambi i nuovi periodici debuttarono il 2 agosto 1927.\nAccordo sulle operazioni con Press.\nNel 1960 Pittsburgh aveva tre quotidiani: il \"Post-Gazette al mattino\", e il \"Pittsburgh Press\" e il \"Pittsburgh Sun-Telegraph\" la sera e la domenica. Il \"Post-Gazette\" acquist\u00f2 il \"Sun-Telegraph\" e si trasfer\u00ec negli uffici di Grant Street del \"Sun-Telegraph\".\nIl \"Post-Gazette\" cerc\u00f2 di pubblicare un giornale della domenica per competere con il \"Sunday Press\", ma non era redditizio; i costi in aumento in generale stavano mettendo a dura prova i profitti dell'azienda. Nel novembre 1961, la \"Post-Gazette\" stipul\u00f2 un accordo con la Pittsburgh Press Company per combinare le loro attivit\u00e0 di produzione e vendita di pubblicit\u00e0. La \"Post-Gazette\" possedeva e gestiva i propri reparti di notizie ed editoriali, ma la produzione e la distribuzione del giornale era gestita dall'ufficio pi\u00f9 grande di \"Press\". Questo accordo rimase in vigore per oltre 30 anni.\nL'accordo diede alla \"Post-Gazette\" una nuova sede nell'edificio della \"Press\". Costruito per \"Press\" nel 1927 e ampliato nel 1962, l'edificio funse da la sede di \"Post-Gazette\" fino al 2015.\nSciopero e unione.\nIl 17 maggio 1992, uno sciopero dei lavoratori di \"Press\" interruppe la pubblicazione della stampa; l'accordo operativo congiunto fece s\u00ec che anche la \"Post-Gazette\" cessasse di pubblicare. Durante lo sciopero, la societ\u00e0 Scripps Howard vendette \"Press\" alla famiglia Block, proprietaria della \"Post-Gazette\". I Block non ripresero a stampare \"Press\", e quando la questione del lavoro fu risolta e la pubblicazione riprese, il \"Post-Gazette\" divenne il principale giornale della citt\u00e0, con il nome completo di \"Pittsburgh Post-Gazette Sun-Telegraph / The Pittsburgh Press\".\nLa propriet\u00e0 dei Block non ha colto questa opportunit\u00e0 per affrontare i costi del lavoro, che avevano portato alla vendita di \"Press\". Ci\u00f2 avrebbe causato altri problemi in seguito.\nIl 14 novembre 2011, il \"Post-Gazette\" rilanci\u00f2 \"Pittsburgh Press\" come quotidiano online pomeridiano.\nIl 12 febbraio 2014, il giornale ha acquistato una nuova struttura di distribuzione nella periferia di Findlay Township, in Pennsylvania.\nNel 2015, il giornale si \u00e8 trasferito in un nuovo edificio per uffici sulla North Shore su una parte dell'ex sito del Three Rivers Stadium, dopo 53 anni di attivit\u00e0 nell'ex edificio di \"Press\" e pi\u00f9 di due secoli nel centro citt\u00e0. Block Communications, ritenendo che l'edificio sia molto sottoutilizzato considerando la sua vicinanza a Point State Park, possiede ancora l'edificio e prevede di riqualificare la propriet\u00e0.\nI problemi finanziari.\nNel 2003 il giornale si trov\u00f2 in condizioni finanziarie terribili.\nNel settembre 2006, il giornale rivel\u00f2 che stava affrontando difficolt\u00e0 finanziarie, in gran parte legate ai costi del lavoro e che non aveva generato guadagno da quando la stampa era ripresa nel 1993. Nonostante la profonda preoccupazione per il futuro del giornale, i negoziati si rivelarono fruttuosi e nel febbraio 2007 i sindacati del giornale ratificarono un nuovo accordo con la direzione che imponeva tagli di posti di lavoro, modifiche nel finanziamento delle prestazioni sanitarie e cos\u00ec via.\nNell'agosto 2018, la \"Post-Gazette\" ha cessato la pubblicazione quotidiana. Ha iniziato a pubblicare edizioni online il marted\u00ec e il sabato e le edizioni cartacee nel resto della settimana. Nell'ottobre 2019, il giornale ha eliminato le edizioni del luned\u00ec e del mercoled\u00ec, pubblicando edizioni cartacee tre giorni alla settimana."}
{"id": "8806140", "revid": "916580", "url": "https://it.wikipedia.org/wiki?curid=8806140", "title": "Sechium edule", "text": ""}
{"id": "8806143", "revid": "1543377", "url": "https://it.wikipedia.org/wiki?curid=8806143", "title": "Francisco Daniel Rivera S\u00e1nchez", "text": "Biografia.\nFrancisco Daniel Rivera S\u00e1nchez nacque a Guadalajara il 15 ottobre 1955 da Daniel Rivera e Ana Maria Flores.\nFormazione e ministero sacerdotale.\nDopo avere ottenuto il diploma di contabile esercit\u00f2 la professione dal 1973 al 1977.\nConobbe la spiritualit\u00e0 della beata Concepci\u00f3n Cabrera de Armida frequentando il C\u00edrculo de J\u00f3venes del Esp\u00edritu Santo y la Cruz e nel 1977 entr\u00f2 nel noviziato di Tlalpan dei Missionari dello Spirito Santo. Studi\u00f2 filosofia a Guadalajara. Nel 1984 fu inviato a Roma per studi. Nel 1987 consegu\u00ec la laurea in teologia presso la Pontificia Universit\u00e0 Gregoriana. In seguito ottenne la licenza in teologia pastorale presso la Pontificia Universit\u00e0 di Salamanca.\nIl 12 agosto 1979 emise la professione religiosa temporanea nella parrocchia della Santa Croce a Pedregal. Il 14 settembre 1985 emise la professione solenne a Guadalajara. Il 5 settembre 1987 fu ordinato diacono a Erding, in Germania. Nell'anno di diaconato prest\u00f2 servizio presso la parrocchia di Nostra Signora di Guadalupe a Madrid. Il 20 agosto dell'anno successivo venne ordinato presbitero a Guadalajara. In seguito fu collaboratore pastorale della parrocchia di Nostra Signora di Guadalupe a Madrid dal 1988 al 1989; amministratore parrocchiale presso la parrocchia di Santa Maria Liberatrice a Milano dal 1989 al 1990; vicario parrocchiale della medesima parrocchia dal 1990 al 1994; superiore e formatore della comunit\u00e0 dello scolasticato di Arluno dal 1994 al 1999; vicario parrocchiale della parrocchia dei Santi Apostoli Pietro e Paolo ad Arluno dal 1994 al 1999; superiore e maestro dei novizi presso il Centro di spiritualit\u00e0 di Laveno-Mombello dal 2000 al 2004; delegato del superiore provinciale per le case d'Italia dal 2000 al 2004; primo consigliere, vicario provinciale, economo e delegato della formazione di base della provincia Felix de Jes\u00fas di Jalisco della sua congregazione con sede a Guadalajara dal 2004 al 2010; superiore provinciale della Provincia Felix de Jes\u00fas dal 2010 al 2016 e superiore generale della sua congregazione dal 2016 al 2020.\nMinistero episcopale.\nIl 25 gennaio 2020 papa Francesco lo nomin\u00f2 vescovo ausiliare di Citt\u00e0 del Messico e titolare di Aradi. Ricevette l'ordinazione episcopale il 19 marzo successivo nella basilica di Nostra Signora di Guadalupe a Citt\u00e0 del Messico dal cardinale Carlos Aguiar Retes, arcivescovo metropolita di Citt\u00e0 del Messico, co-consacranti l'arcivescovo Franco Coppola, nunzio apostolico in Messico, e l'arcivescovo metropolita di Monterrey Rogelio Cabrera L\u00f3pez.\nRicopr\u00ec l'ufficio di vicario per il clero dal 2020 alla morte.\nIl 16 dicembre 2020 fu trovato positivo al nuovo coronavirus SARS-CoV-2. Il 28 dello stesso mese fu ricoverato in un ospedale di Citt\u00e0 del Messico per COVID-19. Mor\u00ec nelle prime ore del 18 gennaio 2021 all'et\u00e0 di 65 anni per complicazioni della malattia. La salma fu poi cremata. Le esequie si tennero il 20 gennaio alle ore 12 nella basilica di Nostra Signora di Guadalupe a Citt\u00e0 del Messico e furono presiedute dal cardinale Carlos Aguiar Retes.\nGenealogia episcopale.\nLa genealogia episcopale \u00e8:"}
{"id": "8806151", "revid": "775372", "url": "https://it.wikipedia.org/wiki?curid=8806151", "title": "Thunderbirds Are Go", "text": "Thunderbirds Are Go \u00e8 una serie d'animazione in computer grafica prodotta nel 2015 dallo studio ITV Studios e trasmessa su ITV e CITV."}
{"id": "8806156", "revid": "104458", "url": "https://it.wikipedia.org/wiki?curid=8806156", "title": "Emma Aicher", "text": "Biografia.\nAttiva in gare FIS dal novembre del 2019, in Coppa Europa la Aicher ha esordito il 12 dicembre 2020 in Valle Aurina/Klausberg in slalom speciale, senza completare la prova, e ha conquistato il primo podio il 25 gennaio 2021 a Zell am See nella medesima specialit\u00e0 (3\u00aa). Ai Mondiali di Cortina d'Ampezzo 2021, sua prima presenza iridata, ha vinto la medaglia di bronzo nella gara a squadre, non ha completato lo slalom speciale e non si \u00e8 qualificata per la finale nello slalom parallelo; ha debuttato in Coppa del Mondo il 13 novembre dello stesso anno a Lech/Z\u00fcrs in slalom parallelo (19\u00aa) e il 12 dicembre seguente ha conquistato la prima vittoria in Coppa Europa, a Pass Thurn in slalom speciale. Ai XXIV Giochi olimpici invernali di , suo esordio olimpico, ha vinto la medaglia d'argento nella gara a squadre e si \u00e8 classificata 21\u00aa nello slalom gigante e 18\u00aa nello slalom speciale.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "8806157", "revid": "287204", "url": "https://it.wikipedia.org/wiki?curid=8806157", "title": "Pittsburgh Tribune-Review", "text": "Il Pittsburgh Tribune-Review, noto anche come \"the Trib\", \u00e8 il secondo quotidiano pi\u00f9 grande al servizio della metropoli di Pittsburgh, in Pennsylvania, negli Stati Uniti. Sebbene sia passato a un formato completamente digitale il 1\u00ba dicembre 2016, rimane il secondo quotidiano pi\u00f9 grande dello stato, con quasi un milione di visualizzazioni uniche al mese. Fondato il 22 agosto 1811, come \"Greensburg Gazette\" e nel 1889 unito con diversi periodici nel \"Greensburg Tribune-Review\", il giornale circol\u00f2 solo nelle contee suburbane orientali di Westmoreland e parti delle contee di Indiana e Fayette fino a maggio 1992, quando ha iniziato a servire tutta l'area metropolitana di Pittsburgh dopo che uno sciopero dei due quotidiani di Pittsburgh, il \"Pittsburgh Post-Gazette\" e il \"Pittsburgh Press\", aveva privato la citt\u00e0 di un giornale per diversi mesi.\nLa Tribune-Review Publishing Company \u00e8 stata di propriet\u00e0 di Richard Mellon Scaife, un erede del patrimonio bancario, petrolifero e dell'alluminio di Mellon, fino alla sua morte nel luglio 2014. Scaife \u00e8 stato uno dei principali finanziatori di organizzazioni conservatrici, incluso l'Arkansas Project. Di conseguenza, il \"Tribune-Review\" ha mantenuto una posizione editoriale conservatrice, in contrasto con la \"Post-Gazette\" pi\u00f9 liberale. Oltre al suo giornale di punta, la societ\u00e0 pubblica 17 quotidiani comunitari settimanali, il \"Pittsburgh Pennysaver\", nonch\u00e9 TribLive.com e TribTotalMedia.com."}
{"id": "8806159", "revid": "1864952", "url": "https://it.wikipedia.org/wiki?curid=8806159", "title": "Lily Cowles", "text": "Biografia.\nLily Cowles \u00e8 nata nel Connecticut il 7 settembre del 1987 da Matthew Cowles, attore e drammaturgo, e Christine Baranski, attrice. Ha una sorella maggiore di nome Isabel, nata nel 1984, avvocato.\nCowles ha conseguito un Bachelor of Arts in studi religiosi presso l'Universit\u00e0 di Princeton. Suo padre \u00e8 deceduto nel 2014 per un'insufficienza cardiaca.\nCarriera.\nNel 2014 Cowles inizia la sua carriera nell'intrattenimento come assistente personale di Jonah Hill durante la produzione del film \"True\" \"Story\", diretto da Rupert Goold. Nel 2016 recita in \"BrainDead - Alieni a Washington\" nei panni di Germaine Healy.\nNel 2019 recita in un reboot di \"Roswell\", \"Roswell, New Mexico,\" trasmesso da The CW. Nel 2020 interpreta Helen Park nel videogioco \"\"."}
{"id": "8806160", "revid": "118231455", "url": "https://it.wikipedia.org/wiki?curid=8806160", "title": "The Pittsburgh Tribune-Review", "text": ""}
{"id": "8806161", "revid": "729019", "url": "https://it.wikipedia.org/wiki?curid=8806161", "title": "Aeroporto di Rostock-Laage", "text": "L'aeroporto di Rostock-Laage \u00e8 un'infrastruttura attrezzata dedicata all'aviazione civile e militare. Sorge a Laage, una citt\u00e0 nel circondario (\"Kreis\") di Rostock, la pi\u00f9 grande dello Stato tedesco del Meclemburgo-Pomerania Anteriore. Nella sua zona militare ha base il Taktische Luftwaffengeschwader 73 \u201eSteinhoff\u201c della Luftwaffe."}
{"id": "8806162", "revid": "599013", "url": "https://it.wikipedia.org/wiki?curid=8806162", "title": "Andy Rollings", "text": "Caratteristiche tecniche.\nEra un difensore centrale.\nCarriera.\nEsordisce tra i professionisti nella stagione 1973-1974, giocando 4 partite nella prima divisione inglese con il ; tra il 1974 ed il 1977 gioca in terza divisione con il : nell'ultima di queste 3 stagioni conquista una promozione in seconda divisione, categoria in cui gioca per 2 campionati tra il 1977 ed il 1979. Nella stagione 1979-1980 gioca invece in prima divisione sempre con il Brighton, realizzando una rete (in trasferta contro il ) in 7 presenze. A fine stagione viene ceduto dopo complessive 180 presenze ed 11 reti in partite di campionato allo , club di terza divisione; gioca poi per 2 stagioni nella medesima categoria con il , con cui vince la Third Division 1982-1983. L'anno seguente, dopo 2 partite con il ed una presenza in terza divisione nel , si trasferisce ai semiprofessionisti del ."}
{"id": "8806165", "revid": "400694", "url": "https://it.wikipedia.org/wiki?curid=8806165", "title": "Penske Media Corporation", "text": "Penske Media Corporation (PMC) \u00e8 un gruppo mediatico statunitense fondato nel 2003 con sedi a Los Angeles e New York e uffici in tutto il mondo. Possiede, tra gli altri \"Variety\", \"IndieWire\", \"Deadline\", \"Rolling Stone\", BGR.com e Gold Derby Awards.\nPMC \u00e8 stata fondata nel 2003."}
{"id": "8806168", "revid": "118231615", "url": "https://it.wikipedia.org/wiki?curid=8806168", "title": "Penske Business Media", "text": ""}
{"id": "8806183", "revid": "1305772", "url": "https://it.wikipedia.org/wiki?curid=8806183", "title": "The Future Bites", "text": "The Future Bites \u00e8 il sesto album in studio del cantautore britannico Steven Wilson, pubblicato il 29 gennaio 2021 dalla Caroline Records.\nDescrizione.\nIl disco \u00e8 stato descritto dall'artista come una \u00abvisione desolante di una distopia in avvicinamento\u00bb: i nove brani in esso contenuti affrontano infatti un'esplorazione di come il cervello umano si \u00e8 evoluto nell'era di Internet, ponendo l'ascoltatore di fronte a un mondo di dipendenze tipiche del XXI secolo, passando dalla terapia di vendita al dettaglio fuori controllo, dalla rete sociale manipolatrice fino alla perdita di individualit\u00e0.\nDal punto di vista musicale si tratta di un album principalmente pop e pi\u00f9 vicino alla forma canzone, senza quindi presentare le lunghe sezioni strumentali o gli estesi assoli tipici delle precedenti pubblicazioni di Wilson. Tra le eccezioni vi sono \"12 Things I Forgot\" e \"Follower\", di stampo rock, \"Eminent Sleaze\", caratterizzato da un riff funk di basso, e \"Personal Shopper\", della durata di oltre nove minuti e contraddistinto da svariati elementi derivanti dalla musica elettronica.\nPromozione.\nLa campagna promozionale per \"The Future Bites\" si \u00e8 svolta attraverso la rete sociale dell'artista e l'omonima The Future Bites\u2122, una compagnia fittizia specializzata in prodotti esclusivi e di fascia alta nel cui sito web ha incluso sia un negozio online per le varie edizioni dell'album sia prodotti volutamente falsi e di vario tipo, tra cui della carta igienica. Riguardo a questa scelta, Wilson ha spiegato: \nIl 12 marzo 2020 \u00e8 stato presentato il primo singolo \"Personal Shopper\", distribuito unicamente per il download digitale e per lo streaming, e annunciata la data di pubblicazione del disco, fissata al 12 giugno dello stesso anno. Con l'avvento della pandemia di COVID-19, il musicista ha deciso di posticipare l'uscita di \"The Future Bites\" all'anno successivo e cancellare la relativa tourn\u00e9e promozionale originariamente programmata per l'autunno.\nIl 24 settembre 2020 l'attivit\u00e0 promozionale per l'album \u00e8 ripresa, con l'annuncio di una nuova data di uscita fissata al 29 gennaio 2021 e la pubblicazione del secondo singolo \"Eminent Sleaze\", accompagnato dal relativo video musicale. Il successivo 24 ottobre il singolo \u00e8 stato distribuito anche in edizione CD e 12\" in occasione del Record Store Day, mentre cinque giorni pi\u00f9 tardi \u00e8 stato distribuito digitalmente il terzo singolo \"King Ghost\" insieme a un videoclip animato. Il 24 novembre Wilson ha pubblicato il quarto singolo \"12 Things I Forgot\" e rivelata l'edizione ultra deluxe di \"The Future Bites\", limitata a una sola copia e del valore di sterline. Il 27 di tale mese \u00e8 stato diffuso il video di \"Personal Shopper\".\nIl 7 dicembre \u00e8 uscito per il download digitale l'EP \"The B-Sides Collection\", composto da quattro brani originariamente inclusi come b-side delle edizioni fisiche di \"Eminent Sleaze\" e \"12 Things I Forgot\". Contemporaneamente Wilson ha rivelato le nuove date della tourn\u00e9e europea, inizialmente prevista tra settembre e ottobre 2021, ma cancellandola definitivamente pochi mesi pi\u00f9 tardi a causa della pandemia di COVID-19. Il 26 gennaio \u00e8 stato pubblicato il quinto ed ultimo singolo dell'album, \"Man of the People\", accompagnato da un lyric video, mentre il 1\u00ba febbraio \u00e8 uscito il video musicale di \"Self\", diretto da Miles Skarin.\nIl 31 marzo 2021 l'artista ha reso disponibile per l'acquisto una versione remixata di \"Personal Shopper\" realizzata da Nile Rodgers, a cui ha fatto seguito il relativo video.\nTracce.\nTesti e musiche di Steven Wilson, eccetto dove indicato."}
{"id": "8806185", "revid": "118231663", "url": "https://it.wikipedia.org/wiki?curid=8806185", "title": "The Sundance Institute", "text": ""}
{"id": "8806190", "revid": "1318658", "url": "https://it.wikipedia.org/wiki?curid=8806190", "title": "Edoardo Tortarolo", "text": "Biografia.\nDopo la maturit\u00e0 al Liceo classico Cavour, si laurea in Lettere nel 1980 con una tesi in storia moderna presso l'Universit\u00e0 degli Studi di Torino con Franco Venturi nel 1980, con una tesi su . Ha conseguito il dottorato di ricerca (I ciclo) in storia nel 1987 all'Universit\u00e0 di Torino. Dal 1993 \u00e8 stato professore associato, e dal 2000 \u00e8 professore ordinario, di Storia moderna al Dipartimento di Studi Umanistici dell'Universit\u00e0 degli Studi del Piemonte Orientale Amedeo Avogadro. E' vice-presidente del Comitato scientifico della Fondazione Luigi Einaudi di Torino."}
{"id": "8806193", "revid": "436907", "url": "https://it.wikipedia.org/wiki?curid=8806193", "title": "Brigata bianca", "text": "Brigata bianca (stilizzato BRIGATABIANCA) \u00e8 il secondo album in studio del cantautore italiano Samuel, pubblicato il 22 gennaio 2021."}
{"id": "8806202", "revid": "1310927", "url": "https://it.wikipedia.org/wiki?curid=8806202", "title": "R\u00faben Gouveia", "text": ""}
{"id": "8806203", "revid": "1718925", "url": "https://it.wikipedia.org/wiki?curid=8806203", "title": "Robozuna", "text": "Robozuna \u00e8 una serie d'animazione in computer grafica prodotta nel 2018 dallo studio ITV Productions e trasmessa su ITV."}
{"id": "8806204", "revid": "841530", "url": "https://it.wikipedia.org/wiki?curid=8806204", "title": "Partito Democratico Arabo", "text": "Il Partito Democratico Arabo (, ), conosciuto anche con l'acronimo ebraico Mada (), \u00e8 un partito politico israeliano.\nStoria.\nIl Partito Democratico Arabo nasce il 15 febbraio 1988, verso la fine dell'undicesima legislatura, quando Abdulwahab Darawshe abbandona il Partito Laburista in protesta contro le sue posizioni sulla Prima Intifada. Al momento della sua fondazione, il partito era l'unica fazione interamente araba nella Knesset e la prima dalla scomparsa della Lista Araba Unita nel 1981.\nNelle elezioni del 1988 il partito ottiene l'1.2% dei voti e riesce ad eleggere Darawshe.\nNelle elezioni del 1992 ottiene 2 seggi e, insieme ad Hadash, d\u00e0 appoggio esterno al governo guidato da Yitzhak Rabin.\nAlle elezioni del 1996 il partito si presenta in alleanza con la Lista Araba Unita con il nome di \"Mada-Ra'am\". Al gruppo parlamentare si aggiunge Balad, che si era presentato in lista con Hadash.\nDal 1999 il partito diventa una fazione della Lista Araba Unita, fino a quando nel dicembre 2012 Taleb el-Sana rompe l'alleanza.\nIn occasione delle elezioni del 2015 crea la \"Lista Araba\", un'alleanza con il Partito Nazionale Arabo, che ottiene solo lo 0.11% dei voti.\nNel 2021, in vista delle elezioni di marzo, Mohammad Darawshe, nipote di Abdulwahab Darawshe, fonda il partito \"Ma'an - Insieme per una nuova era\". Il 16 marzo, tuttavia, la lista si ritira dalla corsa elettorale e annuncia l'adesione alla Lista Comune."}
{"id": "8806206", "revid": "1522738", "url": "https://it.wikipedia.org/wiki?curid=8806206", "title": "Furiki Wheels", "text": "Furiki Wheels \u00e8 una serie d'animazione francese del 2018 creata da Fr\u00e9d\u00e9ric Martin e prodotta dalla Gaumont Animation.\nTrama.\nAndr\u00e9, un bradipo scattante, abbandona la vita sugli alberi per conoscere il mondo; si iscriver\u00e0 all'accademia per piloti professionisti."}
{"id": "8806207", "revid": "287204", "url": "https://it.wikipedia.org/wiki?curid=8806207", "title": "Lumicini rossi/Quando...quando...quando...", "text": "L'album \"debutto\" della cantante Lucia Altieri che doveva essere pubblicato all'inizio del 1962, dovette essere rimandato a nuova data, il successo che Lucia stava ottenendo con i singoli gi\u00e0 pubblicati, produsse un numero infinito di proposte per la cantante, i suoi produttori approfittando della copertura della sua partecipazione al Festival di Sanremo, decidono pubblicare questo nuovo singolo con i nuovi brani \"Lumicini Rossi\" e \"Quando Quando Quando\".\nEtichetta discografica Phonocolor 1962, \"Lumicini rossi\" con l'orchestra del Festival di Sanremo diretta in studio dal maestro Gianni Ferrio e \"Quando Quando Quando\" diretta in studio da Gino Mescoli.\nLucia Altieri avrebbe dovuto cantare due canzoni in quel festival del 1962, \"Lumicini rossi\" e \"Due cipressi\", quest'ultima canzone non l'ha mai cantata, n\u00e9 al Festival di Sanremo, n\u00e9 incisa in disco, pertanto tutte le notizie che legano il suo nome a questa canzone non sono vere, l'unica canzone che ha cantato al Festival di Sanremo 1962, per volont\u00e0 della casa discografica, fu \"Lumicini rossi\" in coppia con Wilma De Angelis.\nFonte ufficiale della cantante Lucia Altieri che racconta la sua vita nella sua pagina ufficiale LuciaAltieri Oficial"}
{"id": "8806214", "revid": "767487", "url": "https://it.wikipedia.org/wiki?curid=8806214", "title": "All Cats Are Grey", "text": "All Cats Are Grey (\"Tous les chats sont gris\") \u00e8 un film del 2014 scritto e diretto da Savina Dellicour.\nIl film prende il suo titolo da una canzone omonima dal gruppo britannico The Cure. La pellicola ha ottenuto nove candidature ai premi Magritte 2016, tra cui miglior film e miglior regia per Savina Dellicour, vincendo il riconoscimento per la migliore opera prima.\nTrama.\nPaul \u00e8 un uomo di quarant'anni, si guadagna da vivere con il suo lavoro da detective e conduce una vita solitaria nella periferia di Bruxelles. Per scelta, egli decide di allontanarsi dalla classe agiata brussellese, dove invece \u00e8 cresciuta sua figlia Dorothy con la sua famiglia adottiva. Dorothy non ha mai incontrato suo padre, il quale si limita a osservare la figlia da lontano senza mai entrare in contatto con lei. Intenzionata a scoprire l'identit\u00e0 del suo vero padre, la ragazza si rivolger\u00e0 proprio a Paul per condurre le sue ricerche."}
{"id": "8806216", "revid": "124057307", "url": "https://it.wikipedia.org/wiki?curid=8806216", "title": "Detentionaire", "text": "Detentionaire \u00e8 una serie d'animazione canadese del 2011 prodotta da Nelvana e trasmessa su Teletoon.\nTrama.\nProtagonista della storia \u00e8 lo studente Lee Ping che \u00e8 stato incolpato, ingiustamente, per aver fatto un grande scherzo all'interno dell'istituto scolastico frequentato dallo stesso. "}
{"id": "8806217", "revid": "740722", "url": "https://it.wikipedia.org/wiki?curid=8806217", "title": "Tous les chats sont gris", "text": ""}
{"id": "8806223", "revid": "1543377", "url": "https://it.wikipedia.org/wiki?curid=8806223", "title": "Viktoria Rainer", "text": "Biografia.\nAttiva in gare FIS dal dicembre del 2000, in Coppa Europa la Rainer esord\u00ec il 20 dicembre 2003 a Ponte di Legno/Passo del Tonale in supergigante (57\u00aa), ottenne il miglior piazzamento due giorni dopo nella medesima localit\u00e0 in slalom speciale (36\u00aa) e prese per l'ultima volta il via il 3 marzo 2005 ancora al Passo del Tonale in slalom speciale, senza completare la prova. Si ritir\u00f2 al termine della stagione 2004-2005 e la sua ultima gara fu uno slalom speciale FIS disputato il 9 aprile a Pampeago, chiuso dalla Rainer all'8\u00ba posto; in carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8806231", "revid": "122943746", "url": "https://it.wikipedia.org/wiki?curid=8806231", "title": "Christophe-Ernest Bonjean", "text": "Biografia.\nGi\u00e0 studente nel seminario di Clermont-Ferrand, nel 1846 pass\u00f2 a quello della Societ\u00e0 per le missioni estere di Parigi e fu ordinato prete.\nInviato in missione a Coimbatore nel 1847, nel 1858 in Ceylon entr\u00f2 tra i missionari oblati di Maria Immacolata.\nNel 1868 fu nominato vescovo di Medea \"in partibus\" e vicario apostolico di Jaffna come successore di Stefano Semeria; nel 1883 fu promosso vicario apostolico di Colombo.\nIstitu\u00ec il seminario maggiore di Colombo nel 1884. Fond\u00f2 le congregazioni indigene dei Fratelli di San Giuseppe e delle Suore di San Pietro, confluite nelle Suore della Sacra Famiglia di Bordeaux.\nPrese parte al Concilio Vaticano I.\nInsieme con il vescovo Fran\u00e7ois-Jean-Marie Laou\u00ebnan, nel 1885 fu chiamato a Roma per le trattative che condussero all'istituzione della gerarchia cattolica nelle Indie.\nNel 1886 divenne arcivescovo di Colombo.\nFu autore di numerosi opuscoli per la difesa delle scuole cristiane, del matrimonio sacramentale, sullo scisma di Goa, e di un direttorio per i missionari.\nMor\u00ec nel 1892.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8806233", "revid": "1888309", "url": "https://it.wikipedia.org/wiki?curid=8806233", "title": "Grand Hotel Villa Serbelloni", "text": "Il Grand Hotel Villa Serbelloni \u00e8 un albergo situato a Bellagio. L\u2019edificio \u00e8 di particolare interesse storico in quanto, prima di diventare un albergo, costitu\u00ec una villa nobiliare della famiglia Frizzoni.\nStoria.\nDa dimora nobiliare ad albergo.\nNel 1850 iniziarono i lavori di costruzione della lussuosa villa con vista lago, commissionata da una nobile famiglia di Bergamo a Rodolfo Vantini. Il Conte Frizzoni chiam\u00f2 numerosi importanti architetti del nord Italia per soddisfare ogni richiesta della moglie; i lavori terminarono nel 1854 e la villa fu aperta per il compleanno della Contessa. \nCon un primo passaggio di mano, nel 1865 la villa fu rilevata da un gruppo di uomini d'affari milanesi, i quali affidarono a Giuseppe Pestagalli il progetto di realizzazione delle ali laterali, finalizzato a convertire l'edificio in un albergo. \nNel 1873 ingenti somme di denaro furono investite per ampliare la villa e trasformarla nel \u201cGrand Hotel Bellagio\u201d: fu un immediato successo e la nobilt\u00e0 da tutto il mondo accorse. Lo stile impero e neoclassico si uniscono armoniosamente accogliendo gli ospiti all\u2019interno della struttura.\nL'albergo e i suoi ospiti illustri.\nNel 1918, al termine della Prima Guerra Mondiale, l\u2019imprenditore svizzero Arturo Bucher acquist\u00f2 la villa ottocentesca per ristrutturarla, riportando l\u2019albergo all\u2019antico splendore, il personale di servizio arriv\u00f2 a 150 unit\u00e0.\nNegli anni 50 del \u2018900 Bellagio divenne molto popolare tra politici internazionali, star di Hollywood e letterati: Winston Churchill, Franklin Delano Roosevelt, John Fitzgerald Kennedy, F\u0101r\u016bq I d'Egitto, Al Pacino, Umberto Eco e Isabel Allende furono alcuni degli importanti ospiti che furono ospitati nel Grand Hotel.\nNel 2018 la famiglia Bucher celebra i 100 anni di gestione del Grand Hotel Villa Serbelloni.\nL'albergo fa parte dei locali storici d'Italia."}
{"id": "8806234", "revid": "767487", "url": "https://it.wikipedia.org/wiki?curid=8806234", "title": "Galleria del Warnow", "text": "La galleria del Warnow (in tedesco \"Warnowtunnel\"; o sottoattraversamento del Warnow, ossia: \"Warnowquerung\") \u00e8 un sottopasso stradale lungo 790 m che collega la sponda orientale e occidentale del fiume omonimo, nella citt\u00e0 anseatica di Rostock del Meclemburgo-Pomerania Anteriore, in Germania. \u00c8 la prima strada tedesca a pedaggio dei tempi moderni ed \u00e8 stata aperta il 12 settembre 2003 dal ministro federale dei trasporti Manfred Stolpe."}
{"id": "8806282", "revid": "1314312", "url": "https://it.wikipedia.org/wiki?curid=8806282", "title": "Vaccino per COVID-19", "text": ""}
{"id": "8806285", "revid": "740722", "url": "https://it.wikipedia.org/wiki?curid=8806285", "title": "Savina Dellicour", "text": "Carriera.\nDellicour comincia a lavorare in televisione come assistente alla regia. Dopo essersi trasferita a Londra, dove segue le lezioni di Stephen Frears, Dellicour gira dieci episodi della serie televisiva \"Hollyoaks\" (2008). Tornata in Belgio, la regista comincia a lavorare al suo primo lungometraggio, intitolato \"All Cats Are Grey\" (\"Tous les chats sont gris\"), che le richiede circa nove anni di gestazione prima di essere realizzato.\nIl film, presentato in anteprima al Torino Film Festival\u00a0del 2014, riceve nove candidature ai premi Magritte 2016, tra cui miglior film e miglior regia per Dellicour, ottenendo il riconoscimento per la migliore opera prima."}
{"id": "8806286", "revid": "1314312", "url": "https://it.wikipedia.org/wiki?curid=8806286", "title": "Vaccino per il COVID-19", "text": ""}
{"id": "8806287", "revid": "1613185", "url": "https://it.wikipedia.org/wiki?curid=8806287", "title": "East St. Louis Toodle-Oo", "text": "East St.Louis Toodle-Oo \u00e8 un brano jazz del 1926 composto da Duke Ellington e Bubber Miley, registrato con vari titoli ed etichette tra il 1926 e il 1930. \u00c8 una delle prime composizioni e uno dei principali esempi degli arrangiamenti \"jungle style\" di Duke Ellington.\nStoria.\nLa prima registrazione (Vocalion) rivela uno stile musicale unico, prontamente riconosciuto tale da Irving Mills, noto come \"musica della giungla\".\nMills offr\u00ec a Ellington la possibilit\u00e0 di registrare con l'importante etichetta Vocalion: in novembre incisero quattro facciate, tra cui \"St.Louis Toodle-Oo\", che venne pubblicata. In breve tempo Duke Ellington si rivel\u00f2 un serio concorrente \"hot jazz\" per la competitiva Manhattan e acquis\u00ec una considerevole notoriet\u00e0.\nLa seconda registrazione (Victor) \u00e8 una testimonianza del primo periodo di Ellington al Cotton Club."}
{"id": "8806288", "revid": "1314312", "url": "https://it.wikipedia.org/wiki?curid=8806288", "title": "Vaccino per la COVID-19", "text": ""}
{"id": "8806289", "revid": "287204", "url": "https://it.wikipedia.org/wiki?curid=8806289", "title": "Campionati norvegesi di sci alpino 2003", "text": "I Campionati norvegesi di sci alpino 2003 si sono svolti a Oppdal dal 20 al 25 marzo. Il programma ha incluso gare di discesa libera, supergigante, slalom gigante, slalom speciale , tutte sia maschili sia femminili.\nTrattandosi di competizioni valide anche ai fini del punteggio FIS, hanno potuto partecipare anche sciatori di altre federazioni, senza che questo consentisse loro di concorrere al titolo nazionale norvegese.\nRisultati.\nUomini.\nDiscesa libera.\nData: 20 marzo\nSupergigante.\nData: 22 marzo\nSlalom gigante.\nData: 24 marzo\nSlalom speciale.\nData: 25 marzo\nDonne.\nDiscesa libera.\nData: 20 marzo\nSupergigante.\nData: 22 marzo\nSlalom gigante.\nData: 24 marzo\nSlalom speciale.\nData: 25 marzo"}
{"id": "8806308", "revid": "104458", "url": "https://it.wikipedia.org/wiki?curid=8806308", "title": "Lasse Paulsen", "text": "Biografia.\nPaulsen, originario di Narvik, debutt\u00f2 in campo internazionale ai Mondiali juniores di Montecampione/Colere 1993; in Coppa del Mondo esord\u00ec il 29 dicembre 1996 a Bormio in discesa libera (20\u00ba) e ottenne il miglior piazzamento il 21 dicembre 1998 a Innsbruck in supergigante (10\u00ba). Prese parte a due rassegne iridate, Vail/Beaver Creek 1999 (27\u00ba nel supergigante) e Sankt Anton am Arlberg 2001 (16\u00ba nello slalom gigante); conquist\u00f2 l'ultimo podio in Coppa Europa il 9 gennaio 2002 a Tarvisio in supergigante (2\u00ba) e prese per l'ultima volta il via in Coppa del Mondo il 20 dicembre dello stesso anno in Val Gardena in supergigante (49\u00ba). Si ritir\u00f2 al termine della stagione 2005-2006 e la sua ultima gara fu uno slalom gigante FIS disputato il 3 aprile a Lutsen, chiuso da Paulsen al 18\u00ba posto."}
{"id": "8806313", "revid": "729019", "url": "https://it.wikipedia.org/wiki?curid=8806313", "title": "Stazione di Warnem\u00fcnde", "text": "La stazione di Warnem\u00fcnde \u00e8 una delle stazioni ferroviarie della citt\u00e0 tedesca di Rostock. Serve la localit\u00e0 balneare di Warnem\u00fcnde, sulla costa del mar Baltico.\nServizi.\nLa stazione dispone di:"}
{"id": "8806314", "revid": "1099637", "url": "https://it.wikipedia.org/wiki?curid=8806314", "title": "Liga Femenina de Baloncesto 2020-2021", "text": "Il campionato spagnolo di pallacanestro femminile 2020-2021 (\"Liga Endesa\" per motivi di sponsorizzazione) \u00e8 stato il 58\u00ba.\nPerfumer\u00edas Avenida vince il suo settimo titolo battendo nella serie finale il Valencia per 2-1.\nStagione.\nNovit\u00e0.\nL'organico aumenta a 16 squadre, con l'ammissione del CB Estudiantes e del CB Islas Canarias. Inoltre il CDB Zaragoza 2002 sostituisce .\nRegolamento.\nLe squadre classificate dal primo all'ottavo posto al termine della \"regular season\" si qualificano ai play-off per l'assegnazione del titolo di campione di Spagna.\nLe squadre classificate al quindicesimo e sedicesimo posto retrocedono in Liga Femenina 2.\nSquadre partecipanti.\n(*) al momento della interruzione del campionato.\nStagione regolare.\nClassifica.\nLegenda:\nRegolamento:\nPlay-off.\nQuarti di finale.\nLe gare di andata si sono disputate il 31 marzo e il 1\u00ba aprile, quelle di ritorno il 3, il 4 e il 16 aprile.\nSemifinali.\nLe gare di andata si sono disputate il 21 e il 22 aprile, quelle di ritorno il 24 e il 25 aprile.\nFinale.\nLe gara di andata si sono disputate il 29 aprile, quella di ritorno il 2 maggio, lo spareggio il 6 maggio 2021."}
{"id": "8806315", "revid": "104458", "url": "https://it.wikipedia.org/wiki?curid=8806315", "title": "Megan Gerety", "text": "Biografia.\nNativa dell'Alaska e specialista delle prove veloci, debutt\u00f2 in campo internazionale in occasione dei Mondiali juniores di Zinal 1990 e ottenne il primo piazzamento di rilievo in Coppa del Mondo il 15 marzo 1991 a Vail in discesa libera arrivando 5\u00aa: tale risultato sarebbe rimasto il migliore della Gerety nel massimo circuito internazionale, che avrebbe ripetuto altre quattro volte. Ai Mondiali di Morioka 1993, sua prima presenza iridata, si classific\u00f2 18\u00aa nella discesa libera e 24\u00aa nel supergigante; l'anno dopo ai XVII Giochi olimpici invernali di , sua unica presenza olimpica, si piazz\u00f2 20\u00aa nella discesa libera e non complet\u00f2 il supergigante, mentre ai Mondiali di Sierra Nevada 1996 fu 5\u00aa nella discesa libera, 21\u00aa nel supergigante e 7\u00aa nella combinata.\nAi Mondiali di Sestriere 1997 si classific\u00f2 25\u00aa nella discesa libera e 30\u00aa nel supergigante e a quelli di Vail/Beaver Creek 1999 si piazz\u00f2 8\u00aa nella discesa libera e non complet\u00f2 il supergigante; ai successivi Mondiali di Sankt Anton am Arlberg 2001, sua ultima presenza iridata, fu 17\u00aa nella discesa libera e 4\u00aa nel supergigante a 7 centesimi dal podio e a 15 centesimi dalla vincitrice, la francese R\u00e9gine Cavagnoud. Prese per l'ultima volta il via in Coppa del Mondo l'8 marzo 2001 a \u00c5re in discesa libera, replicando per la quinta volta il suo miglior piazzamento nel circuito (5\u00aa) nell'ultima gara in carriera; .\n si \u00e8 sposata con Tommy Moe, anch'egli sciatore alpino di alto livello, nel Wyoming.\nBilancio della carriera.\nIn carriera disput\u00f2 10 stagioni in Coppa del Mondo con 100 gare all'attivo (saltando l'intera annata 1999-2000 ), ottenendo spesso piazzamenti fra le prime 10 (complessivamente 16: 11 in discesa libera e 5 in supergigante), ma non riuscendo mai a salire sul podio (il suo migliore risultato nel circuito maggiore \u00e8 stato il 5\u00ba posto, raggiunto in 5 occasioni)."}
{"id": "8806327", "revid": "767487", "url": "https://it.wikipedia.org/wiki?curid=8806327", "title": "Parco nazionale di Bako", "text": "Il parco nazionale di Bako (\"Taman Negara Bako\") \u00e8 un'area protetta della Malaysia situata nell'isola del Borneo, a circa 40 km a nord-est di Kuching, la capitale del Sarawak. \u00c8 stato il primo parco nazionale del Sarawak, istituito nel 1957 e tuttora un gioiello del sistema delle aree protette. Con una superficie forestata di 27 km\u00b2, occupa una penisola in gran parte di arenaria che si protende nel mar Cinese Meridionale, di fronte a Gunung Santubong. Pur essendo un parco non molto vasto, include diverse specie di foresta, oltre a impressionanti paesaggi marini e costieri.\nFlora.\nGran parte del territorio \u00e8 coperto da un fine strato di sabbia su terrazze arenacee pianeggianti a diverse altitudini sul livello del mare. In alcune aree i depositi di torba hanno formato uno strato di terriccio pi\u00f9 scuro che, seppure soggetto a erosione e dilavamento, favorisce la crescita degli alberi. Tutti questi componenti rendono il suolo povero di sostanze nutritive, pi\u00f9 consono alla proliferazione di alcune specie di piante, come nepenti, \"Myrmecodia\" (ospiti di formicai) e drosere, capaci di ovviare alla povert\u00e0 del suolo sfruttando altre risorse. Una delle nepenti pi\u00f9 comuni \u00e8 la \"Nepenthes ampullaria\", una specie terrestre caratterizzata da ascidi molto grossi e rotondi e opercoli sottili. Gli insetti che si appoggiano sul bordo scivoloso delle foglie sprofondano nel ventre della pianta, ricca di succhi acquosi, dove annegano e vengono digeriti. Anche le drosere traggono i nutrienti dagli insetti che si posano sulle foglie, munite di una peluria appiccicosa, che si richiudono sulla preda.\nLa morfologia della foresta riflette la povert\u00e0 del suolo: gli alberi sono rachitici, specie sui pianori pi\u00f9 esposti e rocciosi coperti di sabbia, dove le radici non riescono a penetrare in profondit\u00e0. \u00c8 facile individuare le differenze fra i tanti tipi di foresta: litoranea, collinare, di valle. Fra tutti, si distinguono le formazioni sparse di mangrovie nelle zone riparate e ricche di depositi fluviali. Un vasto mangrovieto accoglie i visitatori al loro arrivo a Teluk Assam, in prossimit\u00e0 dell'imbarcadero. Nella baia immediatamente a sud, Teluk Delima, le mangrovie si mescolano a macchie di palme nibong (\"Oncosperma tigillarium\"), irte di spine.\nFauna.\n\u00c8 difficile incontrare degli animali nei parchi del Sarawak, in ragione della notevole pressione venatoria che questi luoghi hanno purtroppo subito negli anni passati. Bako \u00e8 per\u00f2 un'eccezione: non \u00e8 raro vedere cinghiali barbati razzolare nella foresta vicino alla sede del parco, persino dietro i locali della mensa. Questi animali alti e slanciati sono una risorsa alimentare importante nel Borneo, distinti in et\u00e0 adulta dallo sviluppo di due evidenti ciuffi di baffi biondi ai lati delle guance; i denti sono potenti, molto pi\u00f9 di quelli del cinghiale selvatico della Malaysia peninsulare, probabilmente adattati al consumo di radici e tuberi coriacei e fibrosi o dei semi duri dei frutti della foresta.\nAnche la nasica \u00e8 una presenza comune nella foresta ad alto fusto, sebbene molto pi\u00f9 diffusa nei mangrovieti di Tuluk Delima. Si assiste spesso agli scontri fra branchi, con i maschi che si minacciano a vicenda con schiamazzi e gesti, mentre le rispettive femmine mulinano intorno. Queste scimmie sono fra i pochi mammiferi che abitano sulle palme nibong e riescono ad atterrare incolumi e senza apparente disagio sui tronchi spinosi di questi alberi.\nA Bako sono stati catalogati circa 150 uccelli, un numero discreto. Il parco \u00e8 uno dei pochi luoghi in cui coabitano alcune specie di limicoli, uccelli marini e silvani. Fra settembre e marzo, si riesce ad avvistare un buon numero di pivieri dorati minori, chiurli piccoli e piovanelli. Nei mangrovieti sono comuni le nettarinie di Macklot e le miagre di Palau. Di tanto in tanto, alcuni uccelli marini sorvolano la zona, particolarmente numerose le sule zamperosse. Inoltre, essendo una penisola, Bako accoglie alcuni uccelli migratori, come le cutrettole, le ballerine gialle e qualche specie rara. In genere, quindi, la diversit\u00e0 avifaunistica \u00e8 pi\u00f9 elevata nei mesi autunnali e primaverili boreali, in corrispondenza dei flussi migratori di limicoli e passerini.\nTurismo.\nBako offre un certo numero di itinerari di visita segnalati (con mappe a ogni deviazione). Uno di questi sentieri conduce alla sede del parco, a meno di un'ora a sud di Teluk Delima. Quello di Lintang \u00e8 un anello di 5 chilometri che attraversa una vasta gamma di foreste, da quelle dei suoli arenacei agli habitat litoranei. Un'ottima alternativa consiste nel seguire la linea di costa, dove (specie a nord di Teluk Assam) il gioco delle onde ha scolpito strane forme nella roccia colorata.\nIl parco di Bako \u00e8 un ottimo esempio di gestione ambientale. L'accesso al parco \u00e8 via mare attraverso la baia dal villaggio di Kampung Bako ed \u00e8 quindi facilmente controllabile. \u00c8 una localit\u00e0 molto popolare, meta di diverse comitive provenienti da Kuching, pi\u00f9 frequentata fra giugno e agosto.\nPer contenere l'impatto ambientale del turismo, alcuni sentieri vengono periodicamente chiusi per consentire la rigenerazione del suolo e della vegetazione."}
{"id": "8806335", "revid": "740722", "url": "https://it.wikipedia.org/wiki?curid=8806335", "title": "Laurent Capelluto", "text": "Biografia.\nNato da genitori italiani a Kinshasa, allora capitale della Repubblica dello Zaire, Capelluto passa la sua adolescenza in Europa, stabilendosi a Bruxelles, in Belgio. Intraprende i propri studi in recitazione al Conservatorio Reale di Bruxelles, al termine dei quali comincia a esibirsi per il Th\u00e9\u00e2tre National de Belgique. Dopo diversi anni trascorsi sul palcoscenico, Capelluto debutta al cinema nel 2003, ottenendo un ruolo di supporto nel primo lungometraggio del regista Sam Garbarski. Riceve il plauso della critica cinque anni pi\u00f9 tardi in seguito all'interpretazione di Simon Vuillard in \"Racconto di Natale\" (2008), scritto e diretto da Arnaud Desplechin, grazie alla quale viene candidato al premio C\u00e9sar per la migliore promessa maschile.\nSuccessivamente, Capelluto ottiene dei ruoli nei film di Michel Hazanavicius, Jaco Van Dormael, Michael Haneke e Hirokazu Kore'eda, tra gli altri. Durante la sua carriera ha ricevuto sei candidature ai premi Magritte, vincendo due volte come miglior attore non protagonista.\nDoppiatori italiani.\nNelle versioni italiane dei suoi film, Laurent Capelluto \u00e8 stato doppiato da:"}
{"id": "8806339", "revid": "37401", "url": "https://it.wikipedia.org/wiki?curid=8806339", "title": "Verbo frasale", "text": ""}
{"id": "8806340", "revid": "729019", "url": "https://it.wikipedia.org/wiki?curid=8806340", "title": "Stazione di Deptford", "text": "La stazione di Deptford \u00e8 una stazione ferroviaria inglese posta sulla tratta comune della \"Southeastern\" e della \"Thameslink\", nel quartiere di Deptford nel borgo londinese di Lewisham.\nFornisce un servizio quartorario per London Cannon Street e varie destinazioni del sud est, e uno semiorario per London St Pancras e London Dartford, e non ha stazioni della metropolitana nelle vicinanze."}
{"id": "8806342", "revid": "767487", "url": "https://it.wikipedia.org/wiki?curid=8806342", "title": "Vado Kitenga", "text": "Carriera.\nClub.\nDopo gli inizi nella massima serie angolana, si trasferisce in Portogallo, prima giocando nella quinta serie con l'Oeiras e poi in terza serie con il P\u00earo Pinheiro.\nNazionale.\nNel 2013, ha giocato quattro partite con la nazionale angolana."}
{"id": "8806343", "revid": "1543377", "url": "https://it.wikipedia.org/wiki?curid=8806343", "title": "Per\u0161a Liha 2005-2006", "text": "La Per\u0161a Liha 2005-2006 \u00e8 stata la 15\u00aa edizione della seconda serie del campionato ucraino di calcio. La stagione \u00e8 iniziata il 31 luglio 2005 ed \u00e8 terminata il 23 giugno 2006.\nStagione.\nNovit\u00e0.\nAl termine della passata stagione, sono salite in Vy\u0161\u010da Liha e . Sono retrocesse in Druha Liha , e . Sono salite dalla Druha Liha , ed .\nDalla Vy\u0161\u010da Liha 2004-2005 sono retrocessi e .\nIl si \u00e8 ritirato poco prima l'inizio del campionato. Al suo posto \u00e8 stato ammesso il Ber\u0161ad.\nFormula.\nLe diciotto squadre si affrontano due volte, per un totale di trentaquattro giornate. Le prime due classificate vengono promosse in Vy\u0161\u010da Liha.\nLe ultime due classificate retrocedono in Druha Liha.\nClassifica finale.\nLegenda:\nNote:"}
{"id": "8806352", "revid": "124809625", "url": "https://it.wikipedia.org/wiki?curid=8806352", "title": "Nary", "text": "Carriera.\nClub.\nInizia a giocare nella quarta serie portoghese con l'Oliveira do Douro, prima di trasferirsi al Sanjoanense in terza serie. Dal 2010, milita ininterrottamente nella massima serie angolana con varie squadre.\nNazionale.\nTra il 2011 e il 2018, ha giocato 14 partite con la nazionale angolana."}
{"id": "8806353", "revid": "89688", "url": "https://it.wikipedia.org/wiki?curid=8806353", "title": "Parco nazionale di Setonaikai", "text": ""}
{"id": "8806354", "revid": "1391549", "url": "https://it.wikipedia.org/wiki?curid=8806354", "title": "Oliveira do Douro (Vila Nova de Gaia)", "text": "Oliveira do Douro \u00e8 una parrocchia civile \"(freguesia\") nel comune di Vila Nova de Gaia. La popolazione nel 2011 era di abitanti, su una superficie di 6,72 km\u00b2."}
{"id": "8806360", "revid": "1543377", "url": "https://it.wikipedia.org/wiki?curid=8806360", "title": "Sindrome di Saethre-Chotzen", "text": "La sindrome di Saethre-Chotzen, nota anche come acrocefalosindattilia di tipo 3, \u00e8 una malattia genetica rara caratterizzata da craniosinostosi (prematura chiusura delle suture presenti tra le ossa del cranio) che sono causa di una forma anomala di viso e cranio: la testa degli affetti dalla sindrome tende a una forma conica, con un'asimmetria facciale pi\u00f9 o meno grave. La malattia comporta anche ptosi palpebrale, ipertelorismo oculare e sindattilia alle mani e ai piedi. Gli individui con una forma particolarmente grave della sindrome presentano un ritardo mentale lieve o moderato. A seconda dell'entit\u00e0 delle anomalie provocate dalla sindrome, gli individui affetti possono necessitare di cure chirurgiche. La maggior parte dei malati, comunque, pu\u00f2 vivere una vita relativamente normale.\nEpidemiologia e storia.\nNel 1931 Haakon Saethre, uno psichiatra norvegese, descrisse caratteristiche fenotipiche simili tra una madre e le sue due figlie: tutte e tre avevano un volto allungato con tratti somatici anomali, dita corte e sindattilia bilaterale tra indice e medio, nonch\u00e9 tra secondo, terzo e quarto dito di ciascun piede. Un anno pi\u00f9 tardi F. Chotzen, uno psichiatra tedesco, descrisse un'altra famiglia (un padre e i suoi due figli) con caratteristiche simili a quelle delle tre persone descritte da Saethre, con per\u00f2 la presenza anche di ritardo mentale lieve, di ipoacusia e di bassa statura. Dall'unione delle loro osservazioni, in principio esposte singolarmente, deriv\u00f2 il nome (Saethre-Chotzen appunto) della sindrome.\nLa Saethre-Chotzen \u00e8 la causa sindromica delle craniosinostosi pi\u00f9 frequente, in quanto ha un'incidenza stimata di un caso ogni 25.000-50.000 nati vivi. Non ha predilezioni di sesso o di razza. Se un genitore ha una copia del gene mutata, questi ha il 50% di possibilit\u00e0 di trasmetterla al figlio, il quale manifesterebbe di conseguenza la sindrome (nel restante 50% dei casi il bambino \u00e8 sano). Se entrambi i genitori hanno una copia del gene mutata, il figlio nel 50% sviluppa la sindrome in eterozigosi, nel 25% sviluppa la sindrome in omozigosi e quindi il feto va incontro ad aborto spontaneo, nel restante 25% non presenta la malattia. In rari casi si hanno mutazioni \"de novo\", che sono talmente isolate che non \u00e8 possibile stabilirne l'effettiva occorrenza all'interno della popolazione generale.\nEziologia.\nLa malattia ha una trasmissione autosomica dominante, anche se talvolta avviene una microdelezione \"de novo\" a livello del braccio corto del cromosoma 7 (che contiene il locus genico 7p21, la cui alterazione \u00e8 responsabile della sindrome): i bambini con la mutazione \"de novo\" tipicamente hanno un ritardo mentale pi\u00f9 severo e anomalie craniofacciali inusuali per gli individui affetti dalla sindrome. Un'et\u00e0 avanzata dei genitori pu\u00f2 aumentare il rischio di tale mutazione cromosomica.\nL'analisi dei geni associati e il riarrangiamento cromosomico dimostrano che la causa della sindrome \u00e8 da ricercarsi in una mutazione a carico del fattore di trascrizione \"TWIST\" collocato sul braccio corto del cromosoma 7. Questo gene codifica per una proteina con struttura ad elica-ansa-elica che controlla lo sviluppo del mesenchima durante lo sviluppo, a livello embrionario, del tubo craniale. Le mutazioni possono essere missenso, nonsenso e mutazioni/delezioni che possono o accorciare, o rompere il sistema di elica-ansa-elica necessario per preservare la corretta funzionalit\u00e0 della proteina. La maggior parte degli individui Saethre-Chotzen hanno un'unica, grande delezione a livello del locus genico 7p21.\nSi \u00e8 osservato nei topi che il gene TWIST partecipa alla corretta formazione di cranio, viso, arti superiori e arti inferiori; i topi con mutazione in entrambe le copie del gene venivano spontaneamente abortiti, mentre i topi con mutazione in una sola copia del gene sopravvivevano. Ulteriori indagini hanno dimostrato che nelle cavie sopravvissute vi erano moderati difetti del cranio e delle zampe, molto simili a quelli osservabili nella sindrome di Saethre-Chotzen nel viso, nel cranio e degli arti degli esseri umani. Il gene TWIST nel topo \u00e8 collocato nel cromosoma 12, che corrisponde al cromosoma 7 nel genoma umano. Dopo questi riscontri, i ricercatori hanno isolato il gene TWIST anche nei cromosomi umani e hanno in seguito elaborato una mappa genetica che ha dimostrato che la delezione osservabile negli individui con sindrome di Saethre-Chotzen \u00e8 localizzata proprio sul locus genico che ospita il gene TWIST. Sono state finora individuate cinque diverse mutazioni del gene nel cromosoma umano: queste mutazioni sono presenti solo negli individui con caratteristiche fenotipiche della sindrome. Inoltre, studi condotti su insetti del genere \"Drosophila\" hanno dimostrato che il gene TWIST, se libero da mutazioni, attua una regolazione genica tramite un sistema di interazione con la doppia elica di DNA: la maggior parte delle mutazioni individuate in TWIST alterano i sistemi proteici di attacco tra il gene e il DNA, impedendo l'attivazione e la regolazione degli altri geni che concorrerebbero allo sviluppo corretto del cranio in epoca fetale.\nClinica.\nSegni e sintomi.\nLa gamma di segni clinici della sindrome \u00e8 vasta e la maggior parte degli individui con la sindrome presenta anomalie moderate, come difetti facciali asimmetrici (monolaterali) e un viso appiattito per via dello scarso sviluppo di orbite oculari, ossa zigomatiche e mandibola. Non \u00e8 raro un ritardo della crescita negli affetti dalla sindrome, il che comporta spesso una statura inferiore alla media in et\u00e0 adulta. Se sono molte le suture a livello del cranio a chiudersi prematuramente, le deformit\u00e0 facciali sono pi\u00f9 gravi.\nA livello craniale si riscontrano tipicamente brachicefalia e acrocefalia; in alcuni casi \u00e8 presente anche dolicocefalia. La distanza orizzontale tra la fronte e la nuca \u00e8 inferiore al normale. L'attaccatura dei capelli tende ad essere molto alta, a dare una fronte alta ed ampia.\nSia nelle mani che nei piedi \u00e8 facile trovare la fusione tra loro del secondo e del terzo dito (rispettivamente indice-medio e illice-trillice). Le dita (anche quelle non interessate dalla fusione) tendono ad essere corte. Il pollice e l'alluce sono spesso ingrossati ed \u00e8 frequente il riscontro di alluce valgo. Ci sono inoltre alterazioni delle pieghe del palmo della mano.\nA livello oculare si rilevano spesso strabismo (dovuto ad anomalie dei muscoli extraoculari), ipertelorismo, stenosi del dotto lacrimale, ptosi palpebrale, miopia, epicanto, blefarofimosi, atrofia del nervo ottico e astigmatismo.\nFrequenti sono le alterazioni anche a livello di orecchie, naso e bocca: l'impianto delle orecchie \u00e8 spesso basso, con rotazione indietro e prominenza del padiglione auricolare; la deviazione del setto nasale porta ad avere il naso \"a becco\", appuntito e leggermente piegato sulla punta; possono esserci malocclusioni per via di una cheiloschisi, di un'iperodonzia (denti in sovrannumero) o di un'ipoplasia dello smalto dentale.\nAltri segni della sindrome, meno frequenti di quelli sinora citati, sono bassa statura, fusione tra loro di vertebre, cardiopatie congenite, difficolt\u00e0 nel linguaggio, atresia anale (dovuta a una malformazione del retto), criptorchidismo, disturbi della personalit\u00e0 e varie anomalie renali.\nCause ed effetti della craniosinostosi.\nIl neurocranio \u00e8 costituito da tre parti fondamentali: la base (osso occipitale), la porzione anteriore (osso frontale) e le ossa laterali (parietali e temporali) della testa. La maggior parte delle ossa craniali prende gi\u00e0 contatto con le ossa limitrofe prima della nascita, tuttavia le ossa temporali e parietali normalmente sono tra loro separate da suture, che rimangono aperte per garantire una moderata malleabilit\u00e0 della testa, la quale facilita il parto. Quando il cervello rallenta il suo sviluppo le suture iniziano a chiudersi, completando la chiusura entro i 2 anni di vita.\nNei pazienti affetti dalla sindrome di Saethre-Chotzen, invece, la sutura coronale che separa le ossa temporali dalle ossa parietali si chiude prematuramente, a volte addirittura prima della nascita. Se questa chiusura avviene da un solo emilato o comunque in modo asimmetrico, la fronte e il volto risulteranno a loro volta asimmetrici. I soggetti affetti dalla sindrome hanno una testa \"appuntita\" (acrocefalia) poich\u00e9 il loro cervello cresce pi\u00f9 rapidamente del loro cranio; ci\u00f2 comporta un aumento della pressione intracranica e quindi le ossa craniche tendono a spostarsi verso l'esterno e verso l'alto per consentire la fisiologica espansione cerebrale. Le maggiori asimmetrie facciali conseguenti a questo processo sono a livello degli occhi e delle guance.\nPer via della fronte anormale (alta e schiacciata), le varie componenti del volto hanno uno spazio ridotto per svilupparsi; ci\u00f2 si sostanzia in orbite oculari poco profonde (che a loro volta provocano ipertelorismo oculare) e in zigomi poco pronunciati. La ptosi palpebrale, comune negli individui con la sindrome, accentua l'asimmetria facciale generale.\nEsami di laboratorio e strumentali.\nLa diagnosi clinica della sindrome \u00e8 basata sull'esame obiettivo dei difetti strutturali a livello osseo; ci si avvale anche di radiografia, tomografia computerizzata e risonanza magnetica nucleare per valutare meglio le deformit\u00e0.\nIn genetica molecolare si pu\u00f2 diagnosticare la sindrome tramite l'analisi del gene TWIST che pu\u00f2 avvenire per analisi della sequenza genomica (che pu\u00f2 identificare le delezioni e le mutazioni) e per ibridazione fluorescente in situ. L'analisi della sequenza dell'esone 1 del gene TWIST1 pu\u00f2 fornire indicazioni circa la frequenza delle mutazioni: queste ultime possono essere \"missenso\" (un singolo nucleotide muta e pertanto quella porzione di gene codifica per un diverso amminoacido), \"nonsenso\" (la mutazione nucleotidica origina un \"codone di stop\" che blocca la trascrizione della proteina), mutazioni nel sito di \"splicing\" e delezioni o inserzioni intrageniche. I sistemi di analisi di delezioni e duplicazioni coinvolgono la reazione a catena della polimerasi, la MLPA (variante della PCR che si avvale di un solo paio di \"primers\" nella fase iniziale) e il microarray. Tramite l'ibridazione fluorescente in situ \u00e8 possibile individuare le traslocazioni e le inversioni a livello della regione 7p21 del cromosoma 7, il quale in rari casi si presenta come \"cromosoma ad anello\" (questa evenienza \u00e8 spesso causa di ritardo mentale negli affetti dalla sindrome). Test citogenetici e test genetici diretti possono essere condotti per studiare ulteriormente le alterazioni geniche/cromosomiche del caso. Il test genetico diretto, in particolare, pu\u00f2 richiedere sangue, capelli, pelle o liquido amniotico o altri tessuti dell'individuo di cui si sospetta la sindrome (in particolare, un prelievo di sangue per l'individuazione e il successivo studio del gene TWIST1 \u00e8 spesso effettuato in caso di sospetto diagnostico).\nDiagnosi differenziale.\nLa malattia si pone in diagnosi differenziale con altre patologie congenite, come:\nDiagnosi precoce.\n\u00c8 possibile la diagnosi prenatale della malattia ma essa viene effettuata molto di rado; inoltre \u00e8 attuabile solo se la mutazione genetica che causa la malattia \u00e8 gi\u00e0 stata isolata nel genoma dei familiari anch'essi affetti dalla sindrome. Il test prenatale \u00e8 in genere effettuato alla 15\u00aa-18\u00aa settimana di gravidanza con prelievo del DNA del feto tramite amniocentesi, ma pu\u00f2 essere effettuato ancora pi\u00f9 precocemente (a 10-12 settimane di gravidanza) con una villocentesi. \u00c8 sempre pi\u00f9 frequente l'impiego di ultrasuoni che possono far rilevare nel feto le anomalie craniali tipiche della malattia.\nTrattamento.\nLe anomalie scheletriche della sindrome sono in genere modeste e richiedono interventi chirurgici minori, o non richiedono intervento del tutto; la brachidattilia e la sindattilia generalmente non limitano la funzionalit\u00e0 delle dita; la sindattilia pu\u00f2 rallentare la crescita delle mani durante l'infanzia, tuttavia \u00e8 raro che questo ritardo incida sulla capacit\u00e0 di usare correttamente mani e dita. Spesso le persone affette dalla sindrome hanno dita dei piedi allargate, poich\u00e9 le ossa della punta di queste dita tendono a duplicare; ci\u00f2 si nota pi\u00f9 frequentemente a livello dell'alluce, ma non richiede interventi chirurgici correttivi, in quanto non impatta sulla normale funzionalit\u00e0 del piede e sulla normale deambulazione.\nNei casi pi\u00f9 severi della malattia, invece, sono richiesti frequenti interventi chirurgici e un monitoraggio costante durante l'et\u00e0 dello sviluppo: un bambino nato con craniosinostosi coronale unilaterale con marcata asimmetria pu\u00f2 essere sottoposto a un intervento di cranioplastica durante i primi anni di vita, per impedire l'eccessivo aumento di pressione endocranica e la progressiva accentuazione dell'asimmetria craniofacciale. Tramite la cranioplastica, le ossa del neurocranio fuse insieme vengono divise e poi di nuovo apposte in una disposizione che deve ricalcare il pi\u00f9 fedelmente possibile quella tipica negli individui sani; la cranioplastica, perci\u00f2, ha rispettivamente un'utilit\u00e0 preventiva (ridurre gli aumenti di pressione intracranica) e un'utilit\u00e0 estetica (evitare il peggioramento delle dismorfie). A seguito degli interventi di cranioplastica, i bambini dovrebbero indossare un elmetto con funzione sia protettiva, sia di contenimento delle ossa appena operate per facilitarne il rimodellamento e uno sviluppo normale; tale caschetto deve essere tenuto mediamente per circa tre mesi.\nLa struttura anormale del cranio pu\u00f2 condurre anche a vizi di rifrazione pi\u00f9 o meno gravi (in concomitanza a volte di un danno al nervo ottico); con appropriate operazioni chirurgiche si pu\u00f2 correggere l'eventuale stenosi del dotto lacrimale, cos\u00ec come la ptosi palpebrale (la quale, se non trattata, \u00e8 frequentemente causa di ambliopia).\nPossono essere effettuati interventi di chirurgia mesofacciale durante l'infanzia per ridurre gli eventuali problemi nella deglutizione, nella respirazione e nella malocclusione dentale. Se la cheiloschisi \u00e8 grave, pu\u00f2 essere corretta mediante un intervento che prevede anche l'impiego di un drenaggio transtimpanico. Per correggere i difetti dentali ci si avvale di apparecchi ortodontici che, nel caso di individui affetti dalla sindrome di Shaetre-Chotzen, andrebbero impiantati a sviluppo fisico concluso."}
{"id": "8806362", "revid": "89688", "url": "https://it.wikipedia.org/wiki?curid=8806362", "title": "Teshima Art Museum", "text": ""}
{"id": "8806365", "revid": "1873126", "url": "https://it.wikipedia.org/wiki?curid=8806365", "title": "Dotto lacrimale", "text": ""}
{"id": "8806366", "revid": "1873126", "url": "https://it.wikipedia.org/wiki?curid=8806366", "title": "Canale lacrimale", "text": ""}
{"id": "8806368", "revid": "89688", "url": "https://it.wikipedia.org/wiki?curid=8806368", "title": "Architetture contemporanee", "text": ""}
{"id": "8806369", "revid": "89688", "url": "https://it.wikipedia.org/wiki?curid=8806369", "title": "Installazione permanente", "text": ""}
{"id": "8806374", "revid": "2032913", "url": "https://it.wikipedia.org/wiki?curid=8806374", "title": "I'm Not Cool", "text": "I'm Not Cool \u00e8 il settimo EP della cantante sudcoreana Hyuna, pubblicato il 28 gennaio 2021 dalla P Nation."}
{"id": "8806375", "revid": "89688", "url": "https://it.wikipedia.org/wiki?curid=8806375", "title": "Isola di Megijima", "text": ""}
{"id": "8806380", "revid": "89688", "url": "https://it.wikipedia.org/wiki?curid=8806380", "title": "Naoshima", "text": ""}
{"id": "8806385", "revid": "594360", "url": "https://it.wikipedia.org/wiki?curid=8806385", "title": "I'm Not Cool (singolo)", "text": ""}
{"id": "8806387", "revid": "118370238", "url": "https://it.wikipedia.org/wiki?curid=8806387", "title": "Good Girl (Kim Hyun-ah)", "text": "Good Girl \u00e8 un singolo della cantante sudcoreana Kim Hyun-ah nel 2021 insieme al settimo mini album I'm Not Cool.\nIl singolo doveva essere rilasciato come singolo pre-release il 27 settembre 2020, ma per questioni di salute della cantante \u00e8 stato posticipato. \nLa canzone \u00e8 stata registrata nel 2020."}
{"id": "8806388", "revid": "89688", "url": "https://it.wikipedia.org/wiki?curid=8806388", "title": "Sh\u014ddoshima", "text": ""}
{"id": "8806400", "revid": "2032913", "url": "https://it.wikipedia.org/wiki?curid=8806400", "title": "Freaky (Kim Hyun-ah)", "text": "Freaky () \u00e8 un brano musicale dell'album \"A'wesome\" della cantante sudcoreana Kim Hyun-ah pubblicato nell\u2019agosto 2016. \nIl brano \u00e8 stato promosso pi\u00f9 volte in vari show e esibizioni live anche nel 2017."}
{"id": "8806412", "revid": "1149807", "url": "https://it.wikipedia.org/wiki?curid=8806412", "title": "Cwcheat", "text": ""}
{"id": "8806423", "revid": "228587", "url": "https://it.wikipedia.org/wiki?curid=8806423", "title": "Studio 65", "text": "Studio 65 \u00e8 stato un collettivo ispirato e costituito a Torino da Franco Audrito con Athena Sampanitou (detta Nan\u00e0), Ferruccio Tartaglia, Paolo Perotti, Adriana Garizio, Gianni Arnaudo e altri, attivo nell\u2019ambito del Design sperimentale tra la seconda met\u00e0 degli anni Sessanta e gli anni Settanta, autore di arredi e oggetti rappresentativi del Radical Design.\nIl Collettivo, diventato Studio professionale, raggiunge l'apice del successo nel 1973 con la produzione in serie del divano Bocca sof\u00e0 di Gufram, realizzato come prototipo nel 1970 per soddisfare la richiesta di una cliente privata. Verso la fine degli anni Settanta il collettivo si scioglie e Audrito e Sampanitou, mantenendo il nome Studio 65, avviano una attivit\u00e0 progettuale con base nei paesi arabi, parallelamente a un lavoro di riedizione, riscoperta e contaminazione di alcuni dei pezzi pi\u00f9 iconici della loro produzione e realizzazione di pezzi unici, spesso realizzati in collaborazione con aziende storiche del Made in Italy come la stessa Gufram e Savio Firmino, e di comunicazione dell\u2019esperienza del Radical Design."}
{"id": "8806426", "revid": "214753", "url": "https://it.wikipedia.org/wiki?curid=8806426", "title": "Rally di Monte Carlo 2021", "text": "Il Rally di Monte Carlo 2021, ufficialmente denominato 89\u00e8me Rallye Automobile de Monte-Carlo, \u00e8 stata la prima prova del campionato del mondo rally 2021 nonch\u00e9 l'ottantanovesima edizione del Rally di Monte Carlo e la quarantatreesima con valenza mondiale. La manifestazione si \u00e8 svolta dal 21 al 24 gennaio sugli asfalti ghiacciati delle Alpi francesi a nord del Principato di Monaco, con base, nonch\u00e9 sede del parco assistenza, a Gap.\nL'evento \u00e8 stato vinto dal francese S\u00e9bastien Ogier, navigato dal connazionale Julien Ingrassia, al volante di una Toyota Yaris WRC del team Toyota Gazoo Racing WRT, seguita dalla coppia britannica formata da Elfyn Evans e Scott Martin, anch'essi su una Toyota Yaris WRC ufficiale, e da quella belga composta da Thierry Neuville e Martijn Wydaeghe su una Hyundai i20 Coupe WRC della squadra Hyundai Shell Mobis WRT. Per Ogier si tratt\u00f2 dell'ottava vittoria al Montecarlo, diventando il pilota pi\u00f9 vittorioso nella storia del rally monegasco.\nI norvegesi Andreas Mikkelsen e Ola Fl\u00f8ene, su \u0160koda Fabia Rally2 Evo della squadra Toksport WRT, hanno invece conquistato il successo nel campionato WRC-2, mentre i francesi Yohan Rossel e Beno\u00eet Fulcrand hanno vinto nella serie WRC-3 alla guida di una Citro\u00ebn C3 Rally2.\nRisultati.\nClassifica.\nLegenda\nPower stage.\nPS15: \"Brian\u00e7onnet - Entrevaux 2\" di 14,31\u00a0km, disputatasi domenica 24 gennaio 2021 alle ore 12:18 (UTC+1)."}
{"id": "8806452", "revid": "122246", "url": "https://it.wikipedia.org/wiki?curid=8806452", "title": "Nazionale Under-16 di pallavolo femminile della Finlandia", "text": "La nazionale Under-16 di pallavolo femminile della Finlandia \u00e8 una squadra europea composta dalle migliori giocatrici di pallavolo della Finlandia con un'et\u00e0 inferiore di 16 anni ed \u00e8 posta sotto l'egida della Federazione pallavolistica della Finlandia."}
{"id": "8806453", "revid": "122246", "url": "https://it.wikipedia.org/wiki?curid=8806453", "title": "Nazionale Under-16 di pallavolo femminile della Grecia", "text": "La nazionale Under-16 di pallavolo femminile della Grecia \u00e8 una squadra europea composta dalle migliori giocatrici di pallavolo della Grecia con un'et\u00e0 inferiore di 16 anni ed \u00e8 posta sotto l'egida della Federazione pallavolistica della Grecia."}
{"id": "8806454", "revid": "287204", "url": "https://it.wikipedia.org/wiki?curid=8806454", "title": "Ljudmila Petru\u0161evskaja", "text": "\u00c8 considerata una delle principali figure letterarie viventi della Russia, venendo paragonata nello stile ad Anton Pavlovi\u010d \u010cechov. Le sue opere hanno ottenuto numerosi riconoscimenti, tra cui il Russian Booker Prize, il Pushkin Prize e il World Fantasy Award. Petrushevskaya \u00e8 anche conosciuto come artista e pittrice; le sue opere sono state esposte nei principali musei russi, tra cui la Galleria Tretyakov, il Museo di Belle Arti Pushkin e il Museo Statale di Letteratura."}
{"id": "8806455", "revid": "986213", "url": "https://it.wikipedia.org/wiki?curid=8806455", "title": "Andr\u00e9s Stanovnik", "text": "Biografia.\nAndr\u00e9s Stanovnik \u00e8 nato il 15 dicembre 1949 nella capitale Buenos Aires, citt\u00e0 autonoma ed omonima arcidiocesi, sulla costa nord-orientale della Repubblica Argentina; proviene da una famiglia di origini slovene.\nFormazione e ministero sacerdotale.\nDopo aver ricevuto l'istruzione primaria, ha cominciato quella secondaria e, durante la prima giovinezza, \u00e8 entrato nell'Ordine dei frati minori cappuccini. Sentendo maturare la vocazione al sacerdozio, \u00e8 entrato in seminario e si \u00e8 iscritto all'Universit\u00e0 \"El Salvador\" della capitale per gli studi in filosofia e teologia. Al termine del percorso, ventottenne, il 16 luglio 1978 ha emesso la professione solenne nei cappuccini ed ha ricevuto l'ordinazione sacerdotale il 2 settembre successivo, nel santuario della Madonna di Pompei a Buenos Aires, per imposizione delle mani di Sixto Jos\u00e9 Parzinger Foidl, O.F.M.Cap., vescovo titolare di Gaguari e vicario apostolico di Araucan\u00eda (Cile).\nIn seno al suo ordine, nei primi anni di ministero ha ricoperto in alternanza gli incarichi di direttore dei postulanti (1977 \u2013 1978; 1980; 1982 \u2013 1984) e maestro dei novizi (1979; 1981; 1985 \u2013 1988); nel 1979 \u00e8 stato nominato anche direttore nazionale del Movimento giovanile francescano, svolgendo il ruolo per una decade, ed \u00e8 divenuto al contempo prima definitore provinciale dal 1981 al 1986, e poi vicario provinciale nel 1987 per un quinquennio. Nel 1989 \u00e8 stato nominato superiore locale e parroco prima della chiesa di \"Nuestra Se\u00f1ora del Carmen\" a La Cumbre e poi della chiesa di \"Nuestra Se\u00f1ora de Pompeya\" a Mar del Plata.\nNel 1992 si \u00e8 trasferito a Roma, in Italia, al fine di studiare teologia spirituale alla Pontificia Universit\u00e0 Antonianum per un anno. \u00c8 tornato in Argentina nel 1993, divenendo ministro provinciale, ma gi\u00e0 nel 1994 il Capitolo generale dell'ordine lo ha eletto definitore generale, con sede nella Curia generalizia a Roma, dove \u00e8 tornato ed \u00e8 rimasto fino alla promozione all'episcopato.\nMinistero episcopale.\nVescovo di Reconquista.\nIl 30 ottobre 2001 papa Giovanni Paolo II lo ha nominato, cinquantunenne, vescovo di Reconquista; \u00e8 succeduto a Juan Rub\u00e9n Mart\u00ednez, trasferito alla sede di Posadas il 25 novembre 2000. Ha ricevuto la consacrazione episcopale il 16 dicembre successivo, nella cattedrale dell'Immacolata Concezione a Reconquista, per imposizione delle mani del cardinale Jorge Mario Bergoglio, arcivescovo metropolita di Buenos Aires e futuro papa Francesco, assistito dai co-consacranti monsignori Mart\u00ednez, suo predecessore, Juan Rodolfo Laise, O.F.M. Cap., vescovo emerito di San Luis, Santos Abril y Castell\u00f3, arcivescovo titolare di Tamada e nunzio apostolico in Argentina nonch\u00e9 futuro cardinale, e Gustavo Arturo Help, vescovo di Venado Tuerto; ha preso possesso della diocesi durante la stessa cerimonia. Come suo motto episcopale ha scelto \"Hagan lo que \u00e9l les diga\", che tradotto vuol dire \"Fate quello che vi dir\u00e0\" (Giovanni 2, 5).\nIl 7 luglio 2002 si \u00e8 recato in Vaticano, assieme ad altri membri dell'episcopato argentino, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nIl 20 maggio 2005, durante la XXX assemblea ordinaria del Consiglio episcopale latinoamericano (CELAM), \u00e8 stato eletto segretario generale del medesimo consiglio; \u00e8 succeduto al dominicano Ram\u00f3n Benito de La Rosa y Carpio, arcivescovo metropolita di Santiago de los Caballeros, che aveva terminato il proprio mandato nel 2004. Una settimana dopo, il 27 maggio, \u00e8 stato ricevuto in udienza dal papa, insieme al cardinale Francisco Javier Err\u00e1zuriz Ossa, P. di Sch\u00f6nstatt, arcivescovo metropolita di Santiago del Cile e presidente del CELAM.\nIn tale veste, \u00e8 stato ricevuto assieme ai vertici del CELAM dal nuovo papa Benedetto XVI il 28 aprile 2005 ed il 23 febbraio dell'anno successivo.\nIl 12 dicembre 2006 il papa lo ha nominato segretario generale della V conferenza episcopale latinoamericana, svoltasi dal 13 al 31 maggio 2007 ad Aparecida (Brasile), ed inaugurata dallo stesso stesso pontefice durante il suo viaggio apostolico nel Paese sudamericano (9 \u2013 14 maggio).\nPoco dopo, il 12 luglio 2007 \u00e8 stato eletto secondo vicepresidente del CELAM succedendo al brasiliano Geraldo Lyrio Rocha, arcivescovo metropolita di Mariana.\nArcivescovo metropolita di Corrientes.\nIl 27 settembre 2007, papa Benedetto XVI lo ha promosso, cinquantasettenne, arcivescovo metropolita di Corrientes; \u00e8 succeduto al settantaseienne Domingo Salvador Castagna, dimissionario per raggiunti limiti d'et\u00e0 dopo tredici anni di governo pastorale. Il 9 novembre successivo si \u00e8 recato in Vaticano per essere ricevuto dal papa, insieme ai vertici del CELAM. Tornato in Argentina, ha preso possesso dell'arcidiocesi durante una cerimonia svoltasi nella cattedrale di Nostra Signora del Rosario a Corrientes il 16 dicembre seguente.\nIl 29 giugno 2008, giorno della solennit\u00e0 dei Santi Apostoli Pietro e Paolo, si \u00e8 recato presso la basilica di San Pietro in Vaticano, dove il pontefice gli ha imposto il pallio, simbolo di comunione tra la Santa Sede ed il metropolita; il giorno successivo, 30 giugno, \u00e8 stato ricevuto in udienza dal papa insieme agli altri nuovi metropoliti.\nNel 2009 \u00e8 tornato in Vaticano per due udienze: il 2 aprile per una seconda visita \"ad limina\" con i vescovi argentini ed il 4 giugno insieme ai vertici del CELAM.\nDopo la scomparsa improvvisa di Victor Selvino Arenhart, morto in un incidente stradale il 17 maggio 2010, \u00e8 stato nominato amministratore apostolico della diocesi di Ober\u00e1; ha ricoperto l'incarico fino al 4 dicembre dello stesso anno, giorno dell'ingresso in diocesi del nuovo vescovo Dami\u00e1n Santiago Bitar.\nIl 31 marzo 2011 si \u00e8 recato per l'ultima volta in udienza dal papa insieme ai membri del CELAM, poich\u00e9 il 19 maggio seguente ha terminato il suo incarico di secondo vicepresidente; gli \u00e8 succeduto il brasiliano Dimas Lara Barbosa, arcivescovo metropolita di Campo Grande.\nNel settembre 2012 \u00e8 stato invitato a presentare la posizione della Chiesa cattolica in merito al progetto di riforma del Codice civile e commerciale della Nazione. Nella sua presentazione, ha ritenuto che la riforma creerebbe \"un'ingiusta discriminazione tra l'embrione umano impiantato e non impiantato\" e una negazione del \"diritto all'identit\u00e0 nei casi di fecondazione assistita eterologa\". In modo pi\u00f9 evidente, ha affermato di non eliminare l'appoggio della Chiesa cattolica, ma piuttosto di \"far salire di livello\" e \"difendere il diritto di tutte le Chiese e comunit\u00e0 religiose ad essere riconosciute come soggetti di diritto e a potersi comportare nei loro affari interni in modo autonomo e senza interferenze statali\".\nNel 2015 la Conferenza episcopale d'Argentina lo ha eletto come sostituto per prendere parte alla XIV assemblea generale ordinaria del Sinodo dei vescovi, svoltasi dal 4 al 25 ottobre successivi nella Citt\u00e0 del Vaticano, con tema \"La vocazione e la missione della famiglia nella Chiesa e nel mondo contemporaneo\"; il 5 settembre dello stesso anno, il connazionale papa Francesco lo ha nominato membro della Pontificia commissione per l'America Latina.\nIl 1\u00ba agosto 2017, con l'accettazione delle dimissioni del controverso Gustavo Oscar Zanchetta, accusato di abusi sessuali nonch\u00e9 di cattiva gestione economica e che lui stesso aveva ordinato vescovo, \u00e8 stato nominato amministratore apostolico della diocesi di Or\u00e1n; ha ricoperto l'incarico fino al 18 maggio 2018, giorno dell'ingresso in diocesi del nuovo vescovo Luis Antonio Scozzina, O.F.M.\nIl 2 maggio 2019 ha compiuto una terza visita \"ad limina\" in Vaticano con i vescovi argentini.\nIn ambito della Conferenza episcopale d'Argentina \u00e8 stato presidente della Commissione per l'apostolato dei laici e la pastorale familiare, organismo in cui attualmente ricopre il ruolo di delegato episcopale per la famiglia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8806470", "revid": "439868", "url": "https://it.wikipedia.org/wiki?curid=8806470", "title": "Diamantidis", "text": ""}
{"id": "8806472", "revid": "110157", "url": "https://it.wikipedia.org/wiki?curid=8806472", "title": "Chiesa di San Giovanni Battista (Scanzorosciate)", "text": "La chiesa della San Giovanni Battista \u00e8 il principale luogo di culto cattolico di Tribulina, frazione di Scanzorosciate, in provincia e diocesi di Bergamo. Fa parte del vicariato di Scanzo-Seriate.\nStoria.\nSulla collina della Tribulina vi era nel Cinquecento una piccola chiesa detta di San Giovanni \u201cin nemoribus\u201d gestita dagli umiliati dell'ordine dei carmelitani, forse gestita da un religioso eremita su di un luogo dove per\u00f2 vi era gi\u00e0 un piccolo edificio di culto intitolato a san Giovanni Battista. Per la sua posizione dislocata era chiamata \"dei boschi\". L'edificio fu visitato dall'arcivescovo di Milano san Carlo Borromeo nell'autunno del 1575, che la descrive di piccole dimensioni. Vi era un altare esterno dove venivano recitate le funzioni eucaristiche. L'aula fu affrescata da Giovanni Zanchi del Beur e ampliata nel 1897; aveva il giuspatronato dei marchesi di Villa di Serio.\nLa chiesa fu eretta a parrocchiale con decreto del 13 marzo 1911 dal vescovo di Bergamo Giacomo Radini-Tedeschi, ma la sua posizione tanto dislocata dal centro abitato port\u00f2 alla decisione di costruire un nuovo edificio di culto nel centro abitato. Il progetto fu assegnato all'architetto Elia Fornoni. La prima pietra fu benedetta dal vescovo Radini-Tedeschi il 30 marzo 1913. Questo port\u00f2 all'abbandono dell'antica chiesa poi andata in rovina. IL vescovo consacr\u00f2 la nuova parrocchiale il 27 giugno 1914 con l'intitolazione a san Giovanni Battista. L'interno fu ultimato con la posa del nuovo altare dedicato al Sacro Cuore di Ges\u00f9 con la consacrazione il 29 maggio 1919 dal vescovo di Tortona Simon Pietro Grassi. La facciata fu ultimata su disegno di Dante Foroni nel 1944 in ceppo di Poltrango e marmo di Zandobbio.\nLa seconda met\u00e0 del Novecento fu dedicata a lavori di mantenimento e ammodernamento con la posa del nuovo altare comunitario rivolto verso i fedeli come da indicazioni del concilio Vaticano II.\nCon decreto del 27 maggio 1979 del vescovo Giulio Oggioni la chiesa fu inserita nel vicariato foraneo di Scanzo-Seriate.\nDescrizione.\nEsterno.\nL'edificio di culto \u00e8 posto in posizione sopraelevata e preceduto dal sagrato con pavimentazione in porfido, anticipato dall'ampia gradinata in pieta. La facciata, si presenta in stile neogotico lombardo e tripartita con la sezione centrale pi\u00f9 ampia e avanzata rispetto alle due laterali. Nella sezione centrale, inserito in un arco leggermente sfondato vi \u00e8 l'ingresso principale con contorni in sesto acuto, e nella parte superiore la scritta \"Regem praecursoris Dominum venite adoremus\" e un grande rosone gotico inserito in uno sfondato ad arco. Il fronte termina con una cornice a due spioventi a vela completa di archetti aperti che conferisco leggerezza a tutta la facciata.\nInterno.\nL'interno a pianta rettangolare e a unica navata divisa da lesene complete di basamento e coronate da capitelli corinzi che s'incontrano con la volta a sesto acuto in tre campate. Nella prima a sinistra vi \u00e8 il battistero e corrispondente a destra la grotta della Madonna di Lourdes. Gli altari dedicati a sant'Antonio, Carlo e Rocco a sinistra mentre corrispondente a destra quello della Madonna Addolorata.\nGli ingressi laterali sono posti nella terza campata. La cappella dedicata al sacro Cuore \u00e8 posta nella quarta campata a sinistra e corrispondente quella della Sacra Famiglia completa della tela del 1600 di Carlo Ceresa, e la tela di tutti i santi opera di Giacomo PierMartini.\nLa zona del presbiterio a pianta rettangolare \u00e8 anticipata dall'arco trionfale e rialzata da tre gradini e a volta a botte. La parte termina con il coro a pianta semiesagonale con volta a ombrello. La pala d'altare proveniente dall'antica chiesa datata 1717 raffigura san Giovanni Battista ed \u00e8 opera di Jacobus Aduljus. "}
{"id": "8806476", "revid": "439868", "url": "https://it.wikipedia.org/wiki?curid=8806476", "title": "Vandi", "text": ""}
{"id": "8806477", "revid": "144796", "url": "https://it.wikipedia.org/wiki?curid=8806477", "title": "Franz Georg Ernst von Sturmfeder", "text": "Biografia.\nFranz Georg Ernst era figlio di Marsilius Franz Sturmfeder von Oppenweiler (1674\u20131744) e di sua moglie Friederike Ernestine zu L\u00f6wenstein-Wertheim, figlia del conte Wilhelm Friedrich zu L\u00f6wenstein-Wertheim-Virneburg e discendente diretto degli Elettori del Palatinato della Casa di Wittelsbach.\nFranz Georg Ernst intraprese gli studi giudiziari e dal 1758 venne impiegato presso la casata del Palatinato, dapprima a Mosbach, poi divenendo consigliere privato dell'elettore e ciambellano sotto il regno di Carlo Teodoro. Dal 1777, si trasfer\u00ec col resto della corte a Monaco di Baviera. Nel 1768 ricevette la croce di cavaliere dell'Ordine del Leone del Palatinato e nel 1782 divenne cavaliere del Sovrano Militare Ordine di Malta. Ottenne inoltre la gran croce dell'Ordine di San Giorgio bavarese.\nNel 1764 Sturmfeder decise di vendere la tenuta di B\u00f6rrstadt, ereditata dal padre, e nel 1782 avvi\u00f2 la costruzione di un castello (ora sede del municipio locale) a Oppenweiler, pur rimanendo comunque a Monaco dove nel 1788 acquist\u00f2 ulteriori propriet\u00e0. Dal 1762 fino alla sua morte, il barone prest\u00f2 servizio inoltre come consigliere del cantone cavalleresco di Kocher, nel W\u00fcrttemberg settentrionale.\nFu protettore dello scienziato e sacerdote Johann Jakob Hemmer.\nMatrimonio e figli.\nIl 3 febbraio 1745 von Sturmfeder spos\u00f2 la baronessa Wilhelmine von Hacke, figlia del colonnello Ludwig Anton Paul von Hacke, maestro delle cacce palatino e direttore delle scuderie. La coppia ebbe i seguenti figli:"}
{"id": "8806479", "revid": "144796", "url": "https://it.wikipedia.org/wiki?curid=8806479", "title": "Ordine del Leone del Palatinato", "text": ""}
{"id": "8806482", "revid": "439868", "url": "https://it.wikipedia.org/wiki?curid=8806482", "title": "Bano (disambigua)", "text": ""}
{"id": "8806486", "revid": "1318658", "url": "https://it.wikipedia.org/wiki?curid=8806486", "title": "Carl Philipp von Venningen", "text": "Biografia.\nCarl Philipp von Venningen proveniva dal ramo cattolico della nobile famiglia palatina dei Venningen. Suo nonno Johann Augustin von Venningen (\u2020 1713) si era convertito al cattolicesimo per primo mentre suo fratello, il tenente generale Eberhard Friedrich von Venningen (1642-1710), era rimasto di fede protestante. Carl Philipp von Venningen era figlio di Carl Ferdinand von Venningen (1693\u20131731) e di sua moglie, Elisabeth Claudia von Reichenstein. Tramite sua sorella Maria Anna, fu zio del generale prussiano Franz Ludwig von Hatzfeldt.\nCarl Philipp von Venningen era l'unico discendente maschio dei Venningen, poich\u00e9 tutte le altre linee familiari nella linea maschile erano nel tempo venute meno, e pertanto quando suo padre mor\u00ec prematuramente assunse le redini della gestione della famiglia. Carl Philipp eredit\u00f2 l'intera tenuta di famiglia all'et\u00e0 di 3 anni con sua madre quale sua tutrice legale. La madre, nel 1743, si rispos\u00f2 con Christoph Philipp von Erthal, ufficiale giudiziario a Magonza che gi\u00e0 aveva dei figli, tra i quali i futuri principi-vescovi Friedrich Karl Joseph von Erthal e Franz Ludwig von Erthal. Secondo le ricerche condotte dal ricercatore locale Karlheinz Bartels, una delle sorelle adottive di Carl Philipp, Elizabeth Claudia von Erthal, fu tra le figure che ispirarono la figura della strega nella favola di Biancaneve.\nDopo aver compiuto gli studi di giurisprudenza, Carl Philipp venne promosso giudice di camera e poi di corte a Mannheim e nel 1750 divenne consigliere dell'elettorato palatino con seggio e diritto di voto. Venne poi ammesso quale giudice d'appello presso la corte di Mannheim, divenendo infine nel 1765 governatore regionale. Nello stesso anno divenne anche ufficiale giudiziario anziano e membro del consiglio distrettuale di Kreuznach. Visse perlopi\u00f9 nel suo palazzo di Eichtersheim e nel suo palazzo cittadino di Mannheim. Dal 1786 al 1796, fu rettore dell'Universit\u00e0 di Heidelberg. Nel 1791 Carl Philipp von Venningen vendette il suo palazzo a Mannheim e negli anni successivi si ritir\u00f2 gradualmente a vita privata ad Eichtersheim, dove dal 1782 avvi\u00f2 anche la ricostruzione della chiesa locale. Acquist\u00f2 inoltre il castello di Agnestal vicino Zuzenhausen, dopo aver completato il castello di Eschelbronn presso Sinsheim.\nCarl Philipp von Venningen mor\u00ec il 27 agosto 1797 e venne sepolto nella cripta della cappella del castello di Eichtersheim.\nMatrimonio e figli.\nNel 1750 Carl Philipp spos\u00f2 Maria Anna von Hutten zu Stolzenberg (\u2020 1781), pronipote del principe vescovo di Spira e cardinale Franz Christoph von Hutten zu Stolzenberg. Tra il 1751 ed il 1767, la coppia ebbe in tutto dodici figli. Uno dei suoi figli, Franz Anton (1763\u20131799), fond\u00f2 una linea ad Eichtersheim che si estinse nel 1907, mentre suo figlio Friedrich Anton (1765\u20131832) fond\u00f2 la linea di Grombach che esiste ancora oggi."}
{"id": "8806494", "revid": "1602064", "url": "https://it.wikipedia.org/wiki?curid=8806494", "title": "Siltie", "text": "Siltie \u00e8 una delle zone amministrative in cui \u00e8 suddivisa la Regione delle Nazioni, Nazionalit\u00e0 e Popoli del Sud in Etiopia.\nWoreda.\nLa zona \u00e8 composta da 13 \"woreda\":"}
{"id": "8806497", "revid": "1428919", "url": "https://it.wikipedia.org/wiki?curid=8806497", "title": "Wolayita", "text": "Wolayita \u00e8 una delle zone amministrative in cui \u00e8 suddivisa la Regione delle Nazioni, Nazionalit\u00e0 e Popoli del Sud in Etiopia.\nWoreda.\nLa zona \u00e8 composta da 22 \"woreda\":"}
{"id": "8806513", "revid": "439868", "url": "https://it.wikipedia.org/wiki?curid=8806513", "title": "Dey (disambigua)", "text": ""}
{"id": "8806517", "revid": "287204", "url": "https://it.wikipedia.org/wiki?curid=8806517", "title": "Andreas von Riaucour", "text": "Biografia.\nNato nel 1722, figlio unicogenito del banchiere e consigliere del governo a Varsavia, Peter Riaucour (1693\u20131775) e di sua moglie Franziska Witthoff, Andreas discendeva da una dinastia che aveva ottenuto la nobilt\u00e0 trasmissibile con suo padre nel 1741. Suo nonno era emigrato dalla Lorena (in Francia) in Polonia.\nAndreas von Riaucourt studi\u00f2 in Francia, al collegio dei gesuiti di Lione, portandosi poi all'Universit\u00e0 di Parigi per studiare legge, laureandosi nel 1743, intraprendendo in seguito la carriera diplomatica. Nel 1748 divenne \"charg\u00e9 d'affaires\" dell'elettore di Sassonia presso la Corte Elettorale del Palatinato a Mannheim, divenendone ambasciatore nel 1750 ed infine consigliere privato ed inviato straordinario nel 1752. Alla corte dell'elettore Carlo Teodoro del Palatinato fu uno dei diplomatici pi\u00f9 rispettati ed influenti, al punto che l'elettore di Sassonia lo destin\u00f2 anche come ambasciatore presso l'Elettorato di Colonia (1756-1762) e presso l'Elettorato di Treviri (1762).\nIl 1\u00ba ottobre 1754 venne elevato al rango di conte imperiale in occasione del suo matrimonio con Henriette Luise von Wrede (\u2020 1793), figlia del ministro del Palatinato Ernst von Wrede. Oltre a tre figlie, da questo matrimonio nacque un solo figlio maschio, Adam Heinrich Peter (1761\u20131762), che per\u00f2 mor\u00ec infante.\nGi\u00e0 dal 1751, von Riaucour aveva acquistato il castello di Putzkau in Sassonia ed a partire dal 1772 acquist\u00f2 altre propriet\u00e0 a Mannheim tra cui un palazzo di residenza (distrutto poi durante la seconda guerra mondiale) dove riporre la sua preziosa collezione di dipinti che comprendevano opere di Cranach, Holbein, Rubens, Van Dyck, Rembrandt van Rijn, Tischbein.\nAndreas von Riaucour rimase al suo incarico a Mannheim per 30 anni e si trasfer\u00ec successivamente col resto del governo a Monaco di Baviera nel 1778 quando la capitale venne spostata. I rapporti di legazione che invi\u00f2 costantemente a Dresda costituiscono ancora oggi un'importante fonte sulla storia del Palatinato elettorale sotto il governo di Carlo Teodoro e furono pubblicati integralmente per la prima volta nel 1912. Come rappresentante della Sassonia elettorale, prese parte all'elezione e all'incoronazione dell'imperatore Leopoldo II a Francoforte sul Meno nel 1790.\nAlla sua morte, Andreas von Riaucour vvenne sepolto accanto alla moglie nella \"Frauenkirche\" di Monaco, nella cripta del capitolo della cattedrale."}
{"id": "8806519", "revid": "1086846", "url": "https://it.wikipedia.org/wiki?curid=8806519", "title": "Scottish Division One 1952-1953", "text": ""}
{"id": "8806521", "revid": "439868", "url": "https://it.wikipedia.org/wiki?curid=8806521", "title": "Rajan", "text": ""}
{"id": "8806525", "revid": "439868", "url": "https://it.wikipedia.org/wiki?curid=8806525", "title": "Rajkumar (disambigua)", "text": ""}
{"id": "8806527", "revid": "88740", "url": "https://it.wikipedia.org/wiki?curid=8806527", "title": "Christine Dwyer Hickey", "text": "Biografia.\nNata Christine Dwyer nel 1960 a Dublino, vive e lavora a Palmerstown.\nHa iniziato a scrivere racconti nei primi anni '90 e nel 1992 ha vinto il Listowel Writers\u2019 Short Story Competition e l'Observer/Penguin competition.\nNel 1995 ha esordito con il romanzo \"The Dancer\", primo capitolo della \"Trilogia di Dublino\" che segue una famiglia dublinese dal 1918 al 1960, e in seguito ha dato alle stampe altri 5 romanzi, una raccolta di racconti e un'opera teatrale.\nIl suo ultimo romanzo, \"The Narrow Land\", ha ottenuto nel 2020 il Walter Scott Prize per il miglior romanzo storico."}
{"id": "8806539", "revid": "1971044", "url": "https://it.wikipedia.org/wiki?curid=8806539", "title": "Alentours", "text": "Alentours \u00e8 un album in studio del gruppo cileno Quilapay\u00fan pubblicato nel 1980.\nDescrizione.\nQuesto disco, il cui titolo in francese \u00e8 traducibile con \"dintorni\", \u00e8 costituito da 2 brani gi\u00e0 editi e da altri 8 tra inediti e nuove versioni di brani pubblicati in precedenza. Raccoglie e cerca di mostrare una serie di produzioni atipiche dei Quilapay\u00fan che qui mostrano aspetti meno noti della loro poetica artistica.\nSono qui presenti una serie di canzoni arrangiate per orchestra da Pierre Rabath, con il quale coltivarono in quegli anni la curiosit\u00e0 verso l'unione delle loro canzoni e del loro stile musicale con le sonorit\u00e0 dell'orchestra classica. Troviamo quindi brani gi\u00e0 pubblicati, ma qui presenti con il nuovo arrangiamento (\"Mi Patria\" e \"Patria de multitudes\", originariamente nell'album \"Patria\"), \"La vida total\" (qui nella stessa versione del disco \"Umbral\", primo esempio della loro collaborazione con Rabath) e l'inedito \"Quand les hommes vivront d'amour\".\nTroviamo poi alcune canzoni nelle quali il gruppo si confronta con altre lingue e culture: l'Africa vista dall'America Latina dell'inedito \"Canto negro\", la Francia di \"Quand les hommes vivront d'amour\" e anche di \"La valse de Colombes\" (brano dedicato al comune vicino a Parigi dove vivevano in esilio), la Germania di \"Solidarit\u00e4tslied\" (canzone scritta da Brecht per il film Kuhle Wampe), la Cuba di \"Oguere\" e l'inedita versione in inglese di \"Te recuerdo Amanda\".\nEdizioni.\nQuesto album \u00e8 stato pubblicato, in formato LP, nel 1980 con il marchio DICAP (cod.2C 070-63.688), ma \u00e8 di fatto una produzione della EMI Path\u00e9 Marconi. Non \u00e8 mai stato ristampato, ma alcune delle sue tracce sono state inserite, come bonus track, nelle versioni in CD degli album \"Patria\" e \"Umbral\"."}
{"id": "8806543", "revid": "729019", "url": "https://it.wikipedia.org/wiki?curid=8806543", "title": "Piloto Pardo", "text": "La Piloto Pardo \u00e8 una nave passeggeri, in uso come nave ausiliaria dalla Marina cilena dal 1959 al 1997, e poi come nave da crociera polare dalla Antarctic Shipping SA.\nStoria.\nLa nave, costruita dalla \"Haarlem Shipbuilding Company\" nei Paesi Bassi per la marina cilena, \u00e8 servita esclusivamente per raggiungere le basi scientifiche cilene nel territorio antartico.\nLa nave \u00e8 stata varata l'11 giugno 1958 e messa in servizio il 7 aprile 1959, misura 83 metri di lunghezza e 11,9 metri di larghezza, con una stazza lorda di oltre tonnellate e uno scafo rinforzato per la navigazione polare. La nave \u00e8 stata battezzata \"Piloto Pardo\", in \"onore di\" Luis Pardo, il capitano del \"Yelcho\", che nell'agosto 1916 salv\u00f2 gli uomini bloccati della Spedizione Endurance di Sir Ernest Shackleton nell'Isola Elephant, in Antartide.\n\u00c8 stata dismessa dalla marina cilena nel gennaio 1997.\nNel 1998 \u00e8 stata venduta a Orlando Paoa, che l'ha ribattezzata \"Hoto Matua\". Pochi anni pi\u00f9 tardi, nel 2003 \u00e8 stata venduta all'Antarctic Shipping SA, che l'ha trasformata in una nave da crociera antartica nel cantiere navale \"Astilleros y Maestranzas de la Armada Chilena\" (ASMAR) e l'ha ribattezzata \"Antarctic Dream\". Con la ristrutturazione si sono ricavate 40 cabine doppie per 80 passeggeri, tutte con vista esterna. Antarctic Shipping SA ha tuttavia sospeso le operazioni nel luglio 2012.\nNel 2019 la nave \u00e8 stata utilizzata come dormitorio dal personale delle Nazioni Unite durante la missione UNMHA in Yemen, di stanza nel porto di Hodeida. Nel maggio 2020, l'Antarctic Dream ha lasciato Hodeida, per questioni riguardanti la sicurezza, dirigendosi verso Amman, in Giordania."}
{"id": "8806547", "revid": "46291", "url": "https://it.wikipedia.org/wiki?curid=8806547", "title": "Fulcaldea stuessyi", "text": "Fulcaldea stuessyi \u00e8 una pianta della famiglia delle Asteraceae, con distribuzione nel Brasile del nord-est.\nDescrizione.\nLe specie di questa voce sono piante perenni con portamenti arbustivi o arborei (altezza 3 - 4 metri). I fusti sono eretti. Possono essere presenti delle spine ascellari fascicolate.\nLe foglie lungo il caule sono picciolate e a disposizione alternata\nLe infiorescenze sono composte da capolini raccolti in formazioni cimose-corimbose. I capolini sono formati da un involucro composto da brattee (o squame) all'interno delle quali un ricettacolo fa da base ai fiori. Le brattee disposte in pi\u00f9 serie in modo embricato sono di vario tipo sia spinose che prive di spine, a consistenza fogliacea oppure membranosa con bordi variamente dentati, fimbriati o lacerati. Il ricettacolo, a forma piatta in genere \u00e8 ricoperto da pagliette (raramente \u00e8 nudo).\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili.\nI frutti sono degli acheni con pappo. La forma dell'achenio in genere \u00e8 cilindrica; la superficie \u00e8 densamente villosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 irsuta o glabra. I pappi, formati da una serie di setole piumose decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLa distribuzione delle specie di questo gruppo \u00e8 esclusivamente sudamericano: Brasile.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 14 sottofamiglie. La sottofamiglia Barnadesioideae, con la sua sola trib\u00f9 Barnadesieae, \u00e8 una di queste.\nFilogenesi.\nLa sottofamiglia Barnadesioideae solo recentemente, in base a studi filogenetici di tipo molecolare (tutte le Asteraceae - eccetto le Barnadesioideae - hanno una particolare inversione in una data porzione del DNA), \u00e8 stata elevata di rango tassonomico (prima era posizionata a livello subtribale all'interno della trib\u00f9 Mutisieae). Nell'ambito della famiglia il gruppo Barnadesioideae, da un punto di vista filogenetico, \u00e8 in posizione \"basale\", ossia forma un \"gruppo fratello\" con il resto della famiglia. Le sue specie sono caratterizzata morfologicamente dalla presenza di spine ascellari ai nodi. All'interno della trib\u00f9 il genere \"Fulcaldea\" fa parte del clade comprendente i generi \"Dasyphyllum\", \"Archidasyphyllum\" e 'Arnaldoa\"."}
{"id": "8806550", "revid": "118447364", "url": "https://it.wikipedia.org/wiki?curid=8806550", "title": "Che tesoro che sei", "text": "Che tesoro che sei \u00e8 un brano del cantautore italiano Antonello Venditti, quarta traccia dell'album Goodbye Novecento, pubblicato il 24 settembre 1999.\nIl videoclip.\nIl video del brano \u00e8 della regia di Stefano Salvati, girato in un freddo periodo invernale a Bologna, dove viene pi\u00f9 volte inquadrata la storica e centralissima piazza Santo Stefano"}
{"id": "8806551", "revid": "39884", "url": "https://it.wikipedia.org/wiki?curid=8806551", "title": "Siotto Pintor", "text": ""}
{"id": "8806554", "revid": "287204", "url": "https://it.wikipedia.org/wiki?curid=8806554", "title": "\u02bbotai", "text": "\u02bbotai \u00e8 una bevanda tipica della polinesia occidentale, in particolare di Tonga, Samoa e di Wallis e Futuna, ma oggi diffusa anche a Tokelau, alle Figi e alle Hawaii.\nDella bevanda parlano le cronache dei coloni europei gi\u00e0 alla fine del XIX secolo, e originariamente l'\u02bbotai era composto da frutta (ambarella alle Samoa, melarosa rossa alle Tonga) e polpa di noce di cocco grattuggiati, con aggiunta di acqua di cocco, che venivano poi raccolti nel guscio del cocco e fatti raffreddare mettendoli in acqua.\nOggi, pi\u00f9 comunemente, si prepara con acqua, frutta (pi\u00f9 comunemente anguria, mango o ananas, introdotti dagli europei), cocco grattugiato e talvolta zucchero o miele. \nAlle Samoa, la versione tradizionale viene chiamata \u02bbotai, mentre quella con frutta introdotta in epoca coloniale viene chiamata \"vai\" (ovverosia acqua) con l'indicazione della frutta utilizzata (\"vai meleni\" all'anguria, \"vai mango\" al mango, \"vai fala\" all'ananas)."}
{"id": "8806570", "revid": "594360", "url": "https://it.wikipedia.org/wiki?curid=8806570", "title": "Good Girl (singolo)", "text": ""}
{"id": "8806581", "revid": "16758", "url": "https://it.wikipedia.org/wiki?curid=8806581", "title": "'otai", "text": ""}
{"id": "8806583", "revid": "916580", "url": "https://it.wikipedia.org/wiki?curid=8806583", "title": "Cucumis metuliferus", "text": ""}
{"id": "8806587", "revid": "22475", "url": "https://it.wikipedia.org/wiki?curid=8806587", "title": "Archivio dei bambini perduti", "text": "Archivio dei bambini perduti (titolo originale in inglese: \"Lost Children Archive\") \u00e8 il primo romanzo scritto in inglese dalla scrittrice messicana Valeria Luiselli, pubblicato nel 2019 negli Stati Uniti d\u2019America e in Italia da La Nuova Frontiera. Il libro \u00e8 in parte ispirato alla politica adottata dall'Amministrazione Trump nel 2018, in base alla quale in caso di tentativo di ingresso illegale negli Stati Uniti i bambini venivano separati dai loro genitori al confine messicano-americano.\nIl romanzo ripercorre un viaggio in macchina attraverso gli Stati Uniti, da New York all'Arizona, di una coppia di coniugi e dei loro figli, \"la femmina\" e \"il maschio\", entrambi avuti da relazioni precedenti. \nIl romanzo include riferimenti a diversi poeti e scrittori, tra cui Anne Carson, Galway Kinnell e Augusto Monterroso. Il culmine del romanzo, il capitolo \"Echo Canyon\", \u00e8 composto da una singola frase che prosegue per 20 pagine. \nIl romanzo si conclude con 24 foto Polaroid scattate dall'autrice e attribuite al figliastro immaginario del romanzo.\nTrama.\nLa protagonista del romanzo \u00e8 una documentarista di origine messicana che vive a New York City con sua figlia, nata da una relazione precedente, il marito attuale e il figlio di lui. Nel romanzo non viene dato il nome di nessuna delle quattro persone. \nL'incontro tra i due coniugi era avvenuto durante una registrazione di un paesaggio sonoro, sebbene lei fosse una documentarista e lui si occupasse di acustemologia (fusione tra acustica ed epistemologia). I due vivono insieme da diversi anni, quando il marito dice alla moglie che ha deciso di registrare un progetto sugli Apache che lo porter\u00e0 in Arizona. La donna non vuole andare, ma si rende conto che suo marito \u00e8 disposto a lasciarla indietro. A malincuore, per rallentare la rottura del suo matrimonio, decide di andare insieme ai bambini in Arizona con lui, nella prospettiva di separarsi alla fine del viaggio. \nQualche giorno prima di partire, la protagonista fa la conoscenza di una donna messicana, Manuela, madre di uno dei compagni di classe della figlia, con cui stringe un accordo. Manuela far\u00e0 registrare un campione della propria lingua madre, il trique, perch\u00e9 la protagonista lo possa inserire nel lavoro che sta portando avanti sulle lingue degli immigrati; in cambio, la protagonista tradurr\u00e0 dei documenti legali dallo spagnolo all'inglese prima che il giudice espella due figlie di Manuela, di otto e dieci anni, rimaste per anni in Messico e che da poco hanno tentato di entrare illegalmente negli Stati Uniti. \nMentre attraversano gli Stati Uniti, la protagonista incomincia a riflettere sulla possibilit\u00e0 di registrare un documentario sonoro sui \"bambini perduti\", migranti latinoamericani che attraversano il confine cercando rifugio negli Stati Uniti. Nel frattempo legge un libro, \"Elegie per i bambini perduti\", che descrive un terribile viaggio fatto da soli bambini, a piedi e in treno, in un prossimo futuro, in una parte del mondo non individuabile con precisione. Il libro in realt\u00e0 non esiste: Valeria Luiselli lo attribuisce all'immaginaria scrittrice italiana Ella Camposanto\nDurante il viaggio, il padre racconta ai bambini le storie degli Apache e di Geronimo, mentre la madre racconta loro dei \"bambini perduti\". Entrambi i figli iniziano a diventare ossessionati da queste storie e a rielaborarle. \nLa documentarista riceve inoltre una telefonata da Manuela che ha saputo che le sue figlie, tenute in un centro di custodia per immigrati minorenni in New Mexico, sono misteriosamente scomparse nel giorno del trasferimento in Arizona, dopo che il giudice aveva respinto la richiesta d'asilo. Pensa quindi di contribuire sul posto alla ricerca delle bambine.\nTuttavia la notizia arriva anche al maschio, il quale decide di scappare con la femmina per andare a sua volta alla ricerca delle bambine, con l'idea che in questo modo i genitori ritorneranno a pensare anche a lui e alla sorellastra. Ai genitori lascia inoltre una mappa e una lettera in cui spiega che in tutti i casi si ritroveranno a Echo Canyon, un posto dove gli echi sono pi\u00f9 forti e chiari, che avrebbe dovuto essere l'ultima tappa del viaggio.\nIl maschio e la femmina partono quindi all'alba, di nascosto; la bambina \u00e8 ignara di quello che sta facendo. Nell'arco di diversi giorni, attraversano il deserto e si trovano involontariamente su un treno merci che li allontana per chilometri. Incontrano anche dei \"bambini perduti\" e chiedono informazioni sulle figlie di Manuela. Scoprono solo che anche i bambini che hanno incontrato, come le due bambine che stanno cercando, hanno un numero di telefono segnato sul colletto dei vestiti.\nLa mattina seguente il maschio si rende conto che la femmina ha dato tutte le loro provviste agli altri bambini, che si sono allontanati. Lei per\u00f2 lo rassicura dicendogli che ormai sono vicini al salvataggio. Miracolosamente, lo sono: difatti riescono ad arrivare a Echo Canyon dove vengono ritrovati dai genitori. \nDopo la paura, i genitori cercano per un po' di rimanere uniti. Tuttavia, poco pi\u00f9 tardi la protagonista viene a sapere che le figlie di Manuela sono state trovate morte nel deserto. Il dolore spezza la famiglia e la madre e la femmina ritornano a New York.\nRicezione e critica.\nNello stesso anno di pubblicazione, la \"New York Times Book Review\" inserisce il romanzo tra i dieci migliori libri del 2019.\nSara Marzullo su \"Il Tascabile\" nota che la narrazione del romanzo \u00e8 guidata da un'urgenza teorica. Lo scopo \u00e8 quello di creare una conversazione intorno al tema della migrazione, indagando sui limiti delle modalit\u00e0 narrative adatte a dare voce ai bambini migranti.\nNumerosi lettori hanno apprezzato le caratteristiche compositive del libro, che cerca di restituire la variet\u00e0 del reale attraverso l'accumulazione di registri (elegia, ironia, poesia, resoconto di viaggio...) e di linguaggi. \nSecondo l'aggregatore di recensioni letterarie LitHub|Book Marks, il romanzo ha ricevuto recensioni estremamente positive.\nPremi.\n\u00c8 stato tra i finalisti nel 2019 del Booker Prize e del Women's Prize for Fiction."}
{"id": "8806601", "revid": "287204", "url": "https://it.wikipedia.org/wiki?curid=8806601", "title": "Robert Wood (archeologo)", "text": "Era il figlio di Revd James Wood di Summerhill, County Meath e frequent\u00f2 l'Universit\u00e0 di Glasgow (1732) e il Middle Temple (1736).\nBiografia.\nNegli anni 1750-1751 Wood viaggi\u00f2 nel Vicino Oriente con due benestanti studenti di Oxford, James Dawkins e John Bouverie (che mor\u00ec di febbre all'inizio della spedizione) e un disegnatore italiano, Giovanni Battista Borra. Lo scopo principale era quello di esplorare la Troade e individuare le localit\u00e0 principali citate da Omero. Spostandosi a sud nella Siria, essi presero accurate misure e disegni delle antiche rovine romane di Palmira e di Baalbek. I risultati di queste ricerche furono pubblicati nel 1753 e nel 1757, sia in edizioni in lingua inglese, che francese e furono tra le prime sistematiche pubblicazioni di antichi palazzi. Dal 1753 al 1756, Wood fu la guida e il compagno di viaggio del giovane duca di Bridgewater, il pi\u00f9 ricco Pari di Gran Bretagna, nel compimento del suo \"Grand Tour\".\nNel 1756 fu nominato sottosegretario del Segretario di Stato per il Dipartimento del Sud, che inizialmente era stato William Pitt, 1\u00ba conte di Chatham. Fu a Wood che Granville cit\u00f2 un appropriato passaggio dall'Iliade di Omero quando firm\u00f2 il Trattato di Parigi sul suo letto di morte nel 1763 (Wood pubblic\u00f2 un saggio su Omero nel 1765, in cui sosteneva che alla vera conoscenza si pu\u00f2 giungere solo dopo che si \u00e8 avuta l'opportunit\u00e0 di valutare la propria societ\u00e0 in relazione alle altre). Nel 1764, seguendo le istruzioni del Segretario di Stato Halifax, Wood s'impadron\u00ec delle carte di John Wilkes, che in conseguenza ottenne da lui un indennizzo per danni di \u00a31000.\nNel 1761 Wood fu eletto Membro del Parlamento per Brackley, nel Northamptonshire, che continu\u00f2 a rappresentare fino alla morte.\nEgli fu anche \"Master of the Revels\" in Irlanda, e a un certo punto si disse che sarebbe stato nominato Segretario del Lord luogotenente d'Irlanda, ma questi ebbe da ridire sul \"carattere pubblico e privato\" del candidato come sui suoi \"mediocri natali\" e l'incarico non gli fu mai assegnato.\nEgli spos\u00f2 Anna, figlia di Thomas Skottowe, dalla quale ebbe due figli e una figlia; il figlio Robert fu anch'egli un Membro del Parlamento.\nDopo la sua morte, avvenuta il 9 settembre 1771, Wood fu sepolto vicino alla propria casa a Putney, nel cimitero Putney Old Burial Ground, in un sarcofago di marmo con un epitaffio scritto da Horace Walpole."}
{"id": "8806603", "revid": "123063565", "url": "https://it.wikipedia.org/wiki?curid=8806603", "title": "Louis-Hilaire de Conzi\u00e9", "text": "Biografia.\nFamiglia.\nProveniva dalla famiglia Conzi\u00e9, stabilitasi a Bresse, figlio di Fran\u00e7ois-Mamert de Conzi\u00e9, barone de Pommier (o Pomier), e d'Isabelle-Fran\u00e7oise-Madeleine Damas d'Anlezy. Era il fratello maggiore di Fran\u00e7ois de Conzi\u00e9.\nFormazione.\nProveniente dal ramo di Conzi\u00e9-Poncin, entr\u00f2 giovanissimo nello stato ecclesiastico. Era stato formato sotto la direzione dell'abate L\u00e9ger dalla rinomata scuola della comunit\u00e0 dei sacerdoti di Saint-Andr\u00e9-des-Arts, a Parigi.\nFu tonsurato il 22 settembre 1748, poi elevato al sub-diaconato nel 1757. Fu ordinato diacono nel 1758 e canonico di Senlis lo stesso anno, poi ordinato sacerdote cattolico nel 1759.\nCarriera episcopale: da Saint-Omer ad Arras.\nNel 1759, divenne vicario generale di Senlis per Armand de Roquelaure, vescovo di Senlis.\nNominato vescovo di Saint-Omer il 14 aprile 1766 e consacrato l'11 maggio dello stesso anno, occup\u00f2 per breve tempo questa sede. Il suo gran vicario era il fratello Fran\u00e7ois, che gli succedette nella sede di Saint-Omer.\nFu nominato alla sede episcopale di Arras, molto pi\u00f9 importante, il 21 agosto 1769. Per legge, il vescovo di Arras era il presidente nato del clero negli stati di Artois. Nel 1773, fu anche nominato abate commendatario dell'abbazia di Gard, nella diocesi di Amiens, che nel decennio precedente era stata in possesso del futuro cardinale de Talleyrand-P\u00e9rigord, ma vi venne solo una volta.\nPrelato illuminato, promosse la cultura dello spirito fondando un'accademia giovanile. Ironia della sorte, era stato il benefattore e protettore di Robespierre. Molto legato alla sua famiglia, lo aveva raccomandato all'abate di Saint-Vaast per l'assegnazione di una borsa di studio al collegio Louis-le-Grand di Parigi, che gli fu concessa a Robespierre nel settembre 1769. Inoltre, su sua raccomandazione, le sorelle minori Charlotte ed Henriette furono mandate nel convento di Manarres, a Tournai. Successivamente, il 9 marzo 1782, contribu\u00ec anche alla nomina di Robespierre a giudice presso il tribunale vescovile, ma nel 1788 la rottura fra i due era ormai definitiva.\nNel 1774, avvicinato per l'arcidiocesi di Tours, prefer\u00ec lasciare questa sede al fratello Fran\u00e7ois, che gli era succeduto a Saint-Omer. Dal 29 maggio 1775, fu vescovo di Arras.\nDurante la rivoluzione francese.\nEletto deputato del clero dell'Artois agli Stati generali, rifiut\u00f2 la sua deputazione e fu sostituito dal parroco di Ligny-sur-Canche.\nNel 1790, segu\u00ec il conte d'Artois nella sua emigrazione e ne divenne consigliere. Apparteneva in particolare al comitato della contro-rivoluzione, presieduto dal principe, a Torino.\nPrelato ambizioso e altezzoso, non nutriva alcuna stima per Luigi XVI. Inoltre, era antipatico al futuro Luigi XVIII e ai due figli del conte d'Artois, che erano sulla linea dello zio. Subito dopo la caduta della monarchia, il 22 ottobre 1792, la Convenzione lo dichiar\u00f2 accusato.\nIn seguito, divenne il primo cappellano del principe de Cond\u00e9, che segu\u00ec in Italia, Germania, Russia e Gran Bretagna. Fu agente principale per l'influenza e gli intrighi sull'emigrazione del ministro Pitt, suo amico d'infanzia.\nDurante il Concordato del 1801, il vescovo di Arras non si dimise, come richiesto dal papa Pio VII: firm\u00f2 le rivendicazioni contro questo accordo. Fu l'ultimo vescovo di Arras dell\"'ancien r\u00e9gime\".\nMor\u00ec in esilio a Londra, probabilmente il 16 o il 17 dicembre 1805, lasciando un posto importante nella storia diplomatica della contro-rivoluzione."}
{"id": "8806607", "revid": "123064288", "url": "https://it.wikipedia.org/wiki?curid=8806607", "title": "Fran\u00e7ois de Robespierre", "text": "Fu il padre di Maximilien, Charlotte e Augustin de Robespierre.\nBiografia.\nFamiglia e primo orientamento.\nNato ad Arras il 17 febbraio 1732, Fran\u00e7ois de Robespierre era il figlio maggiore di Maximilien de Robespierre (1694-1762), avvocato massone giacobita del consiglio provinciale e superiore di Artois dal 1720, proveniente da una famiglia di persone in veste artesiana, e di Marie-Marguerite-Fran\u00e7oise Poiteau (1708-1770), figlia di un ricco mercante borghese d'armi, che spos\u00f2 il 30 gennaio 1731 nella parrocchia di Saint-G\u00e9ry di Arras. Fu battezzato il giorno dopo nella parrocchia di Saint-Aubert. Suo fratello minore, Louis-Alexandre-Joseph, mor\u00ec il 5 luglio 1733, tre mesi e mezzo dopo la nascita. Aveva tre sorelle, Marie-Marguerite-Alexandrine-El\u00e9onore-Eulalie (1735-1791), Aimable-Aldegonde-Henriette (1736-1791) e Marie-Guislaine-Am\u00e9lie (1738-1756).\nContrariamente alla tradizione familiare nella Francia dell\"'ancien r\u00e9gime\", devoti alla chiesa cattolica e quindi preoccupati dal suo comportamento bizzarro e indisciplinato, fu destinato dai suoi genitori a una carriera religiosa dal 1748 al 1750. Inizi\u00f2 maldestramente il noviziato ecclesiastico il 21 aprile 1749, con i premonstratensi di Dommartin, a Ponthieu, ma il 17 giugno, al momento di iniziare il ritiro per l'abito, dichiar\u00f2 all'abate di non sentire alcuna vocazione per la vita monastica e torn\u00f2 ad Arras, dove fece gli studi classici al collegio dei gesuiti.\nAvvocato ad Arras.\nDopo aver studiato legge all'universit\u00e0 di Douai, fu ammesso il 30 dicembre 1756 dal decano Gu\u00e9rard de Razincourt come uno dei pi\u00f9 importanti avvocati al consiglio di Arras. Lo studente inizi\u00f2 giurisprudenza oltre i 24 anni e come tale benefici\u00f2 di un accordo di studio. Mancava meno di un anno alla facolt\u00e0. Consegu\u00ec la laurea il 2 luglio 1756 e ottenne la licenza il 2 dicembre dello stesso anno. Successe onorevolmente al padre, che mor\u00ec il 17 aprile 1762. Era intelligente ed eloquente, ma impulsivo e spendeva senza contare. Secondo Gaillard, professore al collegio locale degli oratoriani dal 1785, occupava il primo posto tra i tanti avvocati del consiglio superiore di Arras ed era rispettato da tutti in citt\u00e0. Era riuscito a crearsi una certa clientela, molto modesta senza dubbio, ma che gli consentiva di difendere in modo quasi interrotto. Cos\u00ec, fu responsabile di trentaquattro casi nel 1763, trentadue nel 1764.\nNel 1757, l'anno in cui Damiens volle ricordare al re Luigi XV i suoi doveri nei confronti del popolo sofferente e lo attacc\u00f2 con un coltello, l'amore riusc\u00ec a correggere le sue bizzarrie. Incontr\u00f2 Jacqueline-Marguerite Carrault, figlia di un ricco birraio di Arras che frequentava, di tre anni pi\u00f9 giovane, senza professione e devota alla chiesa cattolica, che fu una moglie e una madre esemplare. La spos\u00f2 il 2 gennaio 1758 nella chiesa parrocchiale di Saint-Jean-en-Ronville, peggio ancora dopo averla messa incinta verso la fine di luglio al limite dello scandalo familiare, dopo che una sola pubblicazione di divieti fece la ghironda. Pur rinunciando alla loro opposizione per la differenza di rango, nessun membro della famiglia di Robespierre partecip\u00f2 alla stesura del contratto di matrimonio o alla cerimonia religiosa priva di sfarzo, ma nel corso dei mesi il risentimento svan\u00ec. Nel 1763 viveva in rue des J\u00e9suites, oggi du Coll\u00e9ge. In quattro anni, con la famiglia che si stava espandendo, cambi\u00f2 residenza quattro volte e visse successivamente nelle parrocchie di Saint-G\u00e9ry, Sainte-Marie-Madeleine, Saint-\u00c9tienne e Saint-Aubert.\nDa sempre molto innamorati, la coppia ebbe cinque figli: Maximilien-Marie-Isidore, Marie-Marguerite-Charlotte, Henriette-Eulalie-Fran\u00e7oise (1761-1780) e Augustin-Bon-Joseph. Il pi\u00f9 giovane, troppo debole, nacque e mor\u00ec nella parrocchia di Saint-Aubert il 4 luglio 1764, seguito dodici giorni dopo, il 16 luglio, dalla madre di tubercolosi in conseguenza del parto, quattro giorni prima di compiere 29 anni. Il suocero, Jacques-Fran\u00e7ois Carrault, svilupp\u00f2 un'antipatia per lui, che considerava il colpevole della morte della figlia: all'epoca si credeva che la causa della tubercolosi fosse la vita sessuale eccessivamente attiva e Fran\u00e7ois non trascurava i doveri coniugali.\nViaggi e scomparsa.\nDevastato completamente dalla prematura e tragica morte dell'amata moglie, non si riprese pi\u00f9 dal dolore che lo consumava. Dalla cerimonia religiosa nella chiesa di Saint-Aubert il 17 luglio, era stato strano: si era rifiutato di firmare il certificato di morte e non teneva pi\u00f9 il suo studio come doveva. Sentendosi incapace di allevarli egli stesso, abbandon\u00f2 deliberatamente i suoi quattro figli sopravvissuti, affidandoli ai parenti stretti, e segu\u00ec il consiglio dei suoi amici preoccupati, iniziando contemporaneamente a viaggiare nella pianura artesiana, poi per l'Europa, in Belgio, Olanda e Germania, conducendo la sua esistenza fuori dagli schemi del tempo: vagabondo che dormiva sotto le stelle. Tuttavia, se cess\u00f2 di apparire dal 16 novembre 1764 nel registro delle udienze del consiglio di Artois, diciotto mesi dopo si trovava ancora ad Arras e non doveva partire fino al 1766 o 1767.\nRimase alcune settimane senza occuparsi degli affari. Tuttavia, dal 6 agosto 1764, riprese la via del governo di Arras, dove peror\u00f2, in appello, una causa per la dama Co\u00fbtant, vedova Blondel, contro Jean-Baptiste Legillon e sua moglie; Houdart Duch\u00e2teau e Pierre Blondel; Jean Blondel, e altri. La sua clientela perse l'appello di una sentenza della signoria di H\u00e9zecques, poi portata davanti al siniscalcato di Saint-Pol. Lo stesso giorno, vinse una causa per la dama de Cambray, vedova Leclercq, contro Ph. Saudemont e contro Robert Levai e sua moglie. Poi, il 13 agosto 1764, difese ancora Dubrulle e consorti contro Jean Dartois e sua moglie.\nIl 30 dicembre 1764, sebbene ancora iscritto all'ordine degli avvocati di Arras, conoscendo la sua capacit\u00e0 ed esperienza negli affari, fu nominato da Eustache-Joseph d'Assignies, conte d'Oisy, gran balivo di castellania e contea di Oisy e signoria di Sauchy-Cauchy e di Rumaucourt, con onori, prerogative, emolumenti ordinari e consuetudinari, all'espressa condizione di risiedere a Oisy, vicino a Marquion, e di non poter pretendere alcuna somma per i suoi onorari nei procedimenti penali. Prest\u00f2 giuramento il 7 gennaio 1765, ma queste funzioni subalterne, anche se era la presidenza di una sede importante della giustizia, non gli sembravano adatte e torn\u00f2 senza indugio ad Arras il 15 luglio.\nInoltre, fu all'udienza del governo di Arras del 13 marzo 1765, difendendo Jean Watel e sua moglie, Ursule Gaufr\u00e8re, contro Joseph Garlier e Marie Caufr\u00e8re, sua moglie. Questo caso di successione richiese diverse udienze e compariva ancora nel registro del 9 dicembre 1765.\nAveva conosciuto personalmente l'abate Proyart, quando costui viveva ad Arras. Uomo di grande giustizia nel regno, al contrario dei futuri convenzionali Maximilien e Augustin e della loro sostenitrice Charlotte, difendeva con veemenza la monarchia e la chiesa francese, e si preoccupava pi\u00f9 della dinastia dei Borboni che della sua stessa prole. Infatti, quando Luigi Ferdinando di Francia, il delfino di Francia figlio di Luigi XV, stava morendo di tubercolosi nel novembre 1765, aveva notato la preoccupazione generale ed era indignato per la mancanza di compassione portata dall'ordine degli avvocati di Arras, non riunito in una degna e inevitabile occasione, nell'ordinare preghiere pubbliche di condoglianze al re per la guarigione del principe. Il 3 dicembre, ironia della sorte lo stesso giorno del discorso pronunciato dal figlio traditore per la condanna a morte di Luigi XVI, figlio del delfino, nel 1792, con il linguaggio che, a quanto pare, non era quello di un uomo profondamente depresso e che aveva rinunciato a tutte le attivit\u00e0 professionali, scrisse questa lettera di protesta al suo collega e amico Maximilien Baudelet:\nAveva quindi ripreso la professione di avvocato, e ancora compar\u00ec all'udienza della suddetta sede, il 3 marzo 1766, per Marie-Glaire Carpentier, vedova Tabary, contro i maestri chirurghi reali di Arras, condannati per inadempienza. Tuttavia, i suoi affari e le sue finanze erano a rischio di crollare.\nPoi, il 22 marzo 1766, prese in prestito dalla sorella Henriette la somma di 700 livres e dieci suoli, forse per prepararsi a un viaggio. Il 30 ottobre 1768 era comunque ad Arras, questa volta chiedendo aiuto alla madre, ritirata dalla sua vedovanza al convento des Dames de la Paix: in questa occasione, dichiar\u00f2 di rinunciare alla sua eventuale successione a favore delle sorelle Henriette ed Eulalie, tutrici delle figlie, considerato che la madre gli aveva gi\u00e0 dato pi\u00f9 di quanto avrebbe potuto portargli la sua quota, sia per lui che per i suoi figli.\nPoi, due sue lettere, inviate da Mannheim, nel Palatinato renano, dove avrebbe gestito un istituto con una compagna sconosciuta, confermano che viveva in Germania l'8 giugno 1770, quando conferm\u00f2 la sua rinuncia a favore delle sorelle, a seguito della morte della madre, il 17 maggio, e il 3 ottobre 1771. Il ritorno ad Arras venne datato nel luglio 1771.\nIl 4 giugno 1772, quando scomparve definitivamente, secondo il registro delle udienze del governo di Arras e del consiglio provinciale di Artois, torn\u00f2 ad Arras, dove peror\u00f2 quindici casi. Il 17 febbraio, difese i cappellani della collegiata di Sainte-Croix, di Cambrai, contro Anne-Joseph Cagnion, vedova Podevin, condannata per inadempienza. Il 3 giugno, difese al consiglio di Artois per la Francia contro Pierre Magin, quest'ultimo condannato per inadempienza, e il giorno dopo perse, al governo, un processo per la coppia Evrard-Dumont, condannata a consegnare ad Alexis Plaisant (difensore Giroux) la croce d'oro in questione.\nIn sintesi, durante i sette mesi in cui si hanno atti specifici, vale a dire dal 3 ottobre 1771 al 4 giugno 1772, era iscritto nei registri delle udienze del governo di Arras e del consiglio di Artois ventidue volte per diciannove casi. Una delle cause pi\u00f9 interessanti che dovette sostenere fu quella di Denis-Joseph Vichery, contro il marchese Fran\u00e7ois de Bonneguise, erede del vescovo di Arras, Jean de Bonneguise, e contro i tesorieri in garanzia.\nInfine, il 20 marzo 1778, alla morte del suocero, tutore dei figli Maximilien e Augustin, una sentenza dell'assessore di Arras indic\u00f2 che, essendo assente, era rappresentato, durante l'inventario e la stima dei mobili del defunto, dal sergente di cantiere dell'assessore. Successivamente, se si vuole credere a questo documento, si perse la sua traccia.\nTrascorse diversi anni a Colonia e nel Palatinato, prima di fermarsi nel regno di Baviera, dove mor\u00ec da emigrato volontario a Sch\u00e4ftlarnstra\u00dfe, nella parrocchia di Monaco, il 6 novembre 1777, all'et\u00e0 di 45 anni, sfinito dal dolore insopportabile per la perdita della moglie e dalla fatica per il suo girovagare. Per sopravvivere, in questa citt\u00e0, aveva fondato una piccola scuola di francese, dove era maestro di lingue per bambini. La sua povera tomba, ritrovata nel 1956 da Irmgard H\u00f6rl (1927-1973), una professoressa del liceo di Monaco laureata in filosofia, dopo essere riuscita a scoprire il suo atto d'inumazione e aver inviato una copia del documento ufficiale al municipio di Arras il 4 febbraio 1958, tre mesi prima del bicentenario della nascita di Robespierre, si trova nell'ex cimitero cattolico vicino alla chiesa del Salvatore, nel distretto urbano di Altstadt, ma la targa commemorativa sulla parete est non lo menziona: \nCultura postuma.\nAl contrario della sorella Charlotte, che ne parl\u00f2 nelle sue memorie con una certa indulgenza, Maximilien rimase profondamente turbato dall'abbandono del padre, verso il quale svilupp\u00f2 un rapporto sempre in bilico tra amore e odio, non totalmente disgiunto dall'amore per la madre, e non evoc\u00f2 mai il suo spiacevole ricordo. Il grande ma illuminato talento di Maximilien, tuttavia, non lo port\u00f2 a raggiungere gli stessi successi del padre nelle professioni legali del regno, mentre si fece un nome con la politica rivoluzionaria.\nI figli non seppero mai dove e quando il padre fosse morto, e non lo avevano visto durante le visite ad Arras. Quando scrisse le sue memorie, tra il 1828 e il 1834, Charlotte non ne aveva idea, se non che avrebbe potuto essere all'estero. Il mistero che circondava gli ultimi anni del padre dell'Incorruttibile ha a lungo preoccupato gli storici, fino alla scoperta tedesca degli anni cinquanta.\nNon si pu\u00f2 sapere se si era risposato e se aveva dei discendenti. Tuttavia, negli archivi della capitale austriaca, ci sono tracce di un \"Augustin de Robespierre\", morto a Fanghauss, vicino a Vienna."}
{"id": "8806613", "revid": "1865216", "url": "https://it.wikipedia.org/wiki?curid=8806613", "title": "Jacques-Fran\u00e7ois Carrault", "text": "Fu il nonno materno e tutore di Maximilien e Augustin de Robespierre fino alla morte.\nBiografia.\nJacques-Fran\u00e7ois Carrault nacque nel piccolo villaggio di Hestrus, nel Passo di Calais, nel 1701. Proveniente da una famiglia solidamente artesiana, era il primo figlio di Jean-Fran\u00e7ois Carrault, un tessitore a \u00c9trun, e di sua moglie Marie-Jeanne Edouart (1673-1717). I suoi genitori rimasero legati alla terra, anche se si stabilirono pi\u00f9 saldamente nella capitale. Aveva un fratello, il bottaio Jean-Baptiste Carrault, di quattordici anni pi\u00f9 giovane.\nUomo collerico e un po' scortese, ma gentile e onesto, era un ricco borghese fortemente devoto alla chiesa cattolica, come tutta la provincia del regno. Il 3 giugno 1732, si spos\u00f2 a Lattre-Saint-Quentin con Marie-Marguerite Cornu, figlia di un contadino, di otto anni pi\u00f9 vecchia e senza professione, ed ebbe tre figli: Jean-Baptiste, Jacqueline-Marguerite e Augustin-Isidore.\nDivenne un modesto e rispettabile birraio di successo in un sobborgo nel sud della vecchia citt\u00e0 di Arras, nella regione dell'Artois, ed era probabilmente un alcolista. Il suo piccolo birrificio, che non aveva nulla di decorativo, era in una grande casa nella periferia in rue Ronville 12, ai margini della ricca parrocchia di Saint-Jean, dove in seguito divenne locandiere e fu installato un ben noto albergo con l'insegna \"Le Berceau d'Or\" (\"La culla d'oro\"). Come molti dei negozianti e degli artigiani, dipendeva dall'abbazia reale di Saint-Vaast. Ben presto, nel 1757, l'avvocato Fran\u00e7ois de Robespierre frequent\u00f2 il birrificio Carrault, dove conobbe la sua primogenita. Il 2 gennaio 1758, a differenza del padre di Fran\u00e7ois, era presente al matrimonio. Non ritenne, per\u00f2, necessario assistere al battesimo del nipote Maximilien il 6 maggio.\nNel luglio 1764, dopo la morte della figlia per una malattia che era considerata ereditaria nella famiglia Carrault, svilupp\u00f2 un'antipatia per il genero, che considerava il colpevole: all'epoca si credeva che la causa della tubercolosi fosse la vita sessuale eccessivamente attiva e Fran\u00e7ois non trascurava i doveri coniugali. Dopo l'abbandono del padre scoraggiato dal dramma, dovette allevare con tanta cura i suoi due giovani nipoti, Maximilien e Augustin, e nel 1765 li mand\u00f2 nel collegio religioso di Arras. Quindi, sebbene nati in una lunga fila di avvocati e funzionari, i due fratelli dovettero essere cresciuti in un ambiente di lavoro manuale, nella fabbrica di birra con il rumore dei carri, degli operai e dei clienti che gridavano nel dialetto piccardo locale, e vi trascorrevano parte delle loro giornate prima di andare a scuola. Orfano di fatto, Maximilien soffriva di dover dipendere dalla carit\u00e0 delle istituzioni religiose, dalla benevolenza degli altri, fosse anche quella dei nonni materni. L'unico divertimento infantile era l'addomesticamento di piccioni e passeri che accorrevano al grano del birrificio.\nAveva pesanti responsabilit\u00e0 familiari e la vita materiale era difficile. Nonostante la sua buona volont\u00e0, non aveva n\u00e9 l'intenzione n\u00e9 i mezzi per fare di suo nipote un gentiluomo. Credeva che la professione di avvocato non portasse prosperit\u00e0 ai suoi parenti e decise che, dopo la laurea, non appena fosse stato abbastanza forte per iniziare il suo apprendistato, avrebbe impiegato Maximilien nella sua stessa industria, diventando un \"tourier\" (un dipendente che controllava la germinazione dei semi d'orzo nella produzione di malto) o un contabile. Ma i professori del collegio non accettarono i suoi piani e, nel settembre 1769, per intercessione sua e della moglie, pot\u00e9 entrare nel prestigioso collegio Louis-le-Grand di Parigi. Durante le vacanze, ritornava regolarmente nel suo birrificio per due mesi ogni estate. Ferdinand Dubois de Fosseux, consigliere municipale e membro di spicco dell'accademia di Arras, era uno sponsor del nipote e i Carrault potrebbero aver avuto legami con lui attraverso le sue tenute a Fosseux.\nLa moglie mor\u00ec ad Arras il 10 giugno 1775, il giorno prima dell'incoronazione di Luigi XVI. Sentendo la sua fine avvicinarsi, con testamento del 29 novembre 1776, lasci\u00f2 ai suoi nipoti un'eredit\u00e0 di 4.000 livres. Mor\u00ec ad Arras il 16 marzo 1778, all'et\u00e0 di 77 anni, e fu sepolto nella sua parrocchia. Il birrificio, che rappresentava quasi tutti i suoi beni, fu venduto al figlio Augustin, un burbero commerciante d'olio ad Arras, per un prezzo di 8.262 livres.\nDopo la sua morte, essendo il maggiore della famiglia, Maximilien dovette sostenere suo fratello e le sue sorelle, Charlotte ed Henriette, che erano state accolte dalle zie paterne.\nCultura postuma.\nIl 26 giugno 1994, bicentenario della vittoria a Fleurus, per segnare ai passanti il sito dell'ex birrificio Carrault nella moderna rue Ronville, via pedonale dello shopping, a fianco di un negozio di occhiali da sole e da vista, in omaggio della tragica morte dei fratelli Robespierre, i loro eroi, una targa fu eretta dalla \"Soci\u00e9t\u00e9 des \u00c9tudes Robespierristes\" sulla facciata della casa."}
{"id": "8806614", "revid": "1865216", "url": "https://it.wikipedia.org/wiki?curid=8806614", "title": "Jean-Fran\u00e7ois Pag\u00e8s des Huttes", "text": "Biografia.\nJean-Fran\u00e7ois Pag\u00e8s des Huttes nacque a Vic-sur-C\u00e8re, nel Cantal, il 28 settembre 1753, e fu battezzato il giorno dopo. Era il terzo degli otto figli di Fran\u00e7ois Pag\u00e8s des Huttes (1716-1793) e di Antoinette-Marguerite de Verdier de Mandilhac.\nEra signore di Neyrestang, piccolo feudo situato nella parrocchia di Jussac. Prest\u00f2 servizio con i suoi tre fratelli nel reggimento delle fedelissime guardie del corpo del re Luigi XVI all'et\u00e0 di 22 anni.\nIl 5 ottobre 1789, era di guardia a Versailles, nel cortile del castello, alla postazione della griglia. Alle 6 e un quarto del giorno dopo, si fece massacrare dalla plebaglia, insieme al suo camerata Fran\u00e7ois Rouph de Varicourt, per permettere alla regina Maria Antonietta di sfuggire agli assassini.\nLa sua testa venne tagliata con un colpo d'ascia da Mathieu Jouve Jourdan e, con quella di Varicourt, posta su una picca dal popolo e portata in trionfo nel corteo mentre scortava la famiglia reale che ritornava a Parigi."}
{"id": "8806616", "revid": "1865216", "url": "https://it.wikipedia.org/wiki?curid=8806616", "title": "Fran\u00e7ois Rouph de Varicourt", "text": "Biografia.\nFran\u00e7ois-Joseph Rouph de Varicourt nacque nel paese di Gex, a Versonnex, vicino a Ferney, nell'Ain, il 5 luglio 1760. Era il quinto dei dieci figli del maresciallo di campo Marin-Etienne Rouph de Varicourt e di Gilberte Prosp\u00e8re Prez de Crassier.\nIl 28 marzo 1779, giunse come fedelissima guardia del corpo del re Luigi XVI nella compagnia di Beauvau, da Noailles. Per\u00ec massacrato sotto i colpi durante i tumulti del 5 e 6 ottobre 1789, che portarono le donne e molti uomini da Parigi al castello di Versailles per prendere la famiglia reale.\nPrecipitandosi verso la porta degli appartamenti reali gridando \"Salvate la regina!\", contenne con un altro camerata, Miomandre de Sainte-Marie, lo slancio di coloro che volevano assassinare la regina Maria Antonietta. Il loro coraggio permise alla regina di rifugiarsi nell'appartamento del re.\nLa sua testa venne tagliata con un colpo d'ascia da Mathieu Jouve Jourdan e, con quella del suo camerata Jean-Fran\u00e7ois Pag\u00e8s des Huttes, posta su una picca dal popolo e portata in trionfo nel corteo mentre scortava la famiglia reale che ritornava a Parigi."}
{"id": "8806617", "revid": "767487", "url": "https://it.wikipedia.org/wiki?curid=8806617", "title": "Duma vez por todas", "text": "Duma vez por todas \u00e8 un film del 1987 diretto da Joaquim Leit\u00e3o.\nTrama.\nLu\u00eds \u00e8 annoiato della vita che conduce e stufo degli amici con cui esce, attratto da una giovane donna che vive nell'edificio di fronte le cui notti sono molto trafficate."}
{"id": "8806620", "revid": "1865216", "url": "https://it.wikipedia.org/wiki?curid=8806620", "title": "Pierre Robinault de Saint-R\u00e9geant", "text": " Detto Pierrot, a causa della sua bassa statura, fu un temibile e feroce ufficiale chouan durante la rivoluzione francese.\nBiografia.\nNato a Lanrelas, sulle Coste del Nord, da una famiglia della piccola nobilt\u00e0, era figlio di Pierre, scudiero, signore di Saint-R\u00e9gent, e di Jeanne de Bonaventure. Vecchio allievo della scuola militare, poi ufficiale di artiglieria della marina reale, emigr\u00f2 in Inghilterra e ritorn\u00f2 in Bretagna all'inizio della chouannerie, divenendone colonnello di fanteria.\nEbbe un ruolo importante nel paese di Lanou\u00e9e, dove aveva il suo posto di comando della divisione nella foresta. Comand\u00f2 per lungo tempo una divisione che si estendeva dalla riviera di Oust alla foresta de la Hardouinais, comprendendo i cantoni di Tr\u00e9morel, Merdrignac, La Ch\u00e8ze, Ga\u00ebl, La Trinit\u00e9-Porho\u00ebt, Saint-M\u00e9en e una parte della foresta di Paimpont. Allora era conosciuto con il soprannome di \"Pierrot\".\nRealista sfegatato e irriducibile, come il suo capo Georges Cadoudal, del quale era tenente, non firm\u00f2 mai trattati di pace. \u00c8 soprattutto conosciuto per il suo ruolo di esecutore materiale durante l'attentato della rue Saint-Nicaise a Parigi, che quasi uccise Napoleone Bonaparte, il 24 dicembre 1800.\nMor\u00ec ghigliottinato in place de Gr\u00e8ve, a Parigi, il 20 aprile 1801, con indosso la camicia rossa dei parricidi e gridando \"Per il re!\". Le sue spoglie furono tumulate nel cimitero Sainte-Catherine, nel quadrato dei giustiziati. La sua sepoltura \u00e8 scomparsa gi\u00e0 da tempo."}
{"id": "8806625", "revid": "585241", "url": "https://it.wikipedia.org/wiki?curid=8806625", "title": "Conclave (romanzo)", "text": ""}
{"id": "8806626", "revid": "46291", "url": "https://it.wikipedia.org/wiki?curid=8806626", "title": "Schlechtendalia luzulifolia", "text": "Schlechtendalia luzulifolia \u00e8 una pianta della famiglia delle Asteraceae. Questa specie \u00e8 anche l'unica del genere Schlechtendalia .\nDescrizione.\nLe specie di questa voce sono piante perenni con portamenti erbacei (altezza 1 metro). Queste piante, contrariamente alle altre specie del genere, non sono spinose.\nIn genere sono presenti sia foglie basali che cauline sessili. Le foglie lungo il caule sono a disposizione opposta. Quelle basali spesso possono formano delle rosette. La forma delle lamine \u00e8 intera, lineare e amplessicaule con apici mucronati. La superficie possiede diverse nervature parallele. Le stipole sono assenti.\nLe infiorescenze sono composte da capolini discoidi, peduncolati, raccolti in formazioni cimose-corimbose. I capolini, omogami, sono formati da un involucro a forma emisferica composto da brattee (o squame) all'interno delle quali un ricettacolo fa da base ai fiori (numerosi) di tipo ligulato. Le brattee disposte in cinque serie in modo embricato sono di vario tipo sia spinose che prive di spine, a consistenza fogliacea oppure membranosa con bordi variamente dentati, fimbriati o lacerati. Il ricettacolo, a forma piatta in genere \u00e8 ricoperto da pagliette (raramente \u00e8 nudo).\nI fiori, isomorfici, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili. In genere i fiori centrali sono bisessuali; quelli periferici sono sterili (unisessuali in genere).\nI frutti sono degli acheni con pappo. La forma dell'achenio in genere \u00e8 spiralata; la superficie \u00e8 densamente villosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 irsuta o glabra. I pappi, formati da una serie di setole piumose decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLa distribuzione di questa pianta \u00e8 relativa all'Argentina (nord-est), Brasile (sud) e Uruguay.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie. La sottofamiglia Barnadesioideae, con la sua sola trib\u00f9 Barnadesieae, \u00e8 una di queste.\nFilogenesi.\nLa sottofamiglia Barnadesioideae solo recentemente, in base a studi filogenetici di tipo molecolare (tutte le Asteraceae - eccetto le Barnadesioideae - hanno una particolare inversione in una data porzione del DNA), \u00e8 stata elevata di rango tassonomico (prima era posizionata a livello subtribale all'interno della trib\u00f9 Mutisieae). Nell'ambito della famiglia il gruppo Barnadesioideae, da un punto di vista filogenetico, \u00e8 in posizione \"basale\", ossia forma un \"gruppo fratello\" con il resto della famiglia. Le sue specie sono caratterizzata morfologicamente dalla presenza di spine ascellari ai nodi. Questa specie, nell'ambito della trib\u00f9, occupa la prima posizione \"basale\", ossia \u00e8 stata la prima specie a separarsi dalla trib\u00f9.\nIl numero cromosomico delle specie di questo gruppo \u00e8: 2n = 16.\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "8806627", "revid": "729019", "url": "https://it.wikipedia.org/wiki?curid=8806627", "title": "Pierre-Marie-Auguste Picot de Peccaduc", "text": "Emigrato durante gli anni della grande rivoluzione francese, combatt\u00e9 a fianco delle truppe delle coalizioni antifrancesi e dei realisti.\nBiografia.\nNato a Grand-Fougeray, nell'Ille-et-Vilaine, il 13 febbraio 1767, era il quarto dei sei figli del consigliere del Parlamento di Bretagna, il conte Pierre-Jean-Baptiste Picot de Peccaduc (1733-1792), e di sua moglie Ang\u00e9lique-Marguerite de La Chevi\u00e9re. Fu battezzato il giorno stesso in cui nacque. Aveva tre sorelle maggiori e due fratelli minori.\nIl 4 giugno 1781, dopo essere stato a Tiron, ricevette la sua formazione presso la scuola militare reale di Parigi, insieme a Napoleone Bonaparte e Antoine de Ph\u00e9lippeaux. A seguito della riorganizzazione della scuola, effettuata il 26 maggio 1784 dal maresciallo di Francia, il marchese de S\u00e9gur, i cadetti furono divisi in compagnie di quattro plotoni e il conte de Peccaduc fu nominato comandante di uno di essi, con il grado di sergente maggiore. Era uno studente eccezionale, il migliore della scuola, mentre Ph\u00e9lippeaux era il numero due e Napoleone il numero tre. Secondo il mito napoleonico, a un certo punto durante le ore di studio, essendo seduto in mezzo a loro, si intromise fra Napoleone e Ph\u00e9lippeaux, per impedire loro di darsi calci sotto il tavolo e, di conseguenza, ricevette dei colpi furiosi da entrambi e aveva le gambe nere. Il 21 settembre 1785, all'et\u00e0 di 18 anni, si diplom\u00f2 con uno dei migliori risultati e, il 1\u00ba novembre, fu rilasciato in servizio attivo come sottotenente del reggimento di artiglieria di Metz.\nUfficiale realista, fedele all\"'ancien r\u00e9gime\" e quindi ostile alla rivoluzione, nel 1791, come la maggior parte dei suoi ex compagni di classe che avevano giurato fedelt\u00e0 solo al re Luigi XVI, emigr\u00f2 dalla Francia con i suoi due fratelli, Placide ed Henry-Ren\u00e9-Marie, e uno zio, e si un\u00ec alle truppe del conte d'Artois, di stanza ad Ath. Il padre rimase in Francia e cadde vittima della rivoluzione nel 1792, anche se la causa della morte non \u00e8 chiara dai documenti sopravvissuti. Come parte dell'esercito del principe di Cond\u00e9 in esilio, partecip\u00f2 alla campagna 1792-1793 sul Reno. Con il grado di capitano, comand\u00f2 i cannonieri del reggimento di fanteria emigrati di Rohan, quindi trasferito all'esercito austriaco e combatt\u00e9 costantemente contro i suoi compatrioti nelle file degli interventisti. Il 23 agosto 1793, si distinse in battaglia a Berzgabern, dove fu gravemente ferito mentre difendeva una batteria di artiglieria. Il 29 gennaio 1794, ricevette una favorevole certificazione dal maggiore generale barone von Hotze e, dopo essersi ripreso, entr\u00f2 in servizio austriaco nel 1797 come capitano di artiglieria.\nDivenuto maggiore di fanteria il 1\u00ba settembre 1805, partecip\u00f2 alla campagna del 1805 contro i francesi. Il 19 ottobre 1805, fu catturato durante la resa delle truppe del feldmaresciallo-tenente barone von Mack a Ulm, ma dopo un po' fu rilasciato. Tenente colonnello il 18 maggio e colonnello il 27 maggio, durante la campagna del 1809, fu catturato nuovamente nella battaglia contro il III corpo del maresciallo Davout il 9 aprile a Thann e nuovamente rilasciato. Nel 1810, non era disposto a cambiare fronte e perci\u00f2, durante un loro incontro, rifiut\u00f2 l'offerta di Napoleone di tornare in Francia.\nA differenza di lui, dal 1808 al 1814, il fratello minore Henry-Ren\u00e9-Marie si avvicin\u00f2 alla Francia napoleonica. Il 18 giugno 1811, ricevette la cittadinanza austriaca e gli fu conferito il titolo di barone von Herzogenberg. Nel 1812, prese parte alla campagna di Russia come colonnello, solo dall'altra parte rispetto a suo fratello. Partecip\u00f2 alle campagne di liberazione del 1813-1814. Divenuto maggiore generale il 26 luglio 1813, combatt\u00e9 a Dresda e Kulm, e fu gravemente ferito in queste scaramucce. I due fratelli combatterono entrambi sul teatro di guerra sassone, su fronti opposti, ma a quanto pare non si erano incontrati.\nNel 1814, agli ordini di Schwarzenberg, entr\u00f2 a Parigi con le truppe vittoriose degli alleati e, da marzo a maggio, fu il comandante della citt\u00e0 (uno dei tre: furono nominati simultaneamente comandanti degli eserciti russo e prussiano). Aveva chiaramente superato il trionfo di Ph\u00e9lippeaux sul loro ex compagno di banco Napoleone ad Acri nel 1799. Nel 1815, partecip\u00f2 alla seconda campagna in Francia e, dopo la fine delle ostilit\u00e0, ricopr\u00ec la carica di comandante di Ch\u00e2tillon.\nDal 21 aprile 1820, dopo gravi tumulti ivi scoppiati, fu direttore locale dell'accademia imperiale e reale di ingegneria di Vienna. Era severo e distaccato nei confronti degli studenti, ma si guadagnava rispetto e fiducia e lavorava con l'esempio, e fu in grado di portare la situazione sotto controllo. Nel 1821, fu anche nominato capo della scuola di cavalleria Maria Teresa a Vienna. Nel 1822, divenne ciambellano dell'imperatore d'Austria e, il 3 marzo, capo del 25\u00ba reggimento di fanteria \"Barone von Herzogenberg. Il 18 giugno 1827, fu luogotenente-feldmaresciallo del servizio austriaco.\nMor\u00ec a Vienna il 15 febbraio 1834, all'et\u00e0 di 67 anni, dopo una straordinaria carriera militare.\nDiscendenza.\nNel 1814, dopo la fine della guerra, spos\u00f2 la contessa Anna (Fanny) Sedlnitzky von Choltitz (1789-1819), dalla quale ebbe due figlii, Auguste (1815-1846) e Jos\u00e9phine Picot de Peccaduc. I suoi discendenti includono il famoso compositore austriaco Heinrich von Herzogenberg."}
{"id": "8806633", "revid": "110157", "url": "https://it.wikipedia.org/wiki?curid=8806633", "title": "La signora del Mare", "text": "La signora del mare \u00e8 un romanzo fantasy dello scrittore britannico HG Wells, per certi aspetti simile a una favola . Fu pubblicato in vari episodi da luglio a dicembre 1901 sulla rivista \"Pearson's Magazine\" prima di essere pubblicato come volume da \"Methuen Publishing\" nel 1902\".\" La prima edizione in lingua italiana \u00e8 avvenuta nel 1908, dalla casa editrice Fratelli Treves.\nD'ispirazione per il romanzo \u00e8 stata la visione da parte di Wells di May Nisbet, la figlia di un critico teatrale del \"Times\", in costume da bagno, quando \u00e8 venuto a trovarla a Sandgate.\nTrama.\nIl libro parla di una sirena che giunge sulla costa meridionale dell'Inghilterra nel 1899. La sirena finge di volere entrare nell'alta societ\u00e0 inglese (sotto lo pseudonimo di \"Miss Doris Thalassia Waters\"), il vero progetto della sirena, tuttavia, \u00e8 sedurre Harry Chatteris, un uomo che ha visto qualche anno prima vicino a Tonga. Con semplici parole, la sirena scuote la fede di Chatteris nelle norme e nelle aspettative della loro societ\u00e0, dicendo loro che \"ci sono sogni migliori\". Alla fine, Chatteris non \u00e8 in grado di resistere al suo fascino seducente, sebbene cedere significhi la sua morte."}
{"id": "8806634", "revid": "181699", "url": "https://it.wikipedia.org/wiki?curid=8806634", "title": "Duma Vez por Todas", "text": ""}
{"id": "8806635", "revid": "1865216", "url": "https://it.wikipedia.org/wiki?curid=8806635", "title": "\u00c9tienne Fran\u00e7ois d'Aligre", "text": "Biografia.\nDiscendente della celebre famiglia d'Aligre, che aveva donato alla Francia due cancellieri e guardiani dei sigilli (padre e figlio, un fatto unico nella storia), figlio di \u00c9tienne Claude d'Aligre (1694-1752), pr\u00e9sident \u00e0 mortier nel Parlamento di Parigi, e di Marie Louise Ad\u00e9la\u00efde Durey de Vieucourt (1704-1740), fu ivi ricevuto come consigliere nel 1745 e divenne pr\u00e9sident \u00e0 mortier nel 1752, e primo presidente dal 1768 al 1771 e dal 1774 al 1788. Nel 1777, divenne primo marchese d'Aligre.\nQuando era ancora pr\u00e9sident \u00e0 mortier, Laverdy lo propose al re Luigi XV per il posto di primo presidente del Parlamento di Parigi. Il re rimase sorpreso dalla scelta di un uomo cos\u00ec giovane per una funzione cos\u00ec importante, ma glielo diede comunque. Lo conserv\u00f2 fino al 1788 ed ebbe pi\u00f9 volte occasione di dimostrarsi un magistrato onesto e illuminato. Uomo ligio alle direttive del governo, ebbe l'arduo compito di giudicare il famoso affare della collana, ma anche se i colpevoli furono puniti, dimostrando cos\u00ec l'estraneit\u00e0 della regina, l'immagine di Maria Antonietta ne usc\u00ec definitivamente compromessa. Non aveva paura di censurare le tasse e le misure arbitrarie del governo.\nDifensore spesso miope delle prerogative del parlamento, fu esiliato nella sua terra di Tremblay nel 1771, durante la riforma giudiziaria del cancelliere Maupeou. Torn\u00f2 nel 1774, quando Luigi XVI richiam\u00f2 i parlamenti, e riprese a ostacolare le riforme, in particolare quelle fiscali. Odiando la corte e i ministri riformisti, \u00e8 considerato da alcuni come uno degli artefici del fallimento delle riforme di Calonne e Lom\u00e9nie de Brienne.\nIn particolare, si oppose fermamente a Necker e si sforz\u00f2 di impedire la convocazione degli Stati generali. Non credendo che i suoi consigli ascoltati dal re, si dimise nel novembre 1788. L'ex presidente quasi mor\u00ec il 14 luglio 1789, il giorno della presa della Bastiglia, contemporaneamente a Berthier e Foullon. Durante la rivoluzione, si affrett\u00f2 a raccogliere parte della sua immensa fortuna ed emigr\u00f2, prima a Bruxelles, poi in Inghilterra, a Londra, con la sua famiglia, e infine a Brunswick, dove mor\u00ec nel 1798. Fu allora impegnato solo in speculazioni finanziarie, che lo resero a quel tempo uno degli uomini pi\u00f9 ricchi dell'epoca.\nAveva accumulato una fortuna considerevole: cinque milioni di capitale nella banca di Londra e 700.000 livres di reddito. Essendo i presidenti associati a tutte le questioni riguardanti le spezie, avrebbe ricevuto, in diciassette anni, ferie che rappresentavano quattrocento anni di lavoro.\nDedic\u00f2 una parte importante della sua fortuna al restauro del suo castello di Baronville e alla ricostruzione dei vecchi giardini.\nEra lui che la citt\u00e0 di Parigi voleva, il 26 febbraio 1867, sotto il Secondo Impero, onorare dando il nome d'Aligre a una strada (la rue d'Aligre) ea una piazza (la piazza d'Aligre) adiacente.\nVita privata.\nSpos\u00f2 Anne Catherine de Bauldry de Villaines (1735-1797) ed ebbero due figli:\nDiscendenza.\n\u00c9tienne Fran\u00e7ois, marchese d'Aligre, ebbe numerosi discendenti ed \u00e8 l'antenato delle pi\u00f9 illustri famiglie francesi e straniere: marchese de Pomereu (divenuto Pomereu d'Aligre); principi di Talleyrand-P\u00e9rigord; principi di Cro\u00ff, Cro\u00ff-R\u0153ulx, Cro\u00ff-Solre; marchesi e conti di Roug\u00e9, Roug\u00e9 duchi di Caylus e conti di Plessis-Belli\u00e8re; principi di Merode; principi del Liechtenstein; duchi e principi di Bauffremont-Courtenay; duchi di Rohan; principi di Beauvau-Craon; principi Murat; duchi e principi di Clermont-Tonnerre; duchi e principi di Arenberg; Riquet duchi di Caraman principi di Chimay; duchi di Coss\u00e9-Brissac; duchi di Durfort Civrac e duchi di Lorge; duchi e principi di Blacas d'Aulps; Rochechouart, duchi di Mortemart; duchi di Harcourt; St. Clair Erskine conti di Rosslyn; duchi di Gramont; conti di Limburg-Stirum; principi Sanguszko; marchese di Mun; principi di Polignac; principi d'Orl\u00e9ans (Bourbon-Orl\u00e9ans); conti di Bourbon-Busset."}
{"id": "8806637", "revid": "181699", "url": "https://it.wikipedia.org/wiki?curid=8806637", "title": "Lyudmila Petrushevskaya", "text": ""}
{"id": "8806657", "revid": "767487", "url": "https://it.wikipedia.org/wiki?curid=8806657", "title": "Baltzar von Platen", "text": " Era nato nella Pomerania Svedese, sull'isola di R\u00fcgen (ora in Germania) da Philip Julius Bernhard von Platen, feldmaresciallo e governatore generale svedese della Pomerania, e Regina Juliana von Usedom.\nMarina svedese.\nAll'et\u00e0 di 13 anni Baltzar entr\u00f2 nella Regia Marina Svedese dove prest\u00f2 servizio con distinzione fino alle dimissioni nel 1800, dopo aver raggiunto il grado di Capitano.\nG\u00f6ta Kanal.\nDopo la rivoluzione del 1809 divenne membro del governo e, l'anno successivo, ricevette una promozione a contrammiraglio. \u00c8 stato anche nominato presidente della direzione del Canale di G\u00f6ta, incaricato di costruire un canale attraverso la Svezia. Il canale, su progetto di Thomas Telford, sarebbe stato completato solo nel 1832, dopo la morte di von Platen, ma durante la sua costruzione scopr\u00ec due esperti fratelli di ingegneria meccanica John Ericsson e Nils Ericson.\nOnori.\nFu eletto membro dell'Accademia reale svedese delle scienze nel 1815. Fu nominato governatore della Norvegia il 26 novembre 1827, carica che mantenne fino alla sua morte a Christiania (vecchio nome di Oslo), la capitale norvegese, il 6 dicembre 1829.\nSepoltura.\nEra sposato con Hedvig Elisabeth Ekman. La tomba di Baltzar von Platen si trova sul lato del canale G\u00f6ta a Motala, dove \u00e8 una sorta di attrazione turistica, soprattutto per i visitatori del canale."}
{"id": "8806663", "revid": "380654", "url": "https://it.wikipedia.org/wiki?curid=8806663", "title": "Royal Rumble 2021", "text": "Royal Rumble 2021 \u00e8 stata la trentaquattresima edizione dell'omonimo pay-per-view di wrestling prodotto dalla WWE. L'evento si \u00e8 svolto il 31 gennaio 2021 al Tropicana Field di St. Petersburg (Florida).\nA causa della pandemia di COVID-19, l'evento si \u00e8 svolto con la sola presenza del personale autorizzato. L'evento \u00e8 stato trasmesso inoltre dal Tropicana Field, dove, tramite una serie di pannelli a LED intorno all'arena, i fan da tutto il mondo hanno potuto assistere in diretta all'evento tramite collegamento remoto.\nStoryline.\nCome ogni anno avr\u00e0 luogo il Royal Rumble match, il cui vincitore avr\u00e0 un incontro a \"WrestleMania 37\" per il WWE Championship o lo Universal Championship); inoltre, come accaduto nella precedente edizione, vi sar\u00e0 anche l'omonimo match in versione femminile, la cui vincitrice avr\u00e0 un incontro a WrestleMania 37 con in palio il Raw Women's Championship o lo SmackDown Women's Championship.\nNella puntata di \"SmackDown\" del 6 novembre 2020 Kevin Owens fu sconfitto da Jey Uso a causa della distrazione di Roman Reigns, detentore dello Universal Championship. Successivamente, nella puntata di \"SmackDown\" del 27 novembre, Owens sconfisse Jey per squalifica dopo che fu brutalmente colpito con una sedia da Uso, il quale poi fu a sua volta brutalmente attaccato da Owens, il quale ha pubblicamente sfidato Roman Reigns. Nella puntata di \"SmackDown\" del 4 dicembre Owens e Reigns ebbero un confronto, con il primo lo ha sfidato ad un Tables, Ladders and Chairs match titolato per l'. A TLC, Reigns difese con successo il titolo. Nella puntata di \"SmackDown\" del 25 dicembre 2020, Owens affront\u00f2 nuovamente Reigns con in palio il titolo in un uno Steel Cage match ma fu sconfitto a causa dell'intervento di Jey Uso. Nella puntata di \"SmackDown\" dell'8 gennaio 2021 Adam Pearce, official WWE, fu forzato da Reigns a partecipare al Gauntlet match per determinare lo sfidante allo Universal Championship, dove Pearce elimin\u00f2 per ultimo Shinsuke Nakamura dopo che quest'ultimo (e lo stesso Pearce) furono brutalmente attaccati da Jey Uso e Reigns. Di conseguenza, Pearce divent\u00f2 lo sfidante al titolo, salvo poi farsi sostituire da Kevin Owens la settimana successiva, in quanto impossibilitato dai medici a combattere a causa di un infortunio al ginocchio (kayfabe). I due si affronteranno in un Last Man Standing match titolato.\nNella puntata speciale \"Raw Legends Night\" del 4 gennaio 2021 Drew McIntyre difese con successo il WWE Championship contro Keith Lee; a match concluso, Goldberg fece il suo ritorno sfidando pubblicamente il campione con in palio il titolo. McIntyre, in seguito, risultato positivo al COVID-19, risultando inattivo e asintomatico, ha comunque accettato la sfida.\nNelle puntate di \"Raw\" del 23 e 30 novembre 2020 la Raw Women's Champion Asuka e Lana sconfissero le Women's Tag Team Champions Nia Jax e Shayna Baszler in match non titolati. Un match valevole per il titolo di coppia fu annunciato per TLC. Nella puntata di \"Raw\" del 14 dicembre Lana batt\u00e9 Nia Jax, ma poco dopo fu brutalmente attaccata da quest'ultima e Shayna Baszler, venendo infortunata (kayfabe). Asuka fu costretta a trovare un'altra partner. A TLC Charlotte Flair fece ritorno dopo sei mesi e vinsero i titoli.. Un rematch titolato tra i due team fu annunciato per Royal Rumble. L'incontro \u00e8 stato poi annunciato come parte del Kick-off dell'evento.\nIl 25 ottobre, a \"Hell in a Cell\", Sasha Banks sconfisse Bayley in un Hell in a Cell match conquistando lo SmackDown Women's Championship. Nella puntata di \"SmackDown\" del 6 novembre Banks, difese con successo il titolo nella rivincita titolata, ma poco dopo fu brutalmente attaccata dalla rientrante Carmella. Le due si attaccarono per diverse settimane, fino alla puntata di \"SmackDown\" del 4 dicembre dove la campionessa la sfid\u00f2 in un match titolato a \"TLC\". Nella puntata di \"SmackDown\" dell'11 dicembre, le due si affrontarono e a vincere fu la sfidante, ma solo per squalifica. A TLC, poi, Banks difese con successo il titolo. In seguito, Carmella schien\u00f2 la campionessa in un match di coppia, ottenendo dunque una chance titolata per \"Royal Rumble\"."}
{"id": "8806664", "revid": "124353434", "url": "https://it.wikipedia.org/wiki?curid=8806664", "title": "Friedrich Karl zu L\u00f6wenstein-Wertheim-Freudenberg", "text": "Biografia.\nFriedrich Karl Gottlob zu L\u00f6wenstein-Wertheim-Freudenberg nacque a Wartheim il 29 luglio 1743. La sua famiglia apparteneva al ramo di fede evangelica della famiglia dei L\u00f6wenstein, i quali erano discendenti diretti (per matrimonio morganatico) di Federico I del Palatinato (1425-1476). Suo padre era il conte Carl Ludwig zu L\u00f6wenstein-Wertheim-Virneburg (29 settembre 1712 - 26 marzo 1779) e sua madre era Anna Charlotta Josephine Elisabetha Deym von St\u0159\u00edte\u017e (28 gennaio 1722 - 28 dicembre 1793).\nFriedrich Karl inizi\u00f2 la sua formazione con tutori privati e si pose successivamente al servizio di Federico II di Prussia come militare col rango di tenente a Berlino nel 1765. Venne congedato dall'esercito prussiano nel 1768 per motivi di salute e pertanto si dedic\u00f2 all'amministrazione dei beni di famiglia.\nNel 1789 si rec\u00f2 a Parigi e l\u00ec vide l'inizio della Rivoluzione Francese.\nCon il Trattato di Lun\u00e9ville, i territori posti sulla riva sinistra del fiume Reno furono assegnati alla Francia e pertanto egli perse in quel frangente il possesso del feudo di Virneburg; al \"Reichstag\" di Ratisbona gli fu assegnato un risarcimento nel 1802. Nel 1806 perse anche il feudo di L\u00f6wenstein che venne concesso alla Francia con la Confederazione del Reno.\nIl 16 febbraio 1816, con la morte del parente Johann Karl Ludwig zu L\u00f6wenstein-Wertheim-Freudenberg (1740-1816), Friedrich Karl ottenne la dignit\u00e0 di camerlengo superiore nel regno di W\u00fcrttemberg e nel 1818 ottenne un seggio ereditario nel Regno di Baviera a seguito della concessione, nel 1812, del titolo di principe da parte di re Massimiliano I di Baviera. Fu inoltre membro dell'Assemblea del Baden.\nMor\u00ec di colera nell'estate del 1825 nella sua residenza a Kreuzwertheim.\nMatrimonio e figli.\nIl 25 marzo 1779, Friedrich Karl spos\u00f2 a Grumbach la contessa Franziska Juliane (25 novembre 1744 - 30 dicembre 1820), figlia del conte Carl Walrad Wilhelm di Salm-Grumbach (1701-1763); la coppia ebbe insieme quattro figli:\nSua moglie fu particolarmente attiva come scrittrice e mantenne uno scambio di lettere con lo scrittore ed editore Friedrich Justin Bertuch a Weimar tra il 1794 e il 1802 . Parte della corrispondenza si trova oggi negli archivi Goethe e Schiller di Weimar."}
{"id": "8806667", "revid": "827882", "url": "https://it.wikipedia.org/wiki?curid=8806667", "title": "Macaroni pie", "text": ""}
{"id": "8806668", "revid": "767487", "url": "https://it.wikipedia.org/wiki?curid=8806668", "title": "Lingua chorote iyo'wujwa", "text": "Il chorote iyo'wujwa \u00e8 una lingua appartenente alla famiglia linguistica mataco-guaicur\u00fa. I nomi alternativi sono: \"choroti\", \"manjuy\" e \"manjui\". In Paraguay, i parlanti si riferiscono a se stessi come \"manjui o inkijwa\" mentre chiamano quelli che risiedono in Argentina \"iyo'wujwa\".\nLa parlano approssimativamente 2200 persone; di essi, 1500 si trovano in Argentina. Il 50% dei parlanti argentini la parla come unica lingua.\nSi contano invece 8 locutori in Bolivia e circa 650 in Paraguay, di questi 480 come lingua unica.\nLa maggioranza dei \"manjui\" con meno di 40 anni sa leggere e scrivere nel proprio idioma e lo ha studiato nelle scuole. La principale ubicazione di questo gruppo \u00e8 una localit\u00e0 chiamata Santa Rosa, nel dipartimento di Boquer\u00f3n. Altre localit\u00e0 sono Mariscal Estigarribia, Pedro P. Pe\u00f1a e Yakaquash.\nFonologia.\nVocali.\nIl \"chorote\" presenta 6 vocali.\nConsonanti.\nIl \"chorote\" presenta 19 consonanti."}
{"id": "8806669", "revid": "76963", "url": "https://it.wikipedia.org/wiki?curid=8806669", "title": "Giovanni Mantovano", "text": "Biografia.\nIl nome del pittore \u00e8 menzionato nel testamento del duca di Sabbioneta Vespasiano I Gonzaga, per il quale Giovanni Mantovano effettu\u00f2 importanti lavori nel Palazzo Ducale di Sabbioneta, dei quali per\u00f2 non rimane traccia."}
{"id": "8806671", "revid": "1543377", "url": "https://it.wikipedia.org/wiki?curid=8806671", "title": "Cristina Perincioli", "text": "Vita e carriera.\nCristina Perincioli \u00e8 nata a Berna, in Svizzera, come terzogenita del famoso scultore Marcel Perincioli e di sua moglie H\u00e9l\u00e8ne Perincioli-J\u00f6rns, un'artista della tessitura a mano ed \u00e8 la nipote dello scultore bernese Etienne Perincioli. Nel 1968, Cristina Perincioli si trasferisce a Berlino per studiare alla Deutsche Film- und Fernsehakademie di Berlino. Questo l'ha motivata a indirizzarsi verso i film documentari (\"Nixonbesuch und Hochschulkampf\", \"Besetzung und Selbstverwaltung eines Studentenwohnheims, Kreuzberg geh\u00f6rt uns\", \"Frauen hinter der Kamera\") e lungometraggi. La sua docufiction su uno sciopero delle donne, \"For Women: Chapter 1\", del 1971 \u00e8 uno dei primi contributi al cinema femminile nella Germania occidentale; il film ha vinto il \"Premio dei giornalisti cinematografici\" al Festival internazionale del cortometraggio di Oberhausen nel 1972. Harun Farocki scrive: \nNel 1969 \u00e8 stata attiva nella rivista anarchica agit 883, co-fondatrice sia del movimento lesbico nel 1972 e 1973 del primo \"Centro per le donne\" alla Kreuzberger Hornstrasse 2, e nel 1977 del Frauennotrufs, tutti a Berlino Ovest. Nel 1975 scrive con la sua compagna C\u00e4cilia Rentmeister la sceneggiatura del primo lungometraggio su una relazione lesbica prodotto per la televisione tedesca (\"Anna und Edith\", ZDF/Secondo canale televisivo tedesco).\nNel 1977 Perincioli ha fondato la Sphinx Filmproduktion GmbH, con Marianne Gassner come responsabile di produzione. Anche la fiction documentaria \"Die Macht der M\u00e4nner ist die Geduld der Frauen\" (ZDF/Secondo canale televisivo tedesco, 1978) viene trasmessa a livello internazionale. \nDa un'intervista a Perincioli:\nMichael Althen ha descritto nel 2008 nella Frankfurter Allgemeine Zeitung le funzioni e gli effetti del film come \"... una finzione documentaria in cui i residenti del primo rifugio per donne di Berlino ripetono e commentano le loro esperienze con la violenza domestica. Non si tratta di un destino individuale, ma di schemi ricorrenti di violenza e rimpianto da parte degli uomini, di colpa e vergogna da parte delle donne, di esperienze umilianti negli uffici e di tutti i circoli viziosi delle dipendenze sociali ed emotive. Il film \u00e8 pi\u00f9 forte quando articola il silenzio dell'ambiente sociale e la mancanza di coraggio morale\".\nPerincioli ha pubblicato come autrice radiofonica e scrittrice. Ispirata dalla ricerca a Londra e Harrisburg, ha contribuito al dibattito pubblico e alla sensibilizzazione sulla violenza domestica.\nDal 1990 ha sviluppato lo storytelling interattivo e, su questa base, un primo gioco di avventura con video interattivo (1992), e ha creato sette serious games per computer per lo spazio pubblico (\"Laut ist out\u201c, \"Ach die paar Tropfen\u201c, \"Weiblich, m\u00e4nnlich \u2013 und dazwischen\u201c, \"Kulturtester Rebellion\").\nHa insegnato produzione cinematografica al KIMC Kenya Institute of Mass Communication di Nairobi, all'Universit\u00e4t der K\u00fcnste Berlin, e Computer Animation alla Deutsche Film- und Fernsehakademie Berlin, alla Scuola del cinema di Potsdam- Babelsberg e all'Accademia Merz di arte e design di Stoccarda, e multimedia design alla Scuola di Design di Berna e a quella di Basilea fino al 1997.\nDalla fine degli anni '90 in poi, Perincioli si \u00e8 avventurata a utilizzare media interattivi per \"questioni delicate\" come la violenza sessuale e domestica; ha creato - impiegando metodi user-friendly come il discovery learning - piattaforme web pluripremiate per la comprensione, la consulenza e la prevenzione della violenza, finanziate dalla Deutsche Bundesstiftung Umwelt-DBU, dalla Stiftung Deutsche Jugendmarke, dal Daphne Program della Commissione europea e dal Ministero tedesco per la famiglia, gli anziani, le donne e la giovent\u00f9.\nNel 2015, il nuovo libro di Cristina Perincioli \"Berlin wird feministisch.\" \"Das Beste, era von der 68er Bewegung blieb\" \u00e8 stato pubblicato in Germania in cui descrive gli inizi del Secondo Movimento femminile tedesco negli anni rivoluzionari 1968-1974 a Berlino Ovest. Attraverso una grande quantit\u00e0 di documenti, 80 fotografie, riflessioni e interviste a 28 attiviste femministe, mostra da dove lei e le sue colleghe hanno tratto le loro idee, cos\u00ec come la furia e la forza di cui avevano bisogno per mettere in pratica queste idee. Perincioli considera anche gli inizi del movimento delle donne come un esempio di come la modernizzazione della societ\u00e0 sia stata avviata da azioni \"democratiche dirette\".\nSecondo Sonya Winterberg il libro mostra che il Secondo movimento femminile tedesco ha \"molte madri\":\nClaire Horst sottolinea anche il nuovo \"sguardo dietro le quinte\":\nPremi.\nNel 1972 Perincioli riceve il \"Premio dei giornalisti cinematografici\" al Festival Internazionale del Cortometraggio di Oberhausen per il suo film \"For Women: Chapter 1\" trasmesso alla Deutsche Film- und Fernsehakademie di Berlino. \nMiglior punteggio per il CD-ROM \"Save Selma\" (Serious Game: prevenzione per i bambini in materia di abusi sessuali) in \"Software For Children\" -Ratings 1999 e 2000 di Feibel.\nPer la sua piattaforma web \"www.4uman.info\" per la prevenzione della violenza nelle relazioni (in inglese e tedesco), Perincioli ha ricevuto nel 2005 alla 6\u00aa giornata della Prevenzione del crimine a Berlino 2005 il Premio Securitas per il \"carattere innovativo del sito nella prevenzione della violenza\". \nIl suo sito web www.spass-oder-gewalt.de sulla prevenzione della violenza sessuale tra i giovani nel 2007 ha ricevuto il \"Th\u00fcringer Frauenmedienpreis\"."}
{"id": "8806672", "revid": "2066526", "url": "https://it.wikipedia.org/wiki?curid=8806672", "title": "La signora del mare", "text": ""}
{"id": "8806674", "revid": "1543377", "url": "https://it.wikipedia.org/wiki?curid=8806674", "title": "Southall", "text": "Southall (pronuncia inglese: /sa\u028a\u03b8\u0254\u02d0l/) \u00e8 un grande quartiere periferico occidentale di Londra, parte del London Borough di Ealing ed \u00e8 una delle sue sette citt\u00e0 principali. Si trova a 17,2 km a ovest di Charing Cross e, nel 2011, aveva una popolazione di 69.857 abitanti. \u00c8 generalmente diviso in tre parti: la zona prevalentemente residenziale intorno a \"Lady Margaret Road\" (Dormers Wells), il principale centro commerciale di \"High Street\" e \"Southall Broadway\" (parte della maggiore Uxbridge Road) e \"Old Southall/Southall Green\" a sud, costituito dalla stazione ferroviaria di Southall, industrie e \"Norwood Green\" delimitata dalla M4.\nStoricamente era un distretto municipale del Middlesex, amministrato dal municipio di Southall fino al 1965. Si trova sul Grand Union Canal (ex Grand Junction Canal) che, per primo, collegava Londra con il resto del crescente sistema di canali. \u00c8 stato uno degli ultimi canali sul quale si \u00e8 svolto un traffico commerciale significativo (fino agli anni '50). Risulta ancora aperto al traffico ed \u00e8 utilizzato dalle imbarcazioni da diporto. Il canale separa Southall da Hayes a ovest, mentre a est il fiume Brent separa la citt\u00e0 da Hanwell. Dagli anni '50 le fabbriche locali e la vicinanza all'aeroporto di Heathrow hanno attratto un gran numero di immigrati asiatici e la citt\u00e0 \u00e8 divenuta la sede della pi\u00f9 grande comunit\u00e0 Punjabi al di fuori del subcontinente indiano ed \u00e8 un importante centro della cultura dell'Asia meridionale, avendo guadagnato il soprannome di \"Little India\".\nToponomastica.\nIl nome Southall deriva dal dativo della lingua inglese antica \"\u00e6t s\u00fa\u00f0 healum\", \"all'angolo sud (della terra o del bosco)\" e \"s\u00fa\u00f0 heal\", \"angolo sud\" e lo separa da \"Northolt\" che originariamente era \"nor\u00fe heal\", \"angolo nord\" che attraverso una successiva associazione con holt, \"Bosco ceduo\" si svilupp\u00f2 in \"Northolt\". \nNelle fonti appare come \"Suhaull\" nel 1198 e \"Sudhale\" nel 1204, e come \"Southold\" sull'arazzo Sheldon dell'Oxfordshire dalla fine degli anni ottanta del Cinquecento.\nIl distretto di Southall ha molti altri toponimi anglosassoni come \"Elthorne\" e \"Waxlow\". La sua prima registrazione, dell'830, \u00e8 indicata come propriet\u00e0 di \"Warberdus\" che lasci\u00f2 in eredit\u00e0 \"Norwood Manor\" e \"Southall Manor\" agli arcivescovi di Canterbury. \nStoria.\nSouthall faceva parte della cappella di Norwood nell'antica parrocchia di Hayes, nell'Elthorne della storica contea del Middlesex. A seguito della \"legge sulla povert\u00e0\" venne raggruppata nell'Unione di Uxbridge ed era all'interno del distretto sanitario rurale di Uxbridge dal 1875. La cappella di Norwood aveva funzionato come parrocchia separata sin dal Medioevo. Il 16 gennaio 1891 la parrocchia adott\u00f2 il \"Local Government Act 1858\" e fu costituito il distretto governativo locale di \"Southall Norwood\". Nel 1894 divenne il \"Southall Norwood Urban District\". Nel 1936 il distretto urbano ottenne un atto costitutivo e divenne un comune, ribattezzato Southall. Nel 1965 l'ex area del distretto fu fusa con quella dei distretti di Ealing e Acton per formare il London Borough di Ealing nella Greater London. \nLa parte meridionale di Southall (all'incirca a sud della ferrovia) era conosciuta come \"Old Southall\" o \"Southall Green\" (e una sezione della strada principale nord-sud dell'area \u00e8 ancora chiamata The Green) ed era centrata sulla storica Manor House in stile Tudor che risale almeno al 1587. Un sondaggio ha mostrato che gran parte dell'edificio \u00e8 originale, risalente ai giorni in cui \"Southall Green\" stava diventando un tranquillo villaggio rurale. In alcune aree esistono aggiunte minori del XIX e XX secolo. Attualmente \u00e8 adibito ad uffici.\nL'estrema parte meridionale di Southall \u00e8 conosciuta come Norwood Green. Ha poche industrie ed \u00e8 principalmente una zona residenziale, essendo rimasta per molti anni principalmente agricola mentre il resto di Southall si era sviluppato industrialmente. Norwood Green confina col distretto londinese di Hounslow e una parte si trova all'interno dello stesso.\nLa principale strada, est-ovest, che attraversa la citt\u00e0 \u00e8 \"Uxbridge Road\" (A4020), anche se il nome cambia in \"The Broadway\" e per una sezione ancora pi\u00f9 breve in \"High Street\". Uxbridge Road \u00e8 stata per molti anni parte della principale rotta delle diligenze da Londra a Oxford ed \u00e8 rimasta la strada principale per Oxford fino alla costruzione dell'autostrada \"Western Avenue\", a nord di Southall, nella prima met\u00e0 del XX secolo. All'inizio vetture trainate da cavalli, poi tram elettrici (fino al 1936) e quindi filobus elettrici, hanno fornito ai residenti e ai lavoratori di Southall un trasporto rapido e conveniente lungo Uxbridge Road, nella prima met\u00e0 del XX secolo, prima di essere sostituiti da autobus diesel nel 1960.\nXIX secolo.\nNel 1796 l'apertura del Grand Junction Canal (in seguito ribattezzato \"Grand Union Canal\") come principale via di trasporto merci tra Londra e Birmingham, diede inizio ad un boom commerciale, intensificato dall'arrivo della Great Western Railway di Brunel nel 1839, che port\u00f2 alla creazione e alla crescita di fabbriche di mattoni, mulini per il grano e impianti chimici che costituivano la base industriale della citt\u00e0. Nel 1877 i Fratelli Martin aprirono una fabbrica di ceramiche in un vecchio saponificio vicino al canale e fino al 1923 produssero ceramiche ora conosciute e raccolte come \"Martinware\".\nNel 1856, Brunuel costru\u00ec una linea ferroviaria secondaria, dalla stazione ferroviaria di Southall al molo di Brentford, sul Tamigi, che presenta una delle opere ingegneristiche impressionanti per il periodo. Si tratta dei \"Tre Ponti\" (sebbene sia ancora spesso indicato sulle mappe con il nome originale dell'incrocio del canale di \"Windmill Bridge\") dove si intersecano Windmill Lane, la ferrovia e il Grand Union Canal. Brunel mor\u00ec poco dopo il suo completamento. Esistono ancora sezioni della sua rotaia. L'altra costruzione locale degna di nota, sempre di Brunel, \u00e8 il viadotto \"Wharncliffe\" che trasporta la Great Western Railway attraverso il fiume Brent verso Londra e che \u00e8 stato il primo importante progetto strutturale di Brunel.\nNel 1894 Otto Monsted, un produttore danese di margarina, costru\u00ec una grande fabbrica a Southall, che si chiamava \"Maypole Dairy\", e che crebbe fino a diventare uno dei pi\u00f9 grandi impianti di produzione di margarina al mondo, occupando un sito di 28 ettari al suo apice. La fabbrica aveva anche dei propri binari ferroviari e un canale di derivazione. La \"Maypole Dairy Company\" venne successivamente acquisita da \"Lever Brothers\" che, come parte della multinazionale Unilever, convert\u00ec il sito in una fabbrica di salumi \"Wall's\" che produceva salsicce e altri prodotti a base di carne fino alla fine degli anni '80.\nXX secolo.\nAll'inizio del XX secolo, la vecchia chiesa parrocchiale di Southall, St John's, che era stata ricostruita nel 1837-1838, risult\u00f2 troppo piccola per la sua comunit\u00e0 e, di conseguenza, emigr\u00f2 in un nuovo edificio in \"Church Avenue\", che fu completato nel 1910. L'edificio della chiesa originale, in \"Western Road\", \u00e8 ora un centro giovanile.\nNegli anni '20 e '30 Southall fu la destinazione di molti migranti gallesi in fuga dalle dure condizioni economiche di quella parte del paese. Per molti anni gli accenti gallesi furono molto comuni nella zona.\nAl confine orientale di Southall si trovava l\"'Hanwell Asylum\", un tempo il pi\u00f9 grande ospedale per malati di mente al mondo. Ai suoi tempi era considerato un'istituzione progressista con un buon tasso di successo nel trattamento della patologia. Con il miglioramento dell'atteggiamento e del trattamento della malattia mentale, il sito venne ribattezzato \"St. Bernard's Hospital\". Alla fine degli anni '70, il sito \u00e8 stato ampiamente riqualificato, e la maggior parte dell'area \u00e8 occupata dall'ospedale di Ealing. St. Bernard's gestisce ancora una grande struttura su una parte del sito sotto la \"West London Mental Health (NHS) Trust\".\nDurante la seconda guerra mondiale, Southall fu bersaglio di bombardamenti nemici in diverse occasioni. Una bomba volante tedesca V-1 distrusse un certo numero di case in \"Queen Road\", uccidendo gli occupanti. Vennero realizzati rifugi antiaerei e bunker vicino o sotto la maggior parte delle scuole e degli edifici pubblici, e nei giardini di numerose case private. I bunker della scuola primaria di \"Hamborough\" furono ampliati durante la Guerra fredda, fino a diventare il quartier generale della guerra del gruppo nord-occidentale per l'organizzazione della protezione civile dell'area di Londra e il London Borough di Ealing \"Emergency Control Center\". Questa struttura \u00e8 ora in disuso.\nNel 1950 arriv\u00f2 a Southall il primo gruppo di sud-asiatici, presumibilmente reclutato per lavorare in una fabbrica locale di propriet\u00e0 di un ex ufficiale dell'esercito indiano britannico. Questa popolazione dell'Asia meridionale crebbe, a seguito della vicinanza di opportunit\u00e0 di lavoro in espansione come l'aeroporto di Heathrow. Il gruppo culturale pi\u00f9 significativo, a stabilirsi a Southall, fu quello degli asiatici. Secondo la Commissione per l'uguaglianza razziale, oltre il 55% della popolazione di Southall, di 70.000 abitanti, \u00e8 indo/pakistana. Nel 1976 i due terzi dei bambini di Southall erano non bianchi e nel 1982 fu riferito che il 65% degli 83.000 residenti di Southall erano di origine asiatica.\nIncidenti e tensioni razziali.\nIl 2 settembre 1958, alle 7:10, un pilota di un Vickers Viking V624 (G-AIJE), appena decollato dall'aeroporto di Heathrow, rifer\u00ec di avere problemi ad un motore. Alcuni minuti dopo si schiant\u00f2 sulle case di \"Kelvin Gardens\". Era un volo cargo che trasportava motori aeronautici a Tel Aviv e non trasportava passeggeri; tuttavia, i tre membri dell'equipaggio e quattro persone a terra rimasero uccise. Uno dei sopravvissuti, il quattordicenne Brian Gibbons, venne successivamente insignito della George Medal e della Carnegie Medal per il coraggio dimostrato. L'incidente fu causato da una cattiva manutenzione e port\u00f2 al fallimento della compagnia, l'Independent Air Travel, nell'ottobre 1959.\nGli anni '70 videro tensioni razziali nell'area; nel 1976 l'adolescente Sikh Gurdip Singh Chaggar fu ucciso in un attacco razzista. Il 23 aprile 1979, Blair Peach, insegnante e attivista antirazzista, venne ucciso dopo essere stato sbattuto a terra durante una protesta contro il Fronte nazionale (NF). Un altro manifestante, Clarence Baker, cantante della band reggae \"Misty in Roots\", rimase in coma per cinque mesi. Pi\u00f9 di altri 40 - compresi 21 poliziotti - rimasero feriti e 300 dimostranti vennero arrestati.\nIl 4 luglio 1981 scoppi\u00f2 una rivolta razziale all\"'Hambrough Tavern\" a Broadway. I giovani asiatici locali credevano, erroneamente, che un concerto con i gruppi musicali The Business, The Last Resort e The 4-Skins era stato organizzato come evento di nazionalismo bianco. Peraltro il locale era stato recentemente citato in giudizio per il fatto che non consentiva l'ingresso a clienti non bianchi, e i giovani locali avevano sentito che gli skinhead, in arrivo per il concerto, avevano molestato altri giovani e donne. Pi\u00f9 di 200 skinhead erano giunti in autobus da East London, e alcuni di loro ruppero le vetrine dei negozi, scrissero e gridarono slogan neonazisti intorno all'area, mentre utilizzavano mattoni e mazze per attaccare i giovani asiatici che si erano radunati per opporsi loro. Questa fu una delle numerose rivolte di alto profilo in Gran Bretagna quell'anno.\nSebbene alcuni degli skinhead fossero sostenitori nazifascisti o del movimento britannico, tra i circa 500 spettatori dei concerti c'erano anche skinhead di sinistra, neri, punk rocker, rockabilly e giovani non affiliati. Alcuni dei circa 400 asiatici lanciarono bombe molotov e altri oggetti, e dopo cinque ore di disordini si contarono 120 feriti - tra cui 60 agenti di polizia - mentre il pub venne dato alle fiamme.\nL'incidente ferroviario di Southall si \u00e8 verificato il 19 settembre 1997 quando un treno espresso ad alta velocit\u00e0 della First Great Western, da Swansea a Londra Paddington, non rispett\u00f2 un segnale rosso, per distrazione del conducente, e si scontr\u00f2 con un treno merci appena fuori dalla stazione ferroviaria di Southall. Sette persone morirono e 139 rimasero ferite.\nStoria economica.\nNel 1936 la Quaker Oats Company costru\u00ec una fabbrica a Southall. Parte del ramo che produceva alimenti per animali domestici venne venduta a Spiller nel 1994 e il resto a Big Bear Group nel 2006. Il sito continua a produrre marchi come Sugar Puffs. Altre fabbriche di ingegneria, vernici e lavorazioni alimentari prosperarono per molti anni, principalmente lungo la ferrovia e/o il canale. Una collezione di ceramica \"Martinware\" \u00e8 in mostra presso la \"Southall Library\".\nSouthall era la sede dei \"Southall Studios\", uno dei primi studi cinematografici britannici. Svolse un ruolo storico, nella produzione cinematografica, dalla sua creazione, nel 1924, alla chiusura nel 1959. Nel 1936 un incendio distrusse lo studio, ma fu subito ricostruito e ampliato. Negli studi sono stati girati numerosi lungometraggi (molti con attori famosi o diventati famosi) e le prime serie TV di \"Colonel March of Scotland Yard\", oltre che pubblicit\u00e0 televisive e cinematografiche.\nPer circa 150 anni delle locomotive operarono al deposito di Southall. Originariamente ebbero base in un capannone della Great Western Railway, forse l'ultimo deposito di treni a vapore di Londra, sopravvissuto ai depositi di Old Oak Common e Stewarts Lane. Il capannone era accessibile dalla passerella, che copriva l'intera serie di binari, situata appena fuori dall'estremit\u00e0 orientale delle piattaforme. Il deposito \u00e8 stato successivamente utilizzato per la manutenzione della DMU e come base per il programma di elettrificazione. Attualmente il sito, ora denominato \"Southall Railway Centre\", \u00e8 utilizzato da tre gruppi indipendenti: il \"Great Western Railway Preservation Group\", \"Locomotive Services Limited\" e \"West Coast Railways\".\nIl produttore di autobus e veicoli commerciali Associated Equipment Company (AEC) aveva sede a Southall, su un sito triangolare di 25 ettari tra \"Windmill Lane\", la Great Western Main Line e la diramazione di \"Brentford Dock\". L'azienda si trasfer\u00ec l\u00ec, da Walthamstow, nel 1926 e chiuse nel 1979 dopo aver perso quote di mercato mentre faceva parte del gigantesco ma inefficiente gruppo British Leyland. Il sito era visibile ai passeggeri delle ferrovie e agli automobilisti su \"Uxbridge Road\" per i grandi cartelli che proclamavano \"AEC - Costruttori di autobus di Londra da 50 anni\".\nTra la ferrovia e il canale si trovava un'importante fabbrica che produceva gas di citt\u00e0. Nel 1932 fu costruito un grande gasometro che da allora \u00e8 stato un punto di riferimento notevole poich\u00e9 facilmente visibile da lunga distanza. Dipinte sul lato nord-est del gasometro ci sono le grandi lettere \"LH\" e una freccia per aiutare i piloti a localizzare la pista 23 dell'aeroporto di Heathrow (ora chiusa) durante gli avvicinamenti visivi. Le lettere furono dipinte, a met\u00e0 degli anni '60, dopo che un certo numero di piloti si confuse tra la pista di Heathrow e quella della vicina base militare RAF di Northolt (che ha un gasometro simile, sebbene pi\u00f9 piccolo). Northolt ha una pista molto pi\u00f9 corta e non \u00e8 adatto agli aeromobili molto grandi sebbene un Boeing 707 sia atterrato a Northolt per errore e un certo numero di altri velivoli abbiano dovuto essere avvisati, all'ultimo minuto, dal controllo del traffico aereo. Poich\u00e9 la produzione di gas di citt\u00e0 \u00e8 cessata negli anni '70, con l'arrivo del gas naturale convogliato dal Mare del Nord, gran parte del sito, di 36 ettari, \u00e8 rimasto vuoto a causa dell'accesso limitato alle strade e alle rimanenti infrastrutture del gas.\nCultura.\nDalla fine della seconda guerra mondiale, Southall \u00e8 diventato in gran parte un quartiere residenziale di persone provenienti dall'Asia meridionale, a volte noto come \"Little India\". Insieme alla sua popolazione indiana e pakistana, che proviene principalmente dal Punjab, la citt\u00e0 \u00e8 diventata pi\u00f9 recentemente anche sede di comunit\u00e0 afghane, dello Sri Lanka e somale.\nInoltre, i cartelli segnaletici nella stazione ferroviaria principale sono bilingue in inglese e Gurmukhi, uno degli alfabeti della lingua punjabi. La strada principale di Southall si chiama \"The Broadway\", mentre una zona commerciale pi\u00f9 piccola esiste a \"Old Southall\" su \"King Street\". Southall contiene una delle pi\u00f9 grandi aree commerciali dell'Asia meridionale della regione, paragonabile a Green Street, East London o Ealing Road a Wembley.\nSouthall ospita la pi\u00f9 grande comunit\u00e0 Sikh di Londra e ci sono dieci Gurdwara Sikh. Il \"Gurdwara Sri Guru Singh Sabha\", inaugurato nel 2003, \u00e8 uno dei pi\u00f9 grandi gurdwara Sikh al di fuori dell'India e ha vinto l\"Ealing Civic Society Architectural Award\" nel 2003. Ci sono due grandi templi ind\u00f9 \"Mandir\", il \"Vishnu Hindu Mandir\" su \"Lady Margaret Road\" e il \"Ram Mandir\" nell\"'Old Southall\". Ci sono pi\u00f9 di dieci chiese cristiane di cui 5 anglicane, una cattolica (Chiesa di Sant'Anselmo), una battista, una metodista e diverse pentecostali o indipendenti. Ci sono sei moschee \"Masjid\", la \"Moschea Abubakr\" situata su Southall Broadway, la \"Moschea Central Jamia Masjid\", che \u00e8 la pi\u00f9 antica, il \"Centro Islamico Jamia Masjid\", la \"Moschea del Mar Rosso sul Green e Dar al Salam\" su Norwood Road e anche la moschea \"Baithul Mukaram\" vicino a Lidil.\nLa \"Tudor Rose\" \u00e8 una discoteca e un locale che si rivolge alla locale comunit\u00e0 afro-caraibica britannica. Ha aperto come cinema nel 1910 ed \u00e8 stata convertita negli attuali locali nel 1983.\nAltro pub locale degno di nota era \"The Three Horseshoes\" a Southall Broadway, dell'architetto Nowell Parr, che ha chiuso nel 2017.\nMedia.\nCi sono due stazioni radio della comunit\u00e0 locale che servono Southall: \"Westside 89.6 FM\", concessa in licenza da Ofcom come parte della sua spinta verso servizi radiofonici basati sulla comunit\u00e0, che trasmette musica urbana ed aveva precedentemente sede a Southall (ora a Hanwell) e \"Desi Radio\" che trasmette prevalentemente in Punjabi ed \u00e8 disponibile in tutta Londra ovest su 1602 AM e DAB in tutta la Greater London. \"Sunrise Radio\", che trasmetteva per la pi\u00f9 ampia comunit\u00e0 asiatica a livello nazionale, fino a poco tempo fa aveva sede a Southall e ora si \u00e8 trasferita nella vicina Hounslow.\nSono stampati anche alcuni giornali non inglesi per la comunit\u00e0 di Southall incluso \"Des Pardes\", un giornale in lingua punjabi. Un redattore di \"Des Pardes\", Tarsem Singh Purewal, \u00e8 stato ucciso a Southall nel 1995.\nCinema e TV.\nSouthall \u00e8 stata la location principale per il film, acclamato a livello internazionale, \"Sognando Beckham\".\n\u00c8 stata anche sede del famoso pub \"Glassy Junction\", il primo pub nel Regno Unito ad accettare rupie indiane in pagamento. Il Glassy Junction ha chiuso nel 2011 e da allora \u00e8 stato sostituito da una catena di ristoranti internazionali dell'India meridionale.\n\"The Brilliant Restaurant\" \u00e8 apparso anche in TV, in \"Ramseys Best Restaurants\", ed \u00e8 stato candidato ma non \u00e8 riuscito a vincere alcun premio. Southall \u00e8 apparso anche in altri film di Bollywood, tra cui \"Patiala House\" e \"Goal!\".\nSport.\nLa squadra di calcio locale, Southall FC, ha una lunga storia, essendo stata fondata nel 1871, e ha prodotto giocatori del passato come Les Ferdinand, che ha continuato a giocare per la squadra nazionale. Dal 2018-2019, gioca nella Premier Division della Combined Counties Football League.\nDemografia.\nNel censimento del 2011, Southall \u00e8 stato registrato come avente una popolazione residente di 28.018 tra Southall Broadway e Southall Green.\nDi questi il 76,1% erano asiatici, il 9,6% neri e il 7,5% bianchi, con il restante 6,8% della popolazione divisa tra arabi e altri gruppi etnici. Il 60,1% della popolazione \u00e8 nata al di fuori del Regno Unito e dell'UE. Al censimento del 2011, il quartiere di Southall Broadway aveva la percentuale pi\u00f9 bassa di residenti britannici bianchi di qualsiasi parte del Regno Unito: 472 su 13.439 ovvero il 3,5%. Il 93,7% della popolazione di Southall Broadway era BAME (nera, asiatica e di minoranza etnica) ed era il 91,4% a Southall Green.\nIn termini di religione, l'appartenenza religiosa pi\u00f9 comune \u00e8 il Sikhismo, professato dal 35,4% della popolazione. Segue l'Islam col 24,9%, l'induismo col 18,6% e il cristianesimo col 12,9%. Solo il 2% dei residenti non professa fede, la cifra pi\u00f9 bassa riscontrata a Londra.\nIl 9,8% della popolazione \u00e8 studente e il 7,8% in pensione. Il 7% sono lavoratori autonomi. Il 53,2% sono maschi e il 46,8% femmine.."}
{"id": "8806677", "revid": "1993636", "url": "https://it.wikipedia.org/wiki?curid=8806677", "title": "Trattato di Darin", "text": "Il Trattato di Darin, o Patto di Darin, del 1915 fu firmato tra la Gran Bretagna e Abdul-Aziz Al Saud (a volte chiamato \"Ibn Saud\") sovrano dell'Emirato del Najd e di al-Ahsa', il futuro fondatore del Regno dell'Arabia Saudita nel 1932.\nFirma.\nIl trattato fu firmato a Darin, sull'isola di Tarout il 26 dicembre 1915 da Abdul-Aziz e Sir Percy Cox per conto del governo britannico.\nTermini.\nIl Trattato rese le terre della dinastia dei Saud un protettorato britannico e cerc\u00f2 di definire i suoi confini. Lo scopo britannico del trattato era quello di garantire la sovranit\u00e0 del Kuwait, del Qatar e degli Stati della Tregua. Abdul-Aziz accett\u00f2 di non attaccare i protettorati britannici, ma non si prese l'impegno di non attaccare lo Sharif della Mecca.\nInoltre, accett\u00f2 di entrare nella prima guerra mondiale in Medio Oriente contro l'Impero ottomano in qualit\u00e0 di alleato della Gran Bretagna.\nSignificato.\nIl trattato fu il primo a conferire un riconoscimento internazionale al nascente stato saudita. Inoltre, per la prima volta nella storia del Nejd, fu introdotto il concetto dei confini negoziati. L'obiettivo britannico era quello di garantire i suoi protettorati del Golfo Persico, ma il trattato ebbe la conseguenza non intenzionale di legittimare il controllo saudita nelle aree adiacenti. Il trattato fu in seguito sostituito dal Trattato di Gedda del 1927."}
{"id": "8806680", "revid": "125888691", "url": "https://it.wikipedia.org/wiki?curid=8806680", "title": "Dov'\u00e8 (software)", "text": "Dov'\u00e8 \u00e8 un'applicazione fornita da Apple, che permette di geolocalizzare il proprio iPhone, iPad e Mac. E' utilissima in caso di furto o smarrimento.\nApple ha combinato Trova il mio iPhone e Trova i miei amici in un'unica app ora chiamata Dov'\u00e8.\nI sistemi operativi con cui \u00e8 compatibile l'applicazione sono iOS, iPadOS, macOS, watchOS e con i dispositivi come gli AirPods. \nL'app Dov'\u00e8 si pu\u00f2 scaricare gratis dall'App Store.\nFunzioni.\nDov'\u00e8 permette all'utente di localizzare il proprio dispositivo Apple, visualizzandone la posizione su una mappa. Le tre azioni attivabili nell'app sono:\nStoria.\nNel 2019 Apple ha annunciato Dov'\u00e8 al WWDC. Il 19 settembre 2019 Dov'\u00e8 appare al pubblico con la versione iOS 13, iPadOS 13 e MacOS Catalina.\nA partire da iOS 14, iPadOS 14 e macOS Big Sur, \u00e8 possibile condividere notifiche basate sulla posizione.\nNel 2021 Dov'\u00e8 utilizza gli AirTag (dispositivi che tengono traccia degli oggetti personali).&lt;br&gt;Dov'\u00e8 supporta gli AirTag dalla versione iOS 14.5, iPadOS 14.5 e macOS Big Sur 11.1\nNel 2022 i pannelli dell'app Dov'\u00e8 sono diventati quattro:"}
{"id": "8806703", "revid": "827882", "url": "https://it.wikipedia.org/wiki?curid=8806703", "title": "Timballo di pasta", "text": ""}
{"id": "8806716", "revid": "123747363", "url": "https://it.wikipedia.org/wiki?curid=8806716", "title": "Campionato croato di pallamano maschile", "text": "Il campionato croato di pallamano maschile \u00e8 l'insieme dei tornei istituiti ed organizzati dalla Federazione di pallamano della Croazia.\nLa prima stagione si disput\u00f2 nel 1992; dall'origine a tutto il 2020-21 si sono tenute 30 edizioni del torneo.\nLa squadra che vanta il maggior numero di campionati vinti \u00e8 il RK Zagreb con 29 titoli: essa ha vinto tutti i campionati disputati fino ad ora.\nL'attuale squadra campione in carica \u00e8 il RK Zagreb che ha vinto l'edizione 2020-21.\nIl torneo di primo livello del campionato \u00e8 denominato Premjier Liga ed \u00e8 conosciuto come \"Paket24 Premijer Liga\" per motivi di sponsorizzazione.\nPremjier Liga.\nLa Premjier Liga \u00e8 il massimo campionato maschile e si svolge tra 16 squadre.\nSi compone di una stagione regolare in cui i club si affrontano in due girone all'italiana (Grupa A e Grupa B) con partite di andata e ritorno; successivamente le squadre classificate dal 1\u00ba al 3\u00ba posto in classifica disputano la seconda fase con un girone di sola andata per il titolo.\nLa squadra 1\u00aa classificata al termine della seconda fase \u00e8 proclamata campione di Croazia.\nLe squadre classificate dal 4\u00ba all'8\u00ba posto in classifica disputano la seconda fase con un girone di sola andata per non retrocedere."}
{"id": "8806718", "revid": "110157", "url": "https://it.wikipedia.org/wiki?curid=8806718", "title": "Martin Brimmer", "text": "Biografia.\nNacque a Roxbury, in Massachusetts l'8 giugno 1793 da Martin, un commerciante del molo, e Sarah Watson.\nBrimmer si laure\u00f2 nel 1814 e mor\u00ec il 25 aprile 1847.\nVita privata.\nMartin spos\u00f2 Harriet E Wadsworth di Geneseo, New York. Ebbero un figlio, Martin Brimmer (1829\u20131896), che fu per 26 anni presidente del Boston Museum of Fine Arts.\nCarriera politica e imprenditoriale.\nInizi\u00f2 la sua carriera lavorativa lavorando con Isaac Winslow a Long Wharf. Successivamente gest\u00ec una sala di conteggio, la \"Brimmer's Wharf\".\nBrimmer fu membro del Board of Aldermen of Boston dal 1\u00ba gennaio 1838 al 7 gennaio 1839 e della Camera dei rappresentanti del Massachusetts dal 1838 al 1839. Il 12 dicembre 1842 Brimmer fu eletto sindaco di Boston."}
{"id": "8806719", "revid": "439868", "url": "https://it.wikipedia.org/wiki?curid=8806719", "title": "Mortazavi", "text": ""}
{"id": "8806722", "revid": "729019", "url": "https://it.wikipedia.org/wiki?curid=8806722", "title": "Fibroma pendulo", "text": "Il fibroma pendulo, noto anche come \"acrochordon\" e chiamato informalmente porro, \u00e8 una lesione benigna della cute dovuta ad un'abnorme crescita di fibroblasti.\nDescrizione.\nI fibromi penduli si presentano generalmente come una massa morbida, di circa 1-5 millimetri di diametro (o pi\u00f9 grandi), iperpigmentate o dello stesso colore della pelle. La superficie pu\u00f2 presentarsi uniformamente liscia o corrugata. Possono inoltre essere sia sessili che peduncolati. Spesso si presentano in numero consistente.\nA livello microscopico si pu\u00f2 individuare una parte interna contenente tessuto fibroso ed eventuali vasi sanguigni, circondata da normali cellule dell'epidermide.\nEziologia.\nTendono a formarsi in maniera spontanea in corrispondenza di aree sottoposte a sfregamento e delle pieghe cutanee (soprattutto collo, ascella, inguine e palpebre). Si tratta di un fenomeno tipico dell'adulto: la comparsa di fibromi penduli nel bambino pu\u00f2 essere segno di una patologia sottostante, come la sindrome del nevo basocellulare (sindrome di Gorlin-Goltz).\nUna maggiore incidenza di questo tipo di fibromi \u00e8 stata rilevata nei soggetti dislipidemici, negli obesi e in persone che presentano iperglicemia e insulinoresistenza. La gravidanza sembra predisporre allo sviluppo di questo tipo di lesioni.\nLa comparsa patologica di fibromi penduli \u00e8 stata collegata ad alcune alterazioni genetiche, come la sindrome di Birt-Hogg-Dub\u00e9.\nTrattamento.\nEssendo lesioni benigne non necessitano di trattamento, che pu\u00f2 essere comunque effettuato per fini estetici o in caso di infiammazione o del strangolamento del peduncolo. I fibromi di piccoli dimensioni possono essere rimossi tramite ansa diatermica, terapia laser e/o crioterapia, mentre quelli pi\u00f9 grandi richiedono l'escissione chirurgica."}
{"id": "8806726", "revid": "767487", "url": "https://it.wikipedia.org/wiki?curid=8806726", "title": "Doricilio Moscatelli", "text": "Biografia.\nSoprannominato \"Battaglia\", era figlio dell'ingegnere Alfonso Moscatelli (?-1687), al servizio dell'ultimo duca di Mantova, Ferdinando Carlo di Gonzaga-Nevers. Con il suo progetto venne riedificata la Chiesa di San Barnaba e agli inizi del Settecento ricondusse allo stato attuale il Palazzo della Ragione, entrambi a Mantova. Nel 1723 oper\u00f2 la sistemazione di Porto Catena a Mantova e nello stesso anno provvide alla riedificazione della chiesa parrocchiale di Governolo.\nMor\u00ec nel 1739 e venne sepolto nella Basilica di Sant'Andrea a Mantova."}
{"id": "8806734", "revid": "57342", "url": "https://it.wikipedia.org/wiki?curid=8806734", "title": "Carlo Olmini", "text": ""}
{"id": "8806735", "revid": "2039709", "url": "https://it.wikipedia.org/wiki?curid=8806735", "title": "Puppebu", "text": "Puppebu \u00e8 il secondo pi\u00f9 grande insediamento dell\u2019isola norvegese di Jan Mayen (dopo Olonkinbyen). Il borgo \u00e8 costeggiato dalla Baia di Walrus. Vi risiedono, nei vari periodi, differenti \u00e9quipe di scienziati e ricercatori, composte da un massimo di 3 persone ciascuna. Nonostante l\u2019esigua popolazione, Puppebu \u00e8 collegato a Olonkinbyen tramite una piccola strada non asfaltata, chiamata Jan Mayenveien, che si snoda verso il nord dell'isola. Ogni mese una nave porta rifornimenti all\u2019insediamento, ma durante la stagione invernale ci\u00f2 risulta impossibile, poich\u00e9 nell'acqua della baia si formano grossi blocchi di ghiaccio.\nIl fuso orario del villaggio \u00e8 UTC-1, due ore indietro rispetto a quello del resto della Norvegia."}
{"id": "8806737", "revid": "599013", "url": "https://it.wikipedia.org/wiki?curid=8806737", "title": "Giacomo Fini", "text": ""}
{"id": "8806738", "revid": "439868", "url": "https://it.wikipedia.org/wiki?curid=8806738", "title": "Birgisson", "text": ""}
{"id": "8806756", "revid": "181699", "url": "https://it.wikipedia.org/wiki?curid=8806756", "title": "Paul Beiersdorf", "text": ""}
{"id": "8806757", "revid": "2056951", "url": "https://it.wikipedia.org/wiki?curid=8806757", "title": "Dreng's Ferry", "text": "Dreng's Ferry \u00e8 il nome di un villaggio immaginario situato nell'Inghilterra meridionale, in cui si svolge una buona parte delle vicende del romanzo \"Fu sera e fu mattina\" di Ken Follett, pubblicato nel 2020.\nIl nome, letteralmente \"il Traghetto di Dreng\", deriva dall'attivit\u00e0 di trasporto passeggeri da una sponda all'altra del fiume svolta, con una chiatta, da uno dei personaggi secondari del romanzo, Dreng, tra il 997 e il 1006 d.C.\nCon il succedersi degli eventi e grazie all'impegno di Edgar il Costruttore e Fratello Aldredd il Monaco, questo servizio viene affiancato e quindi soppiantato da un ponte di barche che rende pi\u00f9 spedito e agevole il transito da una parte all'altra del fiume favorendo lo sviluppo e la crescita del villaggio.\nVerso la fine del romanzo Dreng's Ferry inizia ad essere chiamata Kingsbridge, letteralmente \"Il Ponte del Re\", e diverr\u00e0 teatro della trilogia di romanzi storici, sempre di Ken Follett, I Pilastri della Terra, Mondo senza fine (Ken Follett) e La colonna di fuoco."}
{"id": "8806759", "revid": "122416019", "url": "https://it.wikipedia.org/wiki?curid=8806759", "title": "Primo Dorello", "text": "Descrisse il canale di Dorello che da lui prese il nome.\nBiografia.\nDopo essersi laureato a Roma nel 1897 con una laurea in medicina e chirurgia, inizi\u00f2 il suo lavoro presso l'Istituto di Anatomia. Negli anni successivi fino al 1922 si occup\u00f2 intensamente di questioni di anatomia umana, istologia ed embriologia. La sua pubblicazione \"Considerazioni sopra la causa della paralisi transitoria dell'abducente nei flogosi dell'orecchio medio\" nel 1905, in cui descrisse il Canale Dorello in seguito intitolato a lui. Tuttavia, la sua prima descrizione nell'anno 1859 risale a Wenceslas Gruber (1814 - 1890).\nNel 1922, Dorello divenne professore di anatomia all'Universit\u00e0 di Sassari. Nel 1926 fu nominato alla cattedra dell'Universit\u00e0 degli Studi di Perugia, dove rimase fino alla fine della sua carriera scientifica nel 1946. La sua tenuta contiene 83 pubblicazioni scientifiche. I suoi contributi alla neuroanatomia - vale a dire il canale di Dorello, sono diventati strutture importanti in vari approcci attraverso la fossa media.\nGli altri suoi straordinari interessi furono la fotografia e l'antropologia."}
{"id": "8806761", "revid": "110157", "url": "https://it.wikipedia.org/wiki?curid=8806761", "title": "Language Science Press", "text": "Language Science Press \u00e8 una casa editrice tedesca con sede a Berlino specializzata esclusivamente nella pubblicazione scientifica open access di testi di linguistica e campi limitrofi. \u00c8 stata fondata nel 2014 in un contesto di discontento generale con le pratiche commerciali delle case editrici tradizionali.\nLanguage Science Press pubblica ogni libro su un archivio centrale e su un server di distribuzione, offrendo anche servizi di stampa on-demand. Language Science Press opera secondo la licenza Creative Commons CC-BY. Fino a gennaio 2021, la casa editrice aveva pubblicato un totale di 171 libri.\nStoria.\nLanguage Science Press ha le sue radici nell\u2019iniziativa Open Access in Linguistics (OALI), avviata da Stefan M\u00fcller e alcuni dei suoi colleghi all\u2019Universit\u00e0 libera di Berlino nell\u2019agosto del 2012. All\u2019inizio, l\u2019obiettivo principale dell\u2019iniziativa consisteva nel trovare il maggior numero di sostenitori fra i membri della comunit\u00e0 linguistica internazionale.\nIn un secondo momento, Martin Haspelmath e Stefan M\u00fcller presentarono una richiesta di fondi per il progetto \u201cOpen Access Monographs in the Humanities\u201d. I fondi vennero in seguito forniti dalla Deutsche Forschungsgemeinschaft per lo sviluppo di un piano di business e per la sua realizzazione, che divenne poi la Language Science Press a partire dal 2014"}
{"id": "8806762", "revid": "212348", "url": "https://it.wikipedia.org/wiki?curid=8806762", "title": "Dhimit\u00ebr Progoni", "text": ""}
{"id": "8806763", "revid": "212348", "url": "https://it.wikipedia.org/wiki?curid=8806763", "title": "Dimitri Progoni", "text": ""}
{"id": "8806768", "revid": "729019", "url": "https://it.wikipedia.org/wiki?curid=8806768", "title": "Paul Gerson Unna", "text": "Biografia.\nPaul Gerson Unna nacque da una famiglia di medici ebrei residente ad Amburgo dal XVII secolo, figlio del medico amburghese Moritz Adolph e fratello della ritrattista Julie de Boor. Intraprese gli studi di medicina a Heidelberg, ma li interruppe per prendere parte alla guerra franco-prussiana, nella quale fu gravemente ferito. Nel 1871 riprese tali studi, per trasferirsi poi a Lipsia, e finalmente laurearsi con Heinrich Wilhelm Waldeyer a Strasburgo. La sua tesi, \"Beitr\u00e4ge zur Anatomie und Entwicklungsgeschichte der menschlichen Oberhaut und ihrer Anhangsgebilde\" (1875), sull'istologia e sulla storia evolutiva dell'epidermide umana (1876) conteneva idee e punti di vista innovativi, che in parte incontrarono critiche serrate, cosicch\u00e9 fu accettata solo dopo alcune correzioni.\nSvolse la specializzazione in dermatologia dal 1876 a Vienna, dove collabor\u00f2 tra gli altri con Ferdinand von Hebra, Moritz Kaposi und Heinrich Auspitz.\nDopo il ritorno ad Amburgo, fu impiegato dapprima nell'ambulatorio del padre, poi all'ospedale di St. Georg. La dermatologia fu il suo principale interesse. Gi\u00e0 nel 1881 apr\u00ec un ambulatorio di medicina generale e dermatologia ad Amburgo; nel 1884 fund\u00f2 una clinica dermatologica privata a Eimsb\u00fcttel, chiamata \"Dermatologicum\", dove pot\u00e9 concentrarsi completamente sulla propria specialit\u00e0. Il saggio \"Histopathologie der Hautkrankheiten\", edito nel 1884, riassume l'intera conoscenza contemporanea sulle malattie della pelle e lo rese uno tra i maggiori dermatologi dell'epoca. Descrisse patologie dermatologiche e svilupp\u00f2 nuove terapie. Tra le sue innovazioni si ricorda l'impiego dell'ittiolo, sul quale aveva relazionato nel 1882-1883 wor\u00fcber sulla rivista \"Monatsheften f\u00fcr praktische Dermatologie\", e del resorcinolo (dal 1886).\nIndag\u00f2 i processi biochimici della pelle e descrisse per primo lo strato granuloso. Nel 1894 introdusse la proiezione dello strato come metodo d'esame dermatologico.\nConi\u00f2 nel 1907 il termine cutis verticis gyrata per la patologia detta anche sindrome di Robert-Unna. Lo stesso anno fu insignito dal senato accademico amburghese del titolo di professore, e nel 1908 divenne primario della clinica universitaria di Eppendorf.\nFu stretto collaboratore del farmacista Paul Beiersdorf e dei suoi eredi. Nel 1911, insieme al chimico Isaac Lifsch\u00fctz, assistette il titolare dell'impresa omonima, Oscar Troplowitz, nello sviluppo di una crema per la pelle che, prima al mondo, fu lanciata sul mercato un anno dopo sotto il nome di Nivea, e la cui composizione \u00e8 sempre rimasta quasi immutata. Dopo la fondazione dell'Universit\u00e0 di Amburgo, nel 1919, vi fu docente e ne ottenne quindi la prima cattedra di dermatologia.\nNel 1927 descrisse per primo l'eczema seborroico.\nTre suoi figli (Karl, Paul e Georg Wilhelm) furono a loro volta dermatologi, un altro (Eugen) farmacista.\nUn monumento di granito alla sua memoria \u00e8 stato eretto al cimitero di Ohlsdorf. A Paul Gerson Unna sono inoltre intitolati un parco di Eimsb\u00fcttel e la via di Amburgo dove ha sede centrale la Beiersdorf."}
{"id": "8806769", "revid": "729019", "url": "https://it.wikipedia.org/wiki?curid=8806769", "title": "Croce di Muiredach", "text": "La Croce di Muiredach \u00e8 una c.d. \"Alta croce\" del X o forse del IX secolo, situata presso le rovine del monastero di Monasterboice, nella contea di Louth, in Irlanda. Ci sono altre due alte croci a Monasterboice; i locali distinguono la Croce di Muiredach chiamandola Croce del Sud. Si tratta del pi\u00f9 impressionante reperto di scultura irlandese altomedioevale e, in termini generali, le croci di Monasterboice sono considerate il maggior contributo irlandese alla storia della scultura europea.\nL'opera prende il nome da un'iscrizione incisa, intrecciata attorno a due gatti, sul lato ovest della sua base: \u00e8 una richiesta di preghiera per un uomo chiamato \"Muiredach\" che avrebbe commissionato la croce. Sebbene non ci sia certezza su questo personaggio, alcuni storici presumono che potrebbe essere Muiredach mac Domhnall (morto nel 923), uno degli abati pi\u00f9 celebri di Monasterboice. La croce, in arenaria, \u00e8 alta (base compresa) ed \u00e8 interamente scolpita su tutti e quattro i lati. Sono presenti pi\u00f9 di 70 scene, organizzate in pannelli, che rappresentano 124 personaggi oltre ad animali e motivi artistici celtici, in particolare intrecci e spirali. In accordo allo standard delle alte croci, il Lato est del monumento raffigura scene dell'Antico Testamento attorno alla scena centrale del \"Giudizio universale\", il lato ovest raffigura scene del Nuovo Testamento attorno alla \"Crocifissione di Ges\u00f9\" e i Lati nord e sud rappresentano scene meno figurative, ricche di motivi figurativi geometrici.\nRecentemente sono state sollevate preoccupazioni sulle condizioni della Croce di Muiredach e si \u00e8 suggerito di spostarla al coperto per preservarla dalle intemperie.\nIl monumento e il sito.\nContesto: le \"Alte croci\" d'Irlanda.\nLe c.d. \"Alte croci\" irlandesi sono icone riconosciute a livello internazionale dell'Alto Medioevo ibernico. Si trovano solitamente presso i siti delle prime chiese e possono essere sculture semplici o decorati. Servivano a una molteplicit\u00e0 di funzioni liturgiche, cerimoniali e simboliche: indicavano l'area d'un santuario cos\u00ec come la sede dei mercati. Le croci irlandesi \"pi\u00f9 grandi\" o \"classiche\" si trovano nell'abbazia di Durrow, nell'abbazia di Kells e a Monasterboice. Sono sculture decorate con pannelli con inscritti temi biblici che si pensano influenzati dalla tarda antichit\u00e0 e dal primo medioevo romano. Queste alte croci \"classiche\" costituiscono il pi\u00f9 vasto \"corpus\" di sculture bibliche d'Europa nell'ultimo quarto del I millennio d.C. Si pensa che i pannelli scolpiti siano stati originariamente dipinti, anche se oggi non sopravvivono tracce di pittura. Su queste alte croci il lato est tende a mostrare scene dell'Antico Testamento e dell'Apocalisse di Giovanni, mentre il lato ovest mostra scene del Nuovo Testamento. Le alte croci possono essere datate dalle iscrizioni che portano ed \u00e8 pertanto difficile datare la maggior parte delle alte croci spoglie/non decorate. Le prime alte croci, a Kinnity, nella contea di Offaly, sono state datate tra l'846 e l'862 d.C. Sia la croce di Muiredach sia la \"Croce delle Scritture\" a Clonmacnoise sono state datate intorno al 900-920 d.C. Si pensa che le alte croci abbiano avuto origine come versioni in pietra di croci in legno, pi\u00f9 piccole, con pannelli decorati di lamiere di bronzo. Le croci di pietra sono pertanto considerate l'ultimo stadio evolutivo delle alte croci. Si ritiene che le croci irlandesi siano derivate dalle croci di pietra della Gran Bretagna ove divennero popolari nell'VIII secolo.\nMonasterboice.\nLa Croce di Muiredach \u00e8 una delle tre alte croci superstiti di Monasterboice (in gaeilge: \"Mainistir Bhuithe\", \"monastero di Buithe\"), sito monastico fondato pare nel VI secolo da San Buithe famoso soprattutto per le sue alte croci del IX e X secolo, in particolare la Croce di Muiredach. Queste croci sono tutte fatte di arenaria e sono indicate come \"croce nord\", \"ovest\" e \"sud\". Non \u00e8 certo se si trovano nelle loro posizioni originali. La \"Croce del Sud\" \u00e8 comunemente conosciuta come \"Croce di Muiredach\" per un'iscrizione gaelica sul fondo del suo lato ovest: \", lett. \"una preghiera per Muiredach che fece fare questa croce\". Si pensa che questo Muiredach sia Muiredach mac Domhnall (morto nel 923), uno degli abati pi\u00f9 celebri di Monasterboice e al contempo abate di Armagh e Luogotenente del Regno degli U\u00ed N\u00e9ill Meridionali. C'\u00e8, tuttavia, un altro abate di nome Muiredach che mor\u00ec nell'844 e un'altra possibilit\u00e0 \u00e8 che si tratti di Muiredach mac Cathail (morto nell'867) un re il cui territorio comprendeva il sito del monastero.\nLa Croce.\nLa croce misura circa d'altezza compresa la base () ed \u00e8 realizzata in arenaria di colore giallo. Il fusto principale della croce \u00e8 ricavato da un unico blocco di arenaria; la base e la pietra di copertura in alto sono scolpite da pietre separate. La base ha la forma di una piramide tronca di quattro lati. Misura alto e in basso; si assottiglia a di in alto. L'albero principale \u00e8 rettangolare, misura alto; di in basso. si assottiglia a di in alto. La pietra pi\u00f9 in alto, o chiave di volta, \u00e8 scolpita a forma di casa, con un tetto spiovente; e ha un terminale a forma di mezzaluna a ciascuna estremit\u00e0. Si pensa che queste pietre tombali a forma di casa possano rappresentare reliquiari, che, come il Reliquiario di Monymusk, assumevano tipicamente questa forma nel cristianesimo irlandese.\nOgni pezzo della croce \u00e8 diviso in pannelli decorati con intagli. Gli intagli sono notevolmente ben conservati, tuttavia, in origine avrebbero certamente avuto dettagli molto pi\u00f9 fini. Anche cos\u00ec, alcuni dettagli su vestiti, armi e altre cose possono ancora essere chiaramente individuati. Temi biblici dominano i pannelli intagliati; anche se ci sono pezzi che presentano alcune forme geometriche e ornamenti intrecciati.\nL'archeologo irlandese del XX secolo Robert Alexander Stewart Macalister ha notato che ci sono 124 figure scolpite sui pannelli della croce, 119 delle quali mostrate in qualche forma di costume. La croce non \u00e8 dissimile da altre opere d'arte insulare dove l'artista ha rappresentato personaggi in costume contemporaneo. Tutte le figure tranne una sono raffigurate a testa scoperta. L'unico personaggio a volto coperto \u00e8 Golia che indossa un elmo conico. Generalmente i capelli sono portati tagliati in linea retta sopra la fronte, anche se in alcuni casi si \u00e8 dimostrato chiaramente riccio. Molte delle figure non hanno peli sul viso, anche se molte di loro portano baffi molto lunghi, con estremit\u00e0 pesanti che pendono fino al livello del mento. Ci sono pochissime barbe rappresentate; i soggetti raffigurati con la barba sono Adamo, Caino, Mos\u00e8 e Saul. Macalister ha ritenuto che l'artista eccelleva nei motivi geometrici e astratti che appaiono sulla croce. Sull'anello che circonda la testa della croce, ci sono 17 diversi modelli. Macalister ha affermato che i motivi geometrici rientrano in tre categorie: \"spirale\", \"intreccio\" e \"motivi a forma di chiave\".\nL'artista.\nDiversi pannelli della Croce di Muiredach presentano similitudini con la Croce di Durrow: es. i soldati che guardano la tomba nella \"Resurrezione\", la \"Mano di Dio\", i serpenti intrecciati, ecc. Possiamo quindi dedurre che queste due croci furono probabilmente scolpite dallo stesso artista. Altre croci in Irlanda hanno le stesse caratteristiche: la Croce di Kells, la Croce di Columba, la Croce di Market, quella di Castledermot, di Drumcliff, le croci di Ahenny, dell'abbazia di Moone, quelle di Tuam e infine di Dysert O 'Dea.\nConservazione.\nPreoccupazioni per la conservazione della Croce.\nRecentemente sono state sollevate preoccupazioni sulla sicurezza e la protezione della croce. Nel 2004 Barry McGahon, presidente del Monasterboice Tour Guides, ha dichiarato a un giornale irlandese che non era ben protetto; e ha suggerito che una ringhiera attorno alla croce avrebbe temporaneamente impedito alle persone di interferire con essa. McGahon ha affermato che la croce aveva iniziato a richiedere pi\u00f9 tempo per asciugarsi e che sembrava che la pioggia vi stesse filtrando. Ha aggiunto che le piogge acide e l'inquinamento da un'autostrada M1 di recente apertura avrebbero effetti negativi sulla croce. Nel 2008, Peter Harbison, professore di archeologia, ha consigliato di portarli in casa per proteggerli dagli elementi. Afferm\u00f2 che se non fossero stati cos\u00ec protetti avrebbero continuato a decadere, poich\u00e9 l'arenaria si decompone facilmente.\nProposta di patrimonio mondiale dell'UNESCO.\nIntorno al 2008 Harbison afferm\u00f2 che le croci di Monasterboice potevano probabilmente essere considerate il pi\u00f9 grande contributo dell'Irlanda alla scultura europea. Nell'aprile 2009 \"The Irish Times ha\" riferito che il governo irlandese stava per presentare un elenco di siti, tra cui Monasterboice, all'UNESCO per essere considerato patrimonio dell'umanit\u00e0.\nDescrizione.\nLato est.\nPannelli \"A\" e \"B\".\nQuesti pannelli appaiono sul lato inferiore della croce.\nBasamento.\nLa base della croce \u00e8 un tronco di piramide forato in alto per inserirvi la croce e sorreggerla. Anche se danneggiata dall'erosione nel tempo, la base presenta ancora alcuni pannelli decorati analizzabili. Se ne desumono considerazioni critiche sul miscuglio di arte carolingia ed arte celtica che traspare dall'intreccio di animali, creature ed uomini che affiorano dal basamento ed il cui significato rimane piuttosto misterioso.\nIl basamento rappresenta su ogni lato la dicotomia amore-odio. Sul lato nord, ci sono due uomini con i capelli lunghi e la barba lunga ispirati al Libro di Kells: forse un simbolo di discordia/disaccordo. Specularmente, il Lato sud presenta invece due gatti schiena-a-schiena, nella posizione che suggerisce l'amore nei leoni secondo \"Il Fisiologo\" e quindi la concordia, opposta al lato precedente. Per quanto riguarda il Lato est, contiene due animali di diverse dimensioni: il pi\u00f9 grande sembra giocare con l'orecchio del compagno mordendolo, una scena che suggerisce pi\u00f9 amore che odio e pi\u00f9 pace che guerra, anche se questi animali potrebbero essere nemici. Sul Lato ovest ci sono due gatti seduti di profilo con la testa rivolta in avanti: quello a destra tiene un uccello tra gli artigli, come se stesse per divorarlo, e i due felini potrebbero quindi rappresentare la vita e la morte, l'amore e l'odio o anche il bene e il male.\nAnalisi critica.\nStilemi decorativi celtici.\nLe decorazioni di tipo geometrico care all'arte celtica sono di tre tipologie: spirale, intreccio e motivi a forma di chiave. \nNella Croce di Muiredach:\nI temi ricorrenti sono molto spesso immaginari, con creature grottesche che molto spesso somigliano a animali mostruosi. Il disegno frontale risente chiaramente della mancanza di prospettiva.\nRaffigurazione di animali.\nAlcuni animali rappresentano i segni dello Zodiaco, una pratica insolita nella scultura irlandese, essendo pi\u00f9 un'usanza pagana e che si troverebbe di pi\u00f9 sugli architravi delle porte delle chiese normanne. Probabilmente suggerisce la volta del cielo e il mondo a cui appartiene, o forse il volo del tempo, evocando cos\u00ec la morte inevitabile e il Giudizio Universale. Alcuni segni dello zodiaco sono facilmente identificabili, come il leone, il toro, l'ariete, il sagittario (reso come met\u00e0-uomo e met\u00e0-toro) (Pannello 10) e forse il cancro sul Pannello 11. Questi animali sono intrecciati con altre figure: es. il cavaliere sul Pannello 12.\nC'\u00e8 anche l'immagine poetica d'un uccellino appollaiato sull'arpa di un menestrello. La parte sinistra del Lato est della Croce rappresenta sicuramente il Paradiso, la destra \u00e8 l'Inferno. In effetti, il canto degli uccelli spesso simboleggia il paradiso nel folclore irlandese.\nCostumi.\nPossiamo vedere nelle incisioni una scelta di vari costumi. Ci sono molti ornamenti antichi, come l'elmo conico di Golia, Cristo che indossa un lungo mantello. In effetti, personaggi importanti come santi o eroi mitologici indossano molti ornamenti (catene d'oro, pietre, spade, scettri ...) e gli abiti differiscono a seconda della classe sociale. Quindi, possiamo distinguere tra schiavi, soldati e altre personalit\u00e0. Possiamo immaginare che fosse decorato con pi\u00f9 colori, pi\u00f9 o meno ricchi a seconda dell'importanza dei personaggi. Ma il dettaglio pi\u00f9 significativo \u00e8 la rappresentazione della Spilla di Tara sul mantello di Ges\u00f9, che ricorda che questa croce \u00e8 soprattutto una croce celtica.\nArmi.\nAlcune delle armi che compaiono sulla Croce rimangono sconosciute oggi: es. il curioso coltello a forma di ascia con cui Caino uccise Abele. Questo coltello sembra una specie di ascia da potatura e ricorda la falce dell'Irlandese raffigurato da Durer in un'incisione del 1521. Quattro scanalature sul retro della lama sono indizi per dire che l'arma \u00e8 stata montata in pi\u00f9 parti. La roncola \u00e8 uno strumento abbastanza comune che ha sempre presentato una curvatura a livello della lama. In questa incisione sono rappresentati anche un corto pugnale con un pomo come manico e uno scudo circolare. Questo \u00e8 il normale equipaggiamento militare nelle figure della Croce ma nessun esempio di tali armi sembra essere sopravvissuto.\nStrumenti musicali.\nTre figure compaiono tra i santi nella scena del \"Giudizio Universale\" (Lato est, Pannello 7) sono rappresentate alla guida di un coro. La prima ha un'arpa, la seconda una tromba e la terza sembra cantare mentre cerca con il dito le parole sulla pagina di un libro. L'angelo seduto accanto al Signore nel \"Giudizio Universale\" sembra suonare una doppia tromba. Questa orchestra pu\u00f2 essere paragonata a quella eseguita ad Archattan, nel Argyll (Scozia). Qui, tre uomini in costume con cappuccio sopra la testa suonano strumenti musicali: la prima suona l'arpa, la seconda la cornamusa e la terza delle percussioni. L'arpa \u00e8 costituita da un telaio triangolare chiamato \"tavola armonica\" abbastanza piccolo da essere posizionato sulle ginocchia del musicista e un totale di 7 o 8 corde ben visibili."}
{"id": "8806770", "revid": "118399410", "url": "https://it.wikipedia.org/wiki?curid=8806770", "title": "Problema di Simon", "text": "Nella teoria della complessit\u00e0 computazionale e in quantum computing, il problema di Simon \u00e8 un problema computazionale che pu\u00f2 essere risolto in maniera esponenzialmente pi\u00f9 veloce su un computer quantistico rispetto a un computer classico (o tradizionale). Il problema di Simon incorpora l'uso di una scatola nera (black box). I problemi con la scatola nera danno agli algoritmi quantistici un vantaggio rispetto agli algoritmi classici.\nIl problema in s\u00e9 \u00e8 di poco interesse pratico perch\u00e9 ci sono poche situazioni realistiche in cui ci sia bisogno di risolvere il problema di Simon. Tuttavia, il problema \u00e8 comunque importante perch\u00e9 si pu\u00f2 dimostrare che un algoritmo quantistico pu\u00f2 risolvere questo problema in modo esponenzialmente pi\u00f9 veloce rispetto a un qualsiasi algoritmo classico conosciuto. Questo \u00e8 il primo esempio di problema computazionale che pu\u00f2 essere risolto in un tempo polinomiale su un computer quantistico.\nIl problema fu ideato da Daniel Simon nel 1994. Simon mostr\u00f2 un algoritmo quantistico, spesso detto algoritmo di Simon, che risolve il problema richiedendo esponenzialmente meno tempo computazionale (o pi\u00f9 precisamente, chiamate) rispetto al miglior algoritmo classico. Nell'algoritmo di Simon \u00e8 necessario effettuare un numero lineare di chiamate, mentre l'algoritmo classico ne necessita un numero esponenziale. Questo problema d\u00e0 una separazione dell'oracolo tra le classi di complessit\u00e0 BPP e BQP, a differenza della separazione data dall'algoritmo di Deutsch-Jozsa, che separa P e EQP. La separazione \u00e8 esponenziale (relativa a un oracolo) tra la complessit\u00e0 classica e quantistica.\nL'algoritmo di Simon fu inoltre l'ispirazione per l'algoritmo di Shor. Entrambi i problemi sono casi particolari del problema del sottogruppo nascosto abeliano, del quale sono conosciuti algoritmi quantistici efficienti.\nDescrizione del problema.\nSia data una funzione (implementata da una black box o oracolo) formula_1, che gode della propriet\u00e0 che per qualche formula_2 e per ogni formula_3, \nLo scopo \u00e8 identificare s e identificare se formula_7 o formula_8 chiamando f(x).\nQui, formula_9 classifica una funzione iniettiva (uno-a-uno). Se invece formula_8 , la funzione \u00e8 due-a-uno tale che formula_11\nIn altre parole, formula_12 \u00e8 una funzione due-a-uno tale che formula_13, per ogni formula_14 dove formula_2 \u00e8 incognita.\nScopo.\nLo scopo del problema \u00e8 ridurre il numero di chiamate alla black box per determinare \"s\" in modo esponenzialmente veloce.\nEsempio.\nPer esempio, se formula_16, allora la funzione seguente \u00e8 un esempio di una funzione che soddisfa la propriet\u00e0 gi\u00e0 menzionata:\nIn questo caso si ha la soluzione formula_17. Pu\u00f2 essere facilmente verificato che ogni output di formula_12 compare due volte, e che il prodotto XOR \"bitwise\" tra le due stringhe di input corrispondenti a un qualsiasi output \u00e8 pari a formula_17. \nPer esempio, le stringhe di input formula_20 e formula_21 sono entrambi mappati (da formula_12) allo stesso output formula_23, ovvero formula_24 e formula_25. Se si applica XOR a 010 e 100 si ottiene 110, ovvero formula_26 La stringa formula_27 pu\u00f2 anche essere verificata usando stringhe di input 001 e 111 che sono entrambi mappati (da f) alla stessa stringa di input 010. Anche se si applica XOR a 001 e 111, si ottiene 110, ovvero formula_28. Questo d\u00e0 la stessa soluzione formula_27 risolta prima.\nIn questo esempio la funzione \u00e8 di fatto due-a-uno dove formula_30.\nDato che formula_31, si pu\u00f2 riscrivere il coefficiente formula_32 come segue:\nDifficolt\u00e0 del problema.\nIntuitivamente, questo \u00e8 un problema molto difficile da risolvere in modo \"classico\". L'intuizione dietro alla difficolt\u00e0 \u00e8 ragionevolmente semplice: se si vuole risolvere il problema classicamente, serve trovare due diversi input formula_33 e formula_34 per cui formula_4. Non c'\u00e8 necessariamente una struttura nella funzione formula_12 che potrebbero aiutare a trovare due input del genere: pi\u00f9 nello specifico, \u00e8 possibile scoprire qualcosa di formula_12 (o cosa fa) solo quando, per due diversi input si ottiene lo stesso output. In ogni caso, bisognerebbe prendere formula_38 diversi input prima che sia probabile trovare una coppia che viene mappata da formula_39 allo stesso output, come per il paradosso del compleanno. Siccome, classicamente per trovare s con una certezza del 100% servirebbe controllare fino a formula_40 input, il problema di Simon cerca di trovare s usando molte meno chiamate del metodo classico.\nPanoramica dell'algoritmo.\nIdea.\nL'idea dietro all'algoritmo di Simon \u00e8 \"sondare\" (o \"campionare\") un circuito quantistico (si veda la figura sotto) \"abbastanza volte\" per trovare formula_41 stringhe a \"n\"-bit linearmente indipendenti, cio\u00e8\ntali che le seguenti equazioni sono soddisfatte\ndove formula_44 \u00e8 il prodotto scalare modulo 2; vale a dire, formula_45 dove formula_46, per formula_47 e per formula_48.\nAllora, questo sistema lineare contiene formula_49 equazioni lineari in formula_50 incognite (cio\u00e8 i bit di formula_51), e lo scopo \u00e8 risolvere per ottenere formula_52, e formula_52 \u00e8 fissato per una data funzione formula_12. Non c'\u00e8 sempre una (unica) soluzione.\nCircuito quantistico.\nIl circuito quantistico (in figura) \u00e8 l'implementazione (e visualizzazione) della parte quantistica dell'algoritmo di Simon. \nPer prima cosa si prepara uno stato quantistico di tutti zero (facilmente fattibile). Lo stato formula_55 rappresenta formula_56 dove formula_57 \u00e8 il numero di qubit. Met\u00e0 di questo stato viene quindi trasformato con una porta di Hadamard. Il risultato \u00e8 quindi mandato nell'oracolo (o \"black box\"), che sa come calcolare formula_12. L'operatore formula_59 agisce sui due registri come formula_60. Dopo di ci\u00f2, parte dell'output prodotta dall'oracolo \u00e8 trasformata usando un'altra trasformata di Hadamard. Infine, viene fatta una misura sul risultante stato quantistico. Durante questa misura si recuperano le stringhe a n bit, formula_61, menzionate nella precedente sezione.\nL'algoritmo di Simon pu\u00f2 essere pensato come un algoritmo iterativo, che fa uso di un circuito quantistico, seguito da un algoritmo (possibilmente) classico per trovare la soluzione di un sistema lineare di equazioni.\nAlgoritmo di Simon.\nInput.\nL'algoritmo di Simon inizia con l'input formula_62, dove formula_63 \u00e8 lo stato quantistico con formula_50 zeri. \nEsempio.\nAd esempio, per formula_69, l'input iniziale \u00e8 \nPrima trasformazione di Hadamard.\nPer prima cosa, l'input viene trasformato con una trasformata di Hadamard. Specificamente, la trasformata di Hadamard formula_71 (il prodotto tensoriale pu\u00f2 essere applicato anche a matrici) viene applicata ai primi formula_50 qubit, cio\u00e8 allo stato \"parziale\" formula_63, cos\u00ec lo stato dopo questa operazione risulta essere\ndove formula_75 denota una stringa a n bit (cio\u00e8 la somma \u00e8 su tutte le stringhe a n bit). Il termine formula_76 pu\u00f2 essere raccolto fuori dalla sommatoria perch\u00e9 non dipende da formula_33, e formula_78. \nEsempio.\nSi supponga (ancora) formula_69, allora l'input \u00e8 formula_80 e la trasformata di Hadamard formula_81 \u00e8\nSe si applica formula_83 al primo formula_84, cio\u00e8 allo stato \nsi ottiene\nPer ottenere lo stato composto, si fa il prodotto tensore di formula_87 con formula_88, ossia\nOracolo.\nSi chiama ora l'oracolo o la black box (formula_59 in figura) per calcolare la funzione formula_12 sull'input trasformato formula_92, per ottenere lo stato\nSeconda trasformazione di Hadamard.\nSi applica poi nuovamente la trasformata di formula_71 agli stati dei primi formula_50 qubit dello stato formula_96, e si ha\ndove formula_98 pu\u00f2 essere o formula_99 o formula_100, a seconda di formula_101, dove formula_102, per formula_103. Quindi, ad esempio, se formula_104 e formula_105, allora formula_106, che \u00e8 pari, quindi in questo caso, formula_107; formula_108 \u00e8 sempre un numero non negativo.\nOra si riscriva lo stato\ncome segue:\nMisura.\nDopo aver effettuato tutte le operazioni di cui sopra, bisogna effettua una misura.\nCi sono ora due casi possibili da analizzare separatamente \nPrimo caso.\nSi analizzi il caso in cui formula_111, il che significa che formula_12 \u00e8 uno-a-uno (iniettiva).\nLo stato prima della misura \u00e8\nOra, la probabilit\u00e0 che la misura dia una qualsiasi stringa formula_117 \u00e8\nQuesto segue dal fatto che\nperch\u00e9 i due vettori differiscono solo nell'ordinamento delle loro componenti, dato che formula_12 \u00e8 iniettiva.\nIl valore del membro di destra vale semplicemente\nPertanto, quando formula_111, l'esito della misura \u00e8 semplicemente una stringa a n bit uniformemente distribuita.\nSecondo caso.\nSi analizzi ora il caso in cui formula_112, dove formula_113. In questo caso, formula_12 \u00e8 una funzione due-a-uno, cio\u00e8 ci sono due input che vengono mappati da formula_12 allo stesso output.\nL'analisi effettuata nel prima \u00e8 ancora valida: la probabilit\u00e0 di misurare una qualsiasi stringa formula_127 pu\u00f2 essere ancora rappresentata da\nTuttavia, in questo secondo caso, \u00e8 necessario capire quale sia il valore di formula_129. \nSia formula_130, l'insieme immagine di formula_12. Sia formula_132 (un certo output della funzione), allora per ogni formula_133, c'\u00e8 una e una sola formula_134, tale che formula_135; inoltre si ha che formula_136, che \u00e8 equivalente a formula_31. \nQuindi, si ha\nDato che formula_139, si pu\u00f2 ancora riscrivere come\nOra, se formula_141 \u00e8 dispari, allora formula_142. Allora,\nIn definitiva, formula_129 pu\u00f2 essere scritta come\nNumero dispari.\nSe, invece, formula_146 \u00e8 pari, allora formula_147. In questo caso, \nDi conseguenza si ha\nDato che formula_150, non si misurer\u00e0 mai nessuna stringa formula_151. Si ha \"interferenza distruttiva.\" \nNumero pari.\nQuindi si ha\nSi tratta del caso di \"interferenza costruttiva\",\nQuindi, per riassumere, in questo caso si hanno le seguenti probabilit\u00e0\nElaborazione classica.\nFacendo girare il circuito, risultano due casi: \nPerci\u00f2, in ambo i casi i risultati della misura danno formula_117 che soddisfa formula_164, e la distribuzione \u00e8 uniforme su tutte le stringhe che soddisfano questa condizione.\nSi hanno informazioni a sufficienza per determinare formula_52? S\u00ec, a patto che il processo sia ripetuto molte volte. Nello specifico, se il processo sopra viene ripetuto formula_49 volte, si ottengono formula_49 stringhe formula_168, tali che \nQuesto \u00e8 un sistema di formula_49 equazioni lineari in formula_50 incognite (cio\u00e8 i bit di formula_52), e lo scopo \u00e8 risolverlo per ottenere formula_52. Si noti che ognuna delle formula_168 che si ottengono dalle misura \u00e8, naturalmente, l'esito di una misura, quindi \u00e8 conosciuta.\nSi otterr\u00e0 una unica soluzione non nulla formula_52 se formula_168 sono linearmente indipendenti. La probabilit\u00e0 che formula_177 siano linearmente indipendente \u00e8 almeno\nSe sono linearmente indipendenti, si pu\u00f2 risolvere il sistema e trovare una candidata per la soluzione formula_179 e verificare che formula_180. Se formula_180, allora formula_182 e il problema \u00e8 risolto. Se formula_183, deve essere formula_7. Se cos\u00ec non fosse, l'unica soluzione non nulla delle equazioni lineari sarebbe stata formula_52). Ad ogni modo, con l'indipendenza lineare delle equazioni, si pu\u00f2 risolvere il problema.\nComplessit\u00e0.\nL'algoritmo di Simon necessita di formula_186 chiamate all'oracolo, mentre un algoritmo classico ne necessita almeno formula_187. Si sa anche che l'algoritmo di Simon \u00e8 ottimale, nel senso che ogni altro algoritmo quantistico che risolve questo problema necessiter\u00e0 di formula_188 chiamate."}
{"id": "8806773", "revid": "287204", "url": "https://it.wikipedia.org/wiki?curid=8806773", "title": "Ludagun", "text": "Il ludagun (cinese semplificato: \u9a74\u6253\u6eda; cinese tradizionale: \u9a62\u6253\u6efe; pinyin: l\u01d8 d\u01ce g\u01d4n) \u00e8 uno spuntino tradizionale cinese, originario della Manciuria, in seguito diventato famoso a Pechino.\nOrigini.\nLe origini del ludagun si trovano in un racconto popolare. Secondo esso durante la Dinastia Qing l'imperatrice vedova Cixi, stanca del cibo imperiale, chiese allo chef reale di cucinare qualcosa di nuovo. Dopo una lunga riflessione, lo chef decise di preparare un piatto utilizzando riso appiccicoso e pasta di fagioli. Quando lo chef fin\u00ec di cucinare, un giovane lasci\u00f2 cadere con noncuranza il piatto nella farina di soia, ma non avendo tempo per rifarlo lo chef lo serv\u00ec in questo modo a Cixi. Nonostante l'imprevisto, l'imperatrice elogi\u00f2 il piatto.\nIngredienti.\nLudagun moderno.\nGli ingredienti principali sono la farina di riso appiccicosa, la pasta di fagioli rossi e la farina di soia. La ricetta varia a seconda delle regioni. La farina di riso appiccicosa viene prima mescolata con acqua calda fino a ottenere un impasto, quindi dopo essere stata cotta a vapore, viene modellata in una lunga striscia che viene ricoperta di pasta di fagioli rossi e poi di farina di soia.\nLudagun tradizionale.\nA differenza di quello moderno, nel ripieno di un ludagun tradizionale c'\u00e8 lo sciroppo di zucchero di canna invece della pasta di fagioli rossi. La ricetta per fare un ludagun tradizionale \u00e8 stata documentata da Zhang Jiangcai (cinese semplificato:\u5f20\u6c5f \u88c1) in \"Popular Food and Goods in Yenching\" (cinese semplificato: \u300a\u71d5\u4eac \u6c11\u95f4 \u98df \u8d27 \u53f2\u6599\u300b).\nUna ricetta simile \u00e8 documentata anche in una poesia chiamata \"Ludagun\" (cinese semplificato: \u300a\u5317\u5e73 \u6c11\u4fd7 \u7c7b \u5f81\u300b)."}
{"id": "8806774", "revid": "57342", "url": "https://it.wikipedia.org/wiki?curid=8806774", "title": "Gianfranco Rossinovich", "text": "Biografia.\nFiglio di un ferroviere veneziano licenziato per sovversione antifascista e costretto a trasferirsi a Sesto San Giovanni dove ottiene un'occupazione, Rossinovich nasce nella provincia milanese, primo di due figli. Entrambi i genitori erano attivisti e frequentavano gruppi clandestini di lotta. Influenzato dall'ambiente sociale che frequenta dalla nascita, dopo la firma dell'Armistizio, licenziato dalla Ercole Marelli dove lavorava come operaio, nel 1943 partecipa adolescente alla lotta di Resistenza in collegamento con le Brigate Garibaldi.\nRiassunto al termine della guerra alla Marelli viene nuovamente licenziato per attivit\u00e0 sindacale. Iscritto dal 1945 al Partito Comunista, nel 1950 frequenta la scuola di formazione politica diventando sindacalista e capogruppo nel consiglio comunale di Sesto San Giovanni.\nNegli anni ottanta ricopre il ruolo di amministratore delegato della Aem."}
{"id": "8806789", "revid": "466539", "url": "https://it.wikipedia.org/wiki?curid=8806789", "title": "Editorial Maucci", "text": "Casa Editrice Maucci o Editorial Maucci \u00e8 una casa editrice fondata nel 1892 a Barcellona, Spagna, dall\u2019Italiano Emanuele Maucci (Battistini). La casa fu protagonista nei primi decenni del ventesimo secolo di una formidabile espansione, nonch\u00e9 di uno straordinario successo in tutti i paesi ispano-americani.\nIl fondatore Emanuele Maucci.\nLa vita.\nEmanuele Maucci nasce nel 1850 a Parana, frazione di Mulazzo (MS) da Domenico e Brigida Battistini. Rimasto orfano del padre, venditore ambulante in Francia, si dedica anch\u2019egli, giovanissimo, al commercio, vendendo per\u00f2 libri, secondo una consolidata tradizione locale. Nel 1868 tenta l\u2019avventura in Argentina, sbarcando a Buenos Aires, dove lo attende lo zio Giacomo, partito da Parana 15 anni prima. In Argentina, a Citt\u00e0 della Plata svolge ogni tipo di lavoro, da operaio nella costruzione di strade e ferrovie a venditore ambulante di libri. \nNel 1872, attratto dalle favorevoli condizioni offerte dal governo di Domingo Faustino Sarmiento, ritorna a Buenos Aires. L\u00ec apre in Plaza Lavalle la prima libreria della citt\u00e0 e ottiene un buon successo; lo affiancano numerosi cugini e fratelli. Lasciata l'attivit\u00e0 a uno di questi, il cugino Giacomo, nel 1885, dopo un breve rientro in Italia, si trasferisce a Barcellona. L\u00ec apre un deposito di libri e inizia la sua attivit\u00e0 di editore. \nForse a causa della forte concorrenza delle case editrici spagnole, intorno al 1889 si sposta in Messico. A Citt\u00e0 del Messico apre un nuovo negozio di libri e lavora come libraio ed editore. Nel 1892 lascia l\u2019impresa nelle mani del cognato e cugino Alessandro e con un nuovo trasferimento a Barcellona d\u00e0 inizio alla terza fase, decisamente espansiva, della sua attivit\u00e0. Muore a Barcellona nel 1937 e viene sepolto nel cimitero monumentale di Montju\u00efc. \nLa tradizione dei librai lunigianensi.\nLa Lunigiana, e in particolare i paesi di Montereggio, Parana e Mulazzo, a partire dai primi anni dell'Ottocento fu il punto di partenza di un tipo particolare di emigrazione. Spinti dalla necessit\u00e0 di sopravvivere ad una terra povera e avara di occasioni, i pi\u00f9 intraprendenti abitanti di quei luoghi si dedicarono all\u2019attivit\u00e0 dapprima di braccianti, poi di venditori ambulanti, dirigendosi verso il nord Italia, ma spesso anche varcando le Alpi verso Parigi e la Francia. Dal piccolo commercio di prodotti locali si pass\u00f2 in un primo momento alla vendita di pietre per affilare arnesi da taglio (particolarmente richieste nelle zone agricole del Bresciano o del Veneto); in seguito si prefer\u00ec offrire libri, almanacchi, lunari, piccole pubblicazioni, libretti di devozione, che potevano essere acquistate con pochi spiccioli e proposte, andando di cascina in cascina, di paese in paese, sempre a prezzi competitivi. \nPur non sapendo spesso n\u00e9 leggere n\u00e9 scrivere, i venditori ambulanti lunigianensi riuscirono a captare e interpretare il gusto del pubblico, tanto da venire interpellati dagli stessi editori dai quali compravano fondi di magazzino e romanzi popolari (I reali di Francia, Il Guerin Meschino, Bertoldo, Bertoldino e Cacasenno, le poesie del Giusti e altri del genere). Nella loro attivit\u00e0 girovaga, venuti a contatto con esponenti della Carboneria e con seguaci delle idee mazziniane, si occuparono sporadicamente anche della vendita di opuscoli e libelli rivoluzionari (stampati per lo pi\u00f9 in Svizzera) nello Stato Lombardo Veneto, senza tuttavia entrare a far parte della rete cospiratrice. \nLa vendita itinerante presentava vantaggi, quali la libert\u00e0 di determinare le zone di vendita e i costi ridotti, ma si svolgeva all\u2019aperto, spesso sotto le intemperie, col pericolo di perdere la merce e la fatica di spostarla da un luogo all\u2019altro. Si allestirono cos\u00ec dei banchi stabili o bancarelle nei luoghi pi\u00f9 centrali e frequentati di molte citt\u00e0, bancarelle che presto si trasformarono in librerie vere e proprie ed in catene di librerie, gestite da intere generazioni delle famiglie di origine lunigianense come i Tarantola, i Fogola, i Ghelfi, i Maucci, e i Bertoni. \nIn ossequio a questa tradizione nel 1952 venne istituito a Pontremoli (il pi\u00f9 importante centro della Lunigiana) il Premio Bancarella, gestito interamente dai librai.\nContesto.\nL'attivit\u00e0 dell'Editorial Maucci si colloca alla fine del diciannovesimo secolo. Dopo l\u2019Esposizione Internazionale del 1888 e fino a quella del 1929, Barcellona visse un clima di attivismo e di prosperit\u00e0 economica. La fine del periodo coloniale aveva riportato in patria le grandi ricchezze degli emigranti spagnoli creando una borghesia decisa a modernizzare il paese e propensa ad investire in istruzione e attivit\u00e0 artistico-ricreative, intenzionata a realizzare il recupero dell\u2019identit\u00e0 e della cultura catalane. \nParallelamente, la seconda rivoluzione industriale aveva richiamato dalle campagne masse sociali ambiziose e determinate a migliorare la loro situazione economica anche attraverso la ricerca di una migliore educazione. La confluenza di interessi letterari, linguistici, culturali, ideologici e commerciali, unitamente alle tendenze politiche separatistiche e anarchiche, contribu\u00ec a creare uno spazio favorevole per lo sviluppo di nuove case editrici di tipo non convenzionale e un clima accogliente verso ogni tipo di pubblicazione o rivista.\nL'espansione.\nA partire dal 1892, suo anno di nascita, la Casa Editor\u00ecal Maucci conosce uno sviluppo rapido e considerevole. Nel 1901, quando viene inaugurata una nuova sede in Calle Mallorca (una strada del distretto di Eixample a Barcellona), una rivista del ramo descrive minuziosamente le capacit\u00e0 dell\u2019azienda e a sua forza produttiva: circa 300 opere pubblicate tra traduzioni e originali, per un totale di 400 volumi diversi, produzione annuale che si calcola in un milione di volumi da una peseta, 240.000 libri a trimestre o 80.000 mensili. Di questa produzione un terzo \u00e8 riservato alla penisola iberica, il resto si divide tra America Latina e Filippine. \nTrent\u2019anni pi\u00f9 tardi la casa era cresciuta ulteriormente. Aveva acquistato una linotipia, una delle prime introdotte in Catalogna, aperto una succursale a Madrid e ampliato le dimensioni del corpo della fabbrica che occupava ora circa 4000 metri quadrati e si era dotata di una propria officina grafica. I 300 titoli del 1901 si erano moltiplicati e includevano quelli delle case editrici assorbite, la M. Dom\u00e8nech e la Henrich y Cia. In Particolare, incorporando la Dom\u00e9nech l'editoriale aveva assunto la prestigiosa collezione Artes y Letras\nLa fortuna.\nFin dal primo momento la produzione della Casa Editorial Maucci si bas\u00f2 sulla decisione di stampare due tipi di libro, a seconda del pubblico cui era destinato: un libro ben rilegato, stampato su carta di buona qualit\u00e0, con impaginazione attraente destinato a biblioteche private e pubbliche, ed un prodotto modesto, spesso stampato su carta da giornale, pensato per lettori con risorse economiche limitate, formato ridotto e prezzo decisamente pi\u00f9 basso, compensato da larghe tirature. \nLe nuove tecniche di stampa rendevano fondamentali le illustrazioni, in genere tre in bianco e nero nei punti salienti del libro e una colorata, accattivante come copertina. La loro presenza rendeva pi\u00f9 semplice e pi\u00f9 comprensibile la lettura. Attraenti e colorate erano anche le locandine che in formato pi\u00f9 grande riprendevano le copertine dei libri in vendita, sapientemente esposte nelle vetrine delle librerie. Altra trovata pubblicitaria consisteva nell\u2019annunciare l\u2019imminente pubblicazione di un libro tramite piccoli trafiletti su giornali e riviste o all\u2019interno dei testi gi\u00e0 editi. \nOltre a questa intuizione di partenza, la Casa Editrice seppe guadagnarsi il sostegno ufficiale delle agenzie governative e l\u2019appoggio della borghesia catalana, con una politica aperta all\u2019innovazione tecnologica. \nTuttavia la grande fortuna della Casa Editorial Maucci sta nell\u2019aver intercettato e dato una risposta alla grande richiesta, nei paesi delle ex colonie americane, di libri pubblicati in spagnolo. In questo fu fondamentale la capillare rete commerciale delle filiali nelle Americhe (Argentina, Messico, Per\u00f9, Cuba, Uruguay), tutte gestite da fratelli, cugini, nipoti (Luigi, Carlo, Battista, Giacomo, Alessandro), in grado non solo di distribuire ma di stampare a loro volta in paesi in cui le case editrici erano rarissime o inesistenti. Sulla copertina del libro \"Historia negra\" di Juan de Urquia pubblicato nel 1899 compaiono per esempio distintamente le diciture Casa Editorial Maucci: Barcelona, Maucci Hermanos: Buenos Aires e Maucci Hermanos: M\u00e8xico.\nLa produzione.\nGli ultimi cataloghi della Casa Editorial Maucci (1931-1935) mostrano circa 2500 titoli di un migliaio di autori, distribuiti in una quarantina di collane, tutte in castigliano. \nPrevalgono per tre quarti le opere di narrativa; il resto copre le tematiche pi\u00f9 eterogenee. Spiccano filosofia e sociologia, di difficile gestione dal punto di vista ideologico, con collane che riprendono teorie anarchico-libertarie (Reclus, Marx, Kropotkin, Proudhon), classici del libero pensiero come Voltaire e Diderot, dottrine sociali avanzate (Stuart Mill, Herbert Spencer. Non mancano collane su medicina, magia, bianca e nera, spiritismo, occultismo, materiale scolastico e libri universitari, dizionari e persino testi di divulgazione sessuale (Biblioteca Verde). Tra le collane di maggior successo ci sono quelle intitolate \"Grandes maestros\" e \"Grandes Pensatores\", che comprendevano i classici della letteratura europea, da Cervantes a Shakespeare a Stevenson. da Dostoievski e Tolstoi a Dumas, Flaubert, Zola.\nTra gli italiani i pi\u00f9 pubblicati furono Dante, Boccaccio, De Amicis, Fogazzaro, Motta e Salgari. Il record di pubblicazioni (138) spetta per\u00f2 a Carolina Invernizio, regina del romanzo d'appendice italiano. \nIn catalogo sono presenti anche quattro collane di teatro, delle quali la pi\u00f9 importante, \"Teatro Mundial\" , comprende circa 200 titoli. \nIl nucleo pi\u00f9 consistente, con centinaia e centinaia di opere, \u00e8 rappresentato dal romanzo o \"novela\", nelle sue articolazioni:\nLe traduzioni.\nLe traduzioni delle opere straniere erano il punto debole di molte case editrici dell\u2019epoca. Risultavano spesso poco curate, frettolose e mal retribuite. Spesso, per esigenze di spazio venivano pubblicate opere lacunose e incomplete. La Casa Editorial Maucci non sfugge a questa accusa da parte della critica contemporanea, ma accanto a traduttori mediocri si avvale anche dei migliori, scrittori e intellettuali dell\u2019epoca come Carmen de Burgos (che tradusse molte opere di Salgari), Ramon Maria del Valle Incl\u00e0n (che tradusse opere di Matilde Serao e Alessandro Dumas), Leopoldo Alas, (che tradusse Zola), Augusto Riera (D'Annunzio, De Amicis, Tolstoi).\nPrincipali successi editoriali.\nUna delle opere che ogni anno otteneva grande successo tra i lettori era \"l\u2019Almanacco Illustrato Ispano-Americano\", una raccolta di articoli e accattivanti illustrazioni, mentre grandissima diffusione, a giudicare dal numero di ristampe e di copie ancora in circolazione ebbero le raccolte o antologie di poesie destinate al mercato delle ex colonie. Queste, dette \"Parnasos\", che potevano avere carattere nazionale (parnaso argentino, cileno ecc...) o globale, raggruppavano poesie di autori giovani, poco noti, che difficilmente riuscivano a conquistare la fiducia degli editori. \nPer i \"Parnasos\" nNon esisteva un solo modello codificato: alcuni erano esteticamente ricercati altri venivano stampati su carta da giornale. Per la maggior parte erano comunque tascabili con disegni floreali o bucolici sulla copertina. Spesso recavano un prologo che ne esaltava la novit\u00e0 o le difficolt\u00e0 affrontate nel diffondere una poetica alternativa alla tradizione.\nTemi trattati nei \"Parnasos\".\nI temi trattati esaltavano la libert\u00e0 e l\u2019unit\u00e0 delle nuove repubbliche americane. Pubblicati a partire dalla prima decade del ventesimo secolo vennero presto a contrapporsi all\u2019opera del famoso studioso spagnolo Marcelino Men\u00e9ndez Pelayo \"Antologia de Poetas hispano-americanos\" (Madrid 1883-1895), commissionata in occasione del IV centenario della scoperta dell\u2019America. Marcelino Men\u00e9ndez Pelayo ribadiva la superiorit\u00e0 degli autori spagnoli, esprimeva giudizi caustici e spezzanti nei confronti dei giovani poeti repubblicani e delle loro nuove correnti poetiche-estetiche. I \"Parnasos\" rappresentarono l\u2019io lirico di poeti di 20 nazioni, Antille, Argentina, Bolivia, Brasile, Centroamerica, Cile, Costa Rica, Equador, Cuba, Filippine, Guatemala, Messico, Nicaragua, Panama, Per\u00f9, Puerto Rico, Repubblica Dominicana, El Salvador, Uruguay, Venezuela.\nRiconoscimenti.\nLa Casa Editorial Maucci godette di molta considerazione presso i contemporanei. Un articolo pubblicato sul \"Correo de los libros\" del 25 maggio 1937, in occasione della morte di Emanuele Maucci, afferma che la casa editrice, presente a Barcellona da parecchi lustri, non necessita encomi o presentazioni, perch\u00e9 da tutti conosciuta, in tutta la Spagna e l\u2019America; riconosce al defunto il ruolo fondamentale di divulgatore e promotore della cultura tra le masse, grazie alla democratizzazione del sapere garantita dai libri economici. Dalla dicitura riportata su molti dei libri stampati si apprende che la Casa Editorial Maucci venne insignita di numeros premi: medaglia d\u2019oro alle esposizioni di Vienna del 1903, di Madrid e Budapest nel 1907, Londra, e Parigi nel 1913, Buenos Aires nel 1910. La \"Maucci Hermanos messicana\" ricevette nel 1900 la medaglia d\u2019oro dell\u2019Ateneo di Lima e La casa \"Editora Maucci Hermanos Buenos Aires\" ottenne la medaglia d\u2019argento alla Esposizione di Torino del 1911.\nCritiche.\nTra gli studiosi contemporanei che esprimono invece critiche negative si distingue il bibliografo Antoni Palau i Dulcet, che nel suo \"Memoires d\u2019un libbreter Catal\u00f2\" del 1935 non perdona la pubblicazione della collana dei 138 romanzi di Carolina Invernizio, ritenendola letteratura di serie B, destinata a un pubblico incolto e destinato a rimanere tale. Altre critiche si riferiscono a traduzioni carenti o mettono sotto accusa le copertine di dubbio gusto, volgari e allusive atte a sedurre e monopolizzare i lettori.\nPeriodo finale.\nLa morte del fondatore, nel 1937 coincise con la fine della fortuna della casa editrice. Negli anni della guerra civile fu confiscata e occupata, prima dalle forze franchiste, poi dall'editoria anarchica Tierra y Libertad. Gli eredi Maucci ne recuperarono la propriet\u00e0 solo nel 1939 e ne proseguirono l\u2019attivit\u00e0 in forma ridotta, stampando e rieditando opere in catalogo fino al 1960 circa."}
{"id": "8806791", "revid": "1226", "url": "https://it.wikipedia.org/wiki?curid=8806791", "title": "Johann Beckmann", "text": "Biografia.\nNacque il 4 giugno 1739 a Hoya ad Hannover, dove suo padre era direttore delle poste ed esattore delle tasse. Studi\u00f2 presso la citt\u00e0 di Stade e all'universit\u00e0 di Gottinga, in quest'ultima studi\u00f2 teologia, matematica, fisica, storia naturale, finanza e amministrazione pubblica. Dopo aver completato gli studi, nel 1762 fece un viaggio di studio attraverso Braunschweig e la Repubblica olandese visitando miniere, fabbriche, musei di storia naturale, collezioni private e universit\u00e0, dove entr\u00f2 in contatto con il corpo docente.\nLa morte della madre, nel 1762, lo priv\u00f2 dei suoi mezzi di sostentamento e nel 1763 and\u00f2, su invito del parroco della comunit\u00e0 luterana, Anton Friedrich B\u00fcsching, fondatore del moderno metodo storico statistico della geografia, ad insegnare storia naturale nella liceo luterano di St. Petrischule a San Pietroburgo in Russia. Abbandon\u00f2 questo incarico nel 1765 e viaggi\u00f2 in Danimarca e Svezia tra il 1765 e il 1766, dove studi\u00f2 i metodi di lavoro delle miniere, delle fabbriche e delle fonderie, nonch\u00e9 le collezioni d'arte e di storia naturale. Fece la conoscenza di Linneo a Uppsala. Il suo diario di viaggio fu pubblicato a Uppsala nel 1911 con il titolo \"Schwedische Reise in den Jahren 1765-1766\". Nel 1766 fu nominato professore straordinario di filosofia a Gottinga. Tenne, inoltre, conferenze sull'economia politica e domestica e nel 1768 fond\u00f2 un giardino botanico sui principi di Linneo. Tale fu il suo successo che nel 1770 fu nominato professore ordinario.\nAveva l'abitudine di portare i suoi studenti nei laboratori, in modo che potessero acquisire una conoscenza pratica oltre che teorica dei diversi processi e mestieri. Mentre era cos\u00ec impegnato, decise di scrivere la storia della condizione esistente di ciascuna delle arti e delle scienze su cui teneva lezioni. Se anche con perizia, l'ardore di Beckmann non fu in grado di superare la quantit\u00e0 di studio necessaria per questo compito. Quindi limit\u00f2 la sua attenzione a diverse arti e mestieri pratici; a queste fatiche si deve il suo \"Beitr\u00e4ge zur Geschichte der Erfindungen\" (1780-1805), tradotto in inglese come \"History of Inventions\" (1797, quarta edizione 1846), opera in cui mette in relazione l'origine, la storia e la condizione recente delle varie macchine, utensili, ecc., impiegati nel commercio e per scopi domestici. Questo lavoro sancisce Beckmann come fondatore della tecnologia scientifica, termine che fu il primo ad usare nel 1772.\nL'approccio di Beckmann fu quello di uno studioso illuminista, e i suoi scritti analitici sulla tecnologia rispecchiano il lavoro di Diderot e il rigore dell\"'Encyclop\u00e9die\" e delle \"Descriptions des arts et m\u00e9tiers\". Venne ispirato dal lavoro tassonomico di Linneo e dalla \"Bibliothtecae\" di Albrecht von Haller. Niente di simile era stato prodotto in inglese a quel tempo. Fu il primo a scrivere resoconti storici e critici delle tecniche di artigianato e manifattura e pubblicare classificazioni di tecniche. Il suo obiettivo era produrre un'indagine che fungesse da modello agli altri per utili miglioramenti.\nNel 1772 Beckmann fu eletto membro dell'Accademia delle scienze di Gottinga, contribuendo con preziose dissertazioni scientifiche alle sue opere fino al 1783, quando si ritir\u00f2 a vita privata. Fu anche membro di societ\u00e0 scientifiche nelle citt\u00e0 di Celle, Halle, Monaco di Baviera, Erfurt, Amsterdam, Stoccolma e San Pietroburgo. Nel 1784 fu nominato Consigliere della Corte di Hannover. Nel 1790 fu eletto membro straniero dell'Accademia reale svedese delle scienze. Nel 1809 divenne membro del Koninklijke Nederlandse Akademie van Wetenschappen.\nMor\u00ec a Gottinga il 3 febbraio 1811, all'et\u00e0 di 72 anni.\nKlemm afferma che \"[Egli] dovrebbe essere considerato il primo storico affidabile delle invenzioni\" e quindi deve essere considerato il padre dello studio della \"Storia della tecnologia\"\nNel 1987 venne fondata a Hoya la Societ\u00e0 Johann Beckmann, per celebrare la sua vita e il suo lavoro."}
{"id": "8806794", "revid": "1534511", "url": "https://it.wikipedia.org/wiki?curid=8806794", "title": "Afder", "text": "Afder \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 9 \"woreda\":"}
{"id": "8806799", "revid": "1534511", "url": "https://it.wikipedia.org/wiki?curid=8806799", "title": "Daawa", "text": "Daawa \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 4 \"woreda\":"}
{"id": "8806828", "revid": "439868", "url": "https://it.wikipedia.org/wiki?curid=8806828", "title": "Gunnlaugsson", "text": ""}
{"id": "8806831", "revid": "2056951", "url": "https://it.wikipedia.org/wiki?curid=8806831", "title": "Membrana della cellula", "text": ""}
{"id": "8806833", "revid": "767487", "url": "https://it.wikipedia.org/wiki?curid=8806833", "title": "Fortuna (film 1966)", "text": "Fortuna \u00e8 un film del 1966 diretto da Menahem Golan.\nTrama.\nuna ragazza \u00e8 stata promessa a un ricco aristocratico sin dall'et\u00e0 di quattro anni. Inorridita fugge con il suo amante, ma \u00e8 inseguita da suo padre e dai fratelli."}
{"id": "8806835", "revid": "1305772", "url": "https://it.wikipedia.org/wiki?curid=8806835", "title": "Mike Kelley (disambigua)", "text": ""}
{"id": "8806848", "revid": "76963", "url": "https://it.wikipedia.org/wiki?curid=8806848", "title": "Mike Kelley (produttore)", "text": "Ha creato le serie televisive \"What/If\", \"Revenge\" e \"Swingtown\".\nBiografia.\nKelley ha scritto e prodotto varie serie tra cui \"The O.C.\" e \"Providence\". Ha co-scritto episodi di \"Providence\" con Jennifer M. Johnson. \u00c8 il creatore della serie TV \"Swingtown\" e ha anche scritto episodi per la fiction, che \u00e8 stato trasmesso sulla CBS nel 2008.\nKelley ha creato e scritto \"Revenge\" della ABC, una rivisitazione contemporanea del romanzo \"Il conte di Montecristo\" di Alexandre Dumas da una prospettiva femminile.\nNel 2018 Kelley ha lavorato come produttore esecutivo, sceneggiatore della miniserie thriller antologica di Netflix, \"What/If\", da lui creata. La serie \u00e8 stata presentata per la prima volta il 24 maggio 2019. "}
{"id": "8806850", "revid": "1310927", "url": "https://it.wikipedia.org/wiki?curid=8806850", "title": "Agustin Jara", "text": ""}
{"id": "8806852", "revid": "118241737", "url": "https://it.wikipedia.org/wiki?curid=8806852", "title": "Mike Kelley (scrittore)", "text": ""}
{"id": "8806858", "revid": "57342", "url": "https://it.wikipedia.org/wiki?curid=8806858", "title": "Tiziana Soudani", "text": "Biografia.\nNasce nel 1956 a Locarno.\nSi avvicina al cinema grazie al marito, il regista Mohammed Soudani, che era anche autore di molti film da lei prodotti. \nLa sua passione sembra sia nata nel 1987, a Ouagadougou in Burkina Faso, grazie al film \"Ablakan\" di Roger Gnoan M'Bala. Il film la spinge verso il cinema. \nDiventa, insieme al marito, una produttrice indipendente e fonda nel 1988 la Amka Films, dalla fusione dei nomi delle sue due figlie: Amel e Karima. \nHa iniziato a lavorare producendo soprattutto documentari, di cui molti ambientati in Africa, ma dal 1992 al 1995 ha iniziato a collaborare strettamente con il Festival di Locarno prima come responsabile della sezione dedicata ai registi emergenti e poi come collaboratrice del direttore artistico Marco M\u00fcller. \nIn questo ruolo la Soudani ha espresso tutta la sua capacit\u00e0 di individuare i talenti e di sostenerli con fondi di produzione svizzera ed \u00e8 ha svolto un ruolo fondamentale nella produzione ad esempio di \"Giorni e nuvole\" e \"Pane e tulipani\" di Silvio Soldini. \nHa promosso la carriera di Alice Rohrwacher, fornendo finanziamenti di coproduzione svizzera alla giovane autrice per film come \"Lazzaro Felice\" e \"Le meraviglie\". Tra i giovani registi anche Irene Dionisio con \"Le ultime cose\". \nUltima scoperta \u00e8 stata la regista svizzera Klaudia Reynicke, nata in Per\u00f9 ma residente a Lugano. \nHa ricevuto diversi premi tra cui il Prix d\u2019honneur delle 52esime giornate cinematografiche di Soletta e il premio Cinema Ticino. Nel 2019 \u00e8 stata membro della giuria dello Zurigo Film Festival presieduta da Oliver Stone. \nMuore nel 2020 dopo una lunga malattia."}
{"id": "8806859", "revid": "439868", "url": "https://it.wikipedia.org/wiki?curid=8806859", "title": "Farkash", "text": ""}
{"id": "8806866", "revid": "124694816", "url": "https://it.wikipedia.org/wiki?curid=8806866", "title": "Sefirin K\u0131z\u0131", "text": "Sefirin K\u0131z\u0131 \u00e8 una serial televisivo turco trasmesso su Star TV dal 16 dicembre 2019 all'11 maggio 2021.\nTrama.\nSancar Efeo\u011flu e Nare \u00c7elebi, che \u00e8 la figlia dell'ambasciatore. si amano follemente fin dalla giovane et\u00e0, ma il padre di Nare \u00e8 contrario alla loro relazione. Decidono di fuggire e di sposarsi in segreto. Dopo che Sancar dubita la notte dopo il suo matrimonio che Nare lo abbia tradito e non crede alle sue parole, la espelle dalla capanna. Si lancia dall'orlo dell'abisso e viene gravemente ferita. Poi queste scompaiono e la loro storia \u00e8 diventata epica. Sancar pensa che Nare lo abbia lasciato facilmente in cerca di una nuova vita in Europa. Dopo 8 anni, Nare ritorna alla vita di Sancar. Dove appare con la figlia di Sencar in un momento in cui si stava per sposare con una ragazza per iniziare una nuova vita, mentre Sancar ancora non riesce ancora a crederle, Nare continua con il suo amore per Sancar nonostante tutte le difficolt\u00e0 e i danni che le sono capitati."}
{"id": "8806869", "revid": "439868", "url": "https://it.wikipedia.org/wiki?curid=8806869", "title": "Hadad (disambigua)", "text": ""}
{"id": "8806894", "revid": "697352", "url": "https://it.wikipedia.org/wiki?curid=8806894", "title": "La costola di Adamo (disambigua)", "text": ""}
{"id": "8806898", "revid": "697352", "url": "https://it.wikipedia.org/wiki?curid=8806898", "title": "La fattoria (disambigua)", "text": ""}
{"id": "8806902", "revid": "1602064", "url": "https://it.wikipedia.org/wiki?curid=8806902", "title": "Doolo", "text": "Doolo \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 7 \"woreda\":"}
{"id": "8806904", "revid": "1745361", "url": "https://it.wikipedia.org/wiki?curid=8806904", "title": "Crisps", "text": ""}
{"id": "8806906", "revid": "400694", "url": "https://it.wikipedia.org/wiki?curid=8806906", "title": "La grande festa", "text": ""}
{"id": "8806907", "revid": "1602064", "url": "https://it.wikipedia.org/wiki?curid=8806907", "title": "Erer", "text": "Erer \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 7 \"woreda\":"}
{"id": "8806912", "revid": "697352", "url": "https://it.wikipedia.org/wiki?curid=8806912", "title": "La muta di Portici (disambigua)", "text": ""}
{"id": "8806914", "revid": "1442080", "url": "https://it.wikipedia.org/wiki?curid=8806914", "title": "Lingua wich\u00ed", "text": "La lingua mataco, wich\u00ed o weenhayek \u00e8 la lingua dei popoli cacciatori amerindi e raccoglitori della foresta tropicale del sud della Bolivia e del nord dell'Argentina. I suoi locutori appartengono a una entit\u00e0 linguistica chiamata mataco, o recentemente in Argentina wich\u00ed, che complessivamente conta circa 40\u00a0000 individui che parlano lingue o dialetti simili (Alvarsson e Claesson, 2012). \n\u00c8 una delle lingue ufficiali della provincia del Chaco in Argentina. Dalla promulgazione del decreto N.\u00ba 25894 il 11 di settembre di 2000 il \"weenhayek\" \u00e8 una delle lingue indigene ufficiali di Bolivia, ed \u00e8 stato incluso nella Costituzione Politica promulgata il 7 febbraio 2009.\nAspetti storici, sociali e culturali.\nSituazione attuale.\nSecondo i dati forniti da Crevels e Muysken (2009: 15) e Crevels (2012: 171), in Bolivia, il weenhayek conta 1929 locutori e perci\u00f2 \u00e8 una lengua in pericolo, essendo la minaccia pi\u00f9 importante alla sua esistenza la predominanza politica e sociale della lingua spagnola.Per quanto riguarda il gruppo etnico, Alvarsson e Claesson (2012) segnalano che i \u2019weenhayek vivono principalmente della raccolta, della pesca e della caccia. Nel corso dei secoli, queste attivit\u00e0 erano, oltretutto, si univano con l'emigrazione per il lavoro, che gli permetteva di ottenere alimenti basici, come il mais, e, nell'ultimo secolo, soldi e beni di consumo. Ci\u00f2 nonostante, come indicano gli autori, dopo la meccanizzazione dei mulini di canna in Argentina negli anni sessanta, queste migrazioni sono quasi cessate e sono state sostituite da lavoro spontaneo come 'jornaleros'. \nAlvarsson e Claesson (2012) segnalano, oltretutto, che nonostante il disordine sociale e la conversione a una versione indianista del credo pentecostale, la cultura \u2019weenhayek sembra essere sorprendentemente resistente. Cos\u00ec, la mitologia tradizionale continua ad essere ampiamente conosciuta, anche tra i bambini. Questo sapere popolare costituisce, probabilmente, uno dei fattori pi\u00f9 importanti per la preservazione di una specifica identit\u00e0 \u2019weenhayek.\nAspetti storici.\nI \u2019weenhayek sono stato abbastanza isolati fin il secolo XIX, sebbene per via delle visite occasionali e delle migrazioni di lavoro stagionali, sono arrivati a contatto con altre culture e civilt\u00e0, come la cultura inca. Nonostante questi contatti, i weenhayek hanno mantenuto una cultura sovrana e indipendente nel suo ambiente tradizionale. Ci\u00f2 nonostante, come segnalano Alvarsson e Claesson (2012), a finali del secolo XIX l'influenza esterna ha preso spazio. Nel 1866, i missionari franciscani hanno fondato la missione di Santo Antonio della Pe\u00f1a sulle rive del fiume Pilcomayo, dedicata esclusivamente a i \u2019weenhayek e orientata ad introdurre una specie di \u201ceducazione formale\u201d. Ci\u00f2 nonostante, dopo alcuni anni questa missione \u00e8 stata abbandonata. Nel XX secolo, sono occorsi fatti che hanno inciso pesantemente sui weenhayek, in particolare il devastante conflitto di quattro anni tra Bolivia e Paraguay negli anni trenta, conosciuto come la guerra del Chaco. Questa guerra \u00e8 stato disastrosa per la condizione socioculturale dei weenhayek. Come segnala Alvarsson, dopo la guerra, i weenhayek sono ritornati \u2018libres\u2019 (liberi), anche se in realt\u00e0 questo termine aveva allora un'altra sfumatura, associato con \u2018conquistati\u2019 e \u2018pacificati\u2019.\nClassifica.\nCome segnalato da Alvarsson e Claesson (2012), la lingua \u2019weenhayek \u00e8 membro delle lingue mataco. Se deve essere considerato un \u2018dialetto\u2019 o un \u2018lingua\u2019 separato \u00e8 meramente una questione di definizione. Dovuto al fatto che esiste certo grado di intellegibilit\u00e0 tra le variet\u00e0 linguistiche adiacenti e non esiste nessun confine nazionale coinvolto, le varianti del mataco sarebbero classificate normalmente come \u2018dialetti\u2019. Ci\u00f2 nonostante, come segnalano gli autori, i locutori delle aree distanti non si comprendono tra di loro, questo genera una situazione nella quale non esiste n\u00e9 un \u2018mataco standard\u2019 n\u00e9 una 'lingua materna\u2019 con dialetti come varianti di quella lingua in particolare. Per questa ragione, gli autori preferiscono descrivere la situazione delle lingue mataco, seguendo la proposta di Braunstein, come una \"'catena linguistica\"', questo \u00e8, \"come insiemi discreti e contigui con variazioni costanti e sistematiche\"; cos\u00ec che se \u00e8 vero che segmenti contigui parlano dialetti o varianti intellegibili, questo non \u00e8 il caso dei segmenti pi\u00f9 lontani (Braunstein, 2003:19, citato in Alvarsson e Claesson, 2012).\nDescrizione linguistica.\nFonologia.\nIl sistema consonantico del weenhayek si caratterizza per essere abbastanza lungo e complesso (Alvarsson e Claesson, 2012). Da un lato, si registrano 16 consonanti semplici, ma oltretutto esistono ventisei consonanti complesse che si caratterizzano per presentare una componente laringea. Con le oclusive e affricate si produce, allora, una serie parallela di suoni glottilizati e un'altra serie parallela di suoni aspirati. \nLessico e classi di parole.\nA continuazione si trovano menzionate alcune caratteristiche del weenhayek per quanto riguarda il lessico e classi di parole (Alvarsson e Claesson, 2012):"}
{"id": "8806915", "revid": "155634", "url": "https://it.wikipedia.org/wiki?curid=8806915", "title": "Coppa di Francia 2007-2008 (pallacanestro maschile)", "text": "La Coppa di Francia 2007-2008 \u00e8 la 32\u00aa Coppa di Francia di pallacanestro maschile.\nSquadre.\nPartecipano 54 squadre (16 iscritte alla LNB Pro A 2007-2008, 18 della Pro B, 17 della Nationale Masculine 1, 2 della Nationale Masculine 2 e 1 2 della Nationale Masculine 3). Le migliori dieci squadre al termine della LNB Pro A 2006-2007 entrano in gioco direttamente ai sedicesimi di finale."}
{"id": "8806918", "revid": "697352", "url": "https://it.wikipedia.org/wiki?curid=8806918", "title": "La sonnambula (disambigua)", "text": ""}
{"id": "8806920", "revid": "1305772", "url": "https://it.wikipedia.org/wiki?curid=8806920", "title": "La Villedieu", "text": ""}
{"id": "8806921", "revid": "767487", "url": "https://it.wikipedia.org/wiki?curid=8806921", "title": "Adela di Hamaland", "text": " Definita \u00abuna Lady MacBeth dell'undicesimo secolo\u00bb, ella compare nelle fonti, come la Cronaca di Tietmaro (in cui l'autore lancia un vero e proprio anatema su di lei) e gli Annali di Quedlinburg, in modo molto dispregiativo, avendo fatto uccidere, assieme al suo secondo marito Balderico, un suo stesso figlio, Teodorico, e successivamente fece uccidere, sempre con il secondo marito, Wichmann III.\nBiografia.\nAdela di Hamaland era la figlia minore del conte Wichmann di Hamaland e di Luitgarda. Suo padre fond\u00f2 l'abbazia di Elten, la cui prima badessa fu sua sorella maggiore Luitgarda. Dopo la morte di suo padre, intorno al 973, pretese la restituzione di una parte delle propriet\u00e0 donate, poich\u00e9 la donazione era stata fatta senza il suo consenso in qualit\u00e0 di erede. nel fare ci\u00f2, ella invoc\u00f2 la \"Lex Saxonum\". Tra le due sorelle si svilupp\u00f2 una feroce disputa. Ottone II cerc\u00f2 di mediare, ma non pot\u00e9 impedire l'escalation della disputa. Luitgarda fece bruciare il castello di sua sorella mentre questa era altrove. Questa mor\u00ec di avvelenamento poco tempo dopo. Si sospett\u00f2 che Adela fosse la mandante. Il conflitto continu\u00f2 anche dopo che Ottone III redasse il diploma dell'8 dicembre 996 grazie al quale il monastero rimase in vita, ma Adela ricevette indietro parte della sua eredit\u00e0. Non soddisfatta, lei e il secondo marito portarono avanti la disputa fino a quando nel 1002 Enrico II non ordin\u00f2 di cessare questa disputa.\nAdela si spos\u00f2 due volte. Il primo matrimonio fu con l'Immedingio e conte Immed IV. Da quasta unione nacquero cinque figli, tra cui Emma di Lesum e Meinwerk, che in seguito divenne il vescovo di Paderborn. Il secondo matrimonio fu invece con Balderico di Drenthe, con il quale fond\u00f2 l'abbazia di Zyfflich. Il potere e l'avidit\u00e0 della coppia portarono a protratti conflitti territoriali ad Hamaland anche dopo la fine della disputa sull'eredit\u00e0. Adela sembra che fu coinvolta nell'omicidio di suo figlio Teodorico nel 1014. Nel 1016, la coppia fece assassinare il conte Wichmann di Vreden della stirpe dei Billunghi per prendere possesso dei suoi possedimenti. I suoi parenti assediarono e distrussero il castello di Upladen. Balderico fu in grado di fuggire all'inizio, ma fu catturato per un breve periodo nel 1017. L'anno successivo fu condannato per l'assassino di Wichmann e perse tutti i titoli e le terre. Dopo la distruzione del castello di Upladen, Adela fugg\u00ec a Colonia, dove mor\u00ec pochi anni dopo.\nIl suo corpo fu sepolto nella cattedrale. Secondo la leggenda, fu poi dissotterrata e gettata nel Reno per scongiurare una tempesta minacciosa presumibilmente causata da Adela. Ma, a seguito del gesto, per molti giorni il fiume cominci\u00f2 a rimbombare e a gorgogliare, come se volesse protestare contro la profanazione imposta alle sue acque pure."}
{"id": "8806927", "revid": "110157", "url": "https://it.wikipedia.org/wiki?curid=8806927", "title": "Chiesa di San Bartolomeo Apostolo (Lavenone)", "text": "La chiesa di San Bartolomeo Apostolo \u00e8 la parrocchiale di Lavenone, in provincia e diocesi di Brescia; fa parte della zona pastorale dell'Alta Val Sabbia.\nStoria.\nLa primitiva chiesa di Lavenone sorse a cavallo tra i XVI e XVII ed era all'inizio filiale della pieve di Santa Maria di Idro; fu eretta a parrocchiale nel 1530, come stabilito dal documento firmato in data 2 settembre dall'arciprete idrense Picino Dosso, dal pievano Francesco di Bione e dal rettore Giorgio de Robis, con tuttavia l'obbligo di versare annualmente alla matrice la somma di 27 lire.\nNel 1696 la chiesa venne dotata dell'organo, per poi venir demolita nel XVIII secolo; nel 1776 fu nominata una commissione per l'erezione della nuova chiesa e il 31 maggio 1778 venne posta la prima pietra della costruenda parrocchiale, disegnata dall'abate Gaspare Turbini.L'edificio fu portato a compimento tra il 1789 e il 1790, per poi essere dotato dei banchi nel 1816 e consacrato il 6 ottobre 1840.\nDescrizione.\nEsterno.\nLa facciata della chiesa \u00e8 spartita in due registri, entrambi scanditi da lesene; l'ordine inferiore presenta il portale d'ingresso timpanato, mentre quello superiore, coronato dal timpano triangolare su cui \u00e8 fissata una croce di ferro e che \u00e8 dotato di pennacchi composti da materiale lapideo, \u00e8 caratterizzato da un finestrone.\nInterno.\nL'interno della chiesa \u00e8 costituito da un'unica navata, su cui s'affacciano le cappelle laterali e le cui pareti son caratterizzate dal cornicione sopra il quale s'imposta la volta affrescata.Al termine dell'aula si sviluppa il presbiterio, che ospita le due cantorie, su una delle quali \u00e8 situato l'organo, mentre in fondo c'\u00e8 l'abside semicircolare.\nOpere di pregio qui conservate sono l'ancona del Corpus Domini, detta anche del \"Crocifisso\", realizzata dai levrangesi Bortolo Zambelli e Francesco Boscaini e indorata dal lonatese Paolo Bertoli nel 1729, il cinquecentesco \"Crocefisso\", accanto al quale sono poste le statue della \"Vergine Maria\" e di \"San Giovanni\", l'altare laterale dedicato a Sant'Antonio Abate, donato forse dai Roberti, quello dei Santi Rocco e Carlo, costruito nel 1741 da Giovanni Battista Bosca\u00ec, e la pala dell'altare maggiore, che \u00e8 di scuola veronese."}
{"id": "8806929", "revid": "1873126", "url": "https://it.wikipedia.org/wiki?curid=8806929", "title": "Acrocefalosindattilia di tipo 3", "text": ""}
{"id": "8806930", "revid": "27723", "url": "https://it.wikipedia.org/wiki?curid=8806930", "title": "Luo Yixiu", "text": "Proveniente dall'area intorno a Shaoshan, nello Hunan, la sua famiglia era composta da proprietari terrieri locali impoveriti.\nLa maggior parte di ci\u00f2 che si sa del loro matrimonio proviene da un racconto che Mao diede al giornalista statunitense Edgar Snow nel 1936, il quale lo incluse nel suo libro \"Stella rossa sulla Cina\". Secondo Mao, lui e Luo Yixiu furono oggetto di un matrimonio combinato organizzato dai rispettivi padri Mao Yichang e Luo Helou. Luo aveva diciotto anni e Mao solo quattordici al momento del loro fidanzamento. Anche se Mao prese parte alla cerimonia nuziale, in seguito disse di essere scontento del matrimonio, non consumandolo mai e rifiutandosi di vivere con sua moglie. Socialmente disonorata, Luo visse con i genitori di Mao per due anni fino alla sua morte per dissenteria, mentre lui lasci\u00f2 il villaggio per continuare i suoi studi altrove, diventando in seguito membro fondatore del Partito Comunista Cinese. Vari biografi hanno ipotizzato che questo matrimonio abbia influenzato le opinioni critiche sul matrimonio combinato da parte del leader cinese.\nBiografia.\nOrigini.\nNata nel 1889, Luo Yixiu era la figlia maggiore di Luo Helou, uno \"shenshi\" (|\u7ec5\u58eb), ovvero un intellettuale rurale che si guadagnava da vivere come agricoltore, e da sua moglie (1869-1912), il cui cognome era Mao e che era una lontana prozia di Mao Zedong. Sebbene lo storico Lee Feigon affermi che la famiglia Luo fosse localmente importante, i biografi di Mao Alexander V. Pantsov e Steven I. Levine affermano che fosse caduta in povert\u00e0. Luo Helou e sua moglie avevano cinque figli e cinque figlie, ma sette di questi bambini morirono. La mancanza di figli maschi da parte della coppia abbass\u00f2 il loro status sociale, poich\u00e9 nella societ\u00e0 cinese dell'epoca solo i figli maschi potevano dare continuazione al lignaggio familiare.\nIl matrimonio.\nPreparazione.\nIl padre di Mao Zedong, Mao Yichang, aveva deciso di affrontare l'atteggiamento ribelle di suo figlio in un modo tipico del tempo, costringendolo a un matrimonio combinato che lo avrebbe costretto a prendere sul serio le questioni familiari. Yichang desiderava inoltre un aiuto per sua moglie Wen Qimei, la cui salute si era deteriorata dopo anni di lavoro agricolo pesante. La parentela di Luo Yixiu con i Mao potrebbe aver influito nella scelta.\nZedong incontr\u00f2 Yixiu per la prima volta il giorno in cui fu firmato il contratto. Anni dopo, sua nipote Kong Dongmei dichiar\u00f2 che Mao non era soddisfatto della scelta di suo padre e che invece era innamorato di suo cugina Wang Shigu. Tuttavia il matrimonio con Wang era stato escluso da un indovino locale perch\u00e9 i loro oroscopi erano incompatibili. Sebbene dispiaciuto dell'accordo, Mao accett\u00f2 di sposare Luo. All'epoca aveva quattordici anni, e in seguito dichiar\u00f2 erroneamente a Edgar Snow che Luo aveva vent'anni, un'affermazione accettata indipendentemente dai biografi di Mao Ross Terrill e Philip Short, ma successivamente contestata dai biografi Jung Chang e Jon Halliday, i quali confermarono che aveva diciotto anni.\nLa cerimonia.\nIl matrimonio ebbe luogo nel 1908. Secondo alcuni biografi di Mao, la cerimonia avrebbe probabilmente seguito l'usanza tradizionale dello Hunan, ovvero sarebbe iniziata con una festa a casa dello sposo il giorno prima della cerimonia, a cui erano stati invitati amici e parenti. Il giorno successivo, la sposa sarebbe stata vestita di rosso, con un velo rosso sul viso, e portata da un palanchino rosso alla casa della famiglia dello sposo. L\u00ec, il suo velo sarebbe stato rimosso e ci si sarebbe aspettato che esprimesse infelicit\u00e0 e insoddisfazione per lo sposo insultandolo pubblicamente. Secondo la tradizione, probabilmente sarebbe avvenuto uno spettacolo di fuochi d'artificio, prima che sia gli sposi che gli sposi si inchinassero a ciascun ospite, all'altare ancestrale dello sposo, agli spiriti e l'un l'altro, concludendo la cerimonia.\nSempre secondo le pratiche tradizionali, i banchetti sarebbero continuati per due giorni, mentre gli invitati avrebbero fatto doni, principalmente in denaro, agli sposi. La cerimonia nuziale sarebbe culminata con l'ingresso degli invitati nella camera nuziale, dove avrebbero fatto vari riferimenti e allusioni sessuali, guidati da una figura con il viso dipinto di nero. Nella tradizione rurale cinese, ci si aspettava che la sposa mostrasse le macchie di sangue sulle lenzuola della sua prima notte di nozze per dimostrare che il suo imene si era rotto durante il rapporto sessuale e che era quindi vergine.\nVita coniugale.\nSecondo quanto riportato a Snow, Mao si rifiut\u00f2 di vivere con sua moglie e afferm\u00f2 di non aver mai consumato il loro matrimonio. Scapp\u00f2 di casa per andare a vivere con uno studente disoccupato a Shaoshan, dove trascorse gran parte del suo tempo a leggere, in particolare opere storiche come lo \"Shiji\" di Sima Qian e il \"Libro degli Han\" di Ban Gu, e trattati politici come le \"Proteste personali dallo studio di Jiao Bin\" di Feng Guifen.\nConsiderata parte della famiglia Mao, Luo visse con Mao Yichang e Wen Qimei nella loro casa fino alla sua morte per dissenteria avvenuta l'11 febbraio 1910, il giorno dopo il capodanno cinese. Mao Zedong torn\u00f2 a casa e fu perdonato da suo padre, il quale nell'autunno del 1910 accett\u00f2 di finanziare gli studi di suo figlio alla scuola di Dongshan. La tomba di Luo Yixiu si trova sulla montagna di fronte all'ex residenza di Mao Zedong a Shaoshanchong, a pochi passi dalla tomba dei suoceri.\nEventi successivi.\nQuando Mao Zedong torn\u00f2 a Shaoshan nel 1925 per organizzare un movimento contadino locale, and\u00f2 a visitare i parenti di Luo Yixiu, tra cui suo padre Luo Helou e suo nipote Luo Shiquan (\u7f57\u77f3\u6cc9), il quale sarebbe entrato a far parte del Partito Comunista nell'inverno di quell'anno e sarebbe rimasto un attivista contadino fino alla rivoluzione del 1949. Poich\u00e9 Luo Yixiu era morta senza prole, Mao Anlong (\u6bdb\u5cb8\u9f99), terzo figlio di Mao Zedong e della sua seconda moglie Yang Kaihui, fu indicato come discendente di Luo. Nel 1950 Mao invi\u00f2 suo figlio maggiore Mao Anying a Shaoshan e gli ordin\u00f2 di visitare la tomba di Luo Shiquan. Inoltre si tenne in contatto con due uomini che avevano sposato le sorelle di Luo Yixiu e incontr\u00f2 uno di questi uomini quando torn\u00f2 a Shaoshan nel 1959 per la prima volta dagli anni '20.\nInfluenza su Mao.\nIn \"Mao: A Reinterpretation\", lo storico statunitense Lee Feigon sostiene che l'esperienza di Mao con il matrimonio combinato lo ha ispirato a diventare \"un convinto sostenitore dei diritti delle donne\" alla fine degli anni '10, quando inizi\u00f2 a scrivere articoli per la stampa di sinistra che criticava il tradizionale sistema familiare, sostenendo che l'amore, piuttosto che le pressioni sociali o familiari, avrebbe dovuto essere il determinante principale nel matrimonio. Questa idea era stata precedentemente espressa dalla giornalista e sinologa Clare Hollingworth. Nella loro biografia \"Mao: The Unknown Story\", Jung Chang e Jon Halliday affermano che tale esperienza trasform\u00f2 Mao in un \"feroce oppositore\" del matrimonio combinato."}
{"id": "8806932", "revid": "38120", "url": "https://it.wikipedia.org/wiki?curid=8806932", "title": "Caf\u00e8 Society", "text": ""}
{"id": "8806933", "revid": "38120", "url": "https://it.wikipedia.org/wiki?curid=8806933", "title": "Caf\u00e8 society", "text": ""}
{"id": "8806934", "revid": "38120", "url": "https://it.wikipedia.org/wiki?curid=8806934", "title": "Caf\u00e9 society", "text": ""}
{"id": "8806935", "revid": "38120", "url": "https://it.wikipedia.org/wiki?curid=8806935", "title": "Cafe society", "text": ""}
{"id": "8806936", "revid": "31269", "url": "https://it.wikipedia.org/wiki?curid=8806936", "title": "Episodi di Hafenpolizei (prima stagione)", "text": "La prima stagione della serie televisiva Hafenpolizei \u00e8 stata trasmessa in anteprima in Germania dalla ARD tra il 7 ottobre 1963 e il 30 dicembre 1963."}
{"id": "8806943", "revid": "31269", "url": "https://it.wikipedia.org/wiki?curid=8806943", "title": "Episodi di Hafenpolizei (seconda stagione)", "text": "La seconda stagione della serie televisiva Hafenpolizei \u00e8 stata trasmessa in anteprima in Germania dalla ARD tra il 5 ottobre 1964 e il 28 dicembre 1964."}
{"id": "8806953", "revid": "31269", "url": "https://it.wikipedia.org/wiki?curid=8806953", "title": "Episodi di Hafenpolizei (terza stagione)", "text": "La terza stagione della serie televisiva Hafenpolizei \u00e8 stata trasmessa in anteprima in Germania dalla ARD tra il 3 gennaio 1966 e il 28 marzo 1966."}
{"id": "8806957", "revid": "2083112", "url": "https://it.wikipedia.org/wiki?curid=8806957", "title": "Sha Money XL", "text": "La sua carriera \u00e8 legata indissolubilmente al rapper newyorkese 50 Cent e alla G-Unit.\nCarriera.\nInizia la sua carriera da producer sotto l'ala di Jam Master Jay, storico componente dei Run DMC, durante questo periodo scopre il rapper 50 Cent. \nDopo un tirocinio in Def Jam Recordings, Sha Money fonda la propria etichetta indipendente la Teamwork Music Inc., firmando 50 Cent, Lloyd Banks e Tony Yayo che in quel momento non riuscivano a trovare un'etichetta che li firmasse per via delle diatribe di 50 Cent con Kenneth \"Supreme\" McGriff, signore della droga nel Queens, e Ja Rule. \nSotto Sha Money XL entr\u00f2 nella G-Unit, suo cugino, DJ Whoo Kid e insieme, rivoluzionando il concetto di mixtape, conquistarono il mercato nero della musica newyorkese tanto da attirare l'attenzione di Eminem e Dr.Dre \nDopo la firma in Interscope di 50 Cent nel 2003 e la conseguente creazione della G-Unit Records, Sha Money ne divent\u00f2 presidente dell'etichetta fino al 2007. \nIn seguito a degli scontri con 50 Cent e la loro successiva separazione torn\u00f2 in Def Jam. \nDal 2015 \u00e8 un dirigente della Epic Records."}
{"id": "8806959", "revid": "88740", "url": "https://it.wikipedia.org/wiki?curid=8806959", "title": "Labelle (disambigua)", "text": ""}
{"id": "8806966", "revid": "57342", "url": "https://it.wikipedia.org/wiki?curid=8806966", "title": "Nicola Pagliarani", "text": ""}
{"id": "8806967", "revid": "767487", "url": "https://it.wikipedia.org/wiki?curid=8806967", "title": "Partito Socialista Ecuadoriano", "text": "Il Partito Socialista Ecuadoriano (in spagnolo: \"Partido Socialista Ecuatoriano\" - PSE) \u00e8 un partito politico ecuadoriano di orientamento socialdemocratico fondato nel 1926 e costituitosi legalmente nel 1933.\nNel 1930 la componente di sinistra rivoluzionaria dette vita al Partito Comunista dell'Ecuador.\nNel 1995, in seguito alla fusione col Fronte Ampio di Sinistra (\"Frente Amplio de Izquierda\"), assunse la denominazione di Partito Socialista - Fronte Ampio (\"Partido Socialista - Frente Amplio\" - PS-FA), riassumendo il nome originario nel 2014.\nIn occasione delle elezioni presidenziali del 2006 sostenne la candidatura di Rafael Correa, esponente di Alianza Pa\u00eds, che divenne Presidente.\nInizialmente di ispirazione marxista-leninista, ha ufficialmente abbracciato la socialdemocrazia nel 2020, quando ha siglato un'alleanza col Movimiento Concertaci\u00f3n. Le due forze politiche appoggeranno C\u00e9sar Mont\u00fafar alle elezioni presidenziali del 2021."}
{"id": "8806970", "revid": "392684", "url": "https://it.wikipedia.org/wiki?curid=8806970", "title": "QuakeML", "text": "Quake Markup Language (QuakeML) \u00e8 un formato di dati basato su XML flessibile, estensibile e modulare pensato per la trasmissione di dati sismologici (ad es. epicentro, ipocentro, magnitudo, ecc...) e destinato a coprire un'ampia gamma di ruoli nella moderna sismologia.\nL'approccio di QuakeML consente estensioni dello standard per rappresentare dati delle forme d'onda, informazioni macrosismiche, funzioni di densit\u00e0 di probabilit\u00e0, distribuzioni di scorrimento, mappe di scuotimento e altro.\nQuakeML \u00e8 uno standard aperto e viene sviluppato in modo collaborativo da un team.\nSviluppo.\nQuakeML viene sviluppato parallelamente ad una rappresentazione UML del modello dati. Questo permette uno sviluppo software che utilizza il modello di classe UML insieme ad un profilo UML personalizzato. La descrizione XML Schema (XSD) viene creata automaticamente dal modello UML con l'aiuto di tag che descrivono la mappatura dagli attributi della classe UML alla rappresentazione XML.\nLa descrizione UML / XMI pu\u00f2 essere utilizzata come base per la creazione automatica di una libreria di classi. I linguaggi di programmazione adatti sono, ad esempio, Python, C ++ e Java. In questo approccio, scrivere e leggere documenti QuakeML equivale a serializzare / deserializzare oggetti QuakeML nella loro rappresentazione XML.\nLa definizione del linguaggio QuakeML integra la possibilit\u00e0 di integrare metadati nei dati e facilitare lo scambio di metadati tra fornitori distribuiti di dati. A questo scopo QuakeML propone un formato basato su URI per identificatori univoci e indipendenti dalla posizione delle risorse sismologiche che vengono assegnati dalle autorit\u00e0 di denominazione. QuakeML si propone di creare una rete di istituzioni di registro che offrono servizi web per la risoluzione degli identificatori di risorse nelle corrispondenti descrizioni di metadati RDF / XML e fornisce inoltre servizi per la ricerca sui metadati delle risorse.\nVersione 1.2.\nLa versione 1.2 \u00e8 l'ultima stabile di QuakeML. Questa \u00e8 la versione che viene utilizzata per le query ai servizi della International Federation of Digital Seismograph Networks ed \u00e8 supportata dai data center di tutto il mondo, come il Portale sismico europeo.\nVersione 2.0.\nQuakeML 2.0 sar\u00e0 la prossima versione. QuakeML fino alla versione 1.2 forniva solamente una descrizione di base degli eventi sismici, mentre dalla 2.0 saranno disponibili molti nuovi pacchetti, attualmente in fase di sviluppo.\nQuakePy.\nQuakePy \u00e8 un pacchetto Python progettato come un insieme di strumenti per analisi statistiche di dati sismologici codificati utilizzando QuakeML. Fornisce una libreria di classi per la gestione e il calcolo del catalogo dei terremoti e delle routine per la visualizzazione dei risultati. QuakePy \u00e8 software libero e si basa su altri strumenti come GMT.\nSebbene QuakePy eviti l'uso di qualsiasi software proprietario, molti strumenti per Python consentono un ambiente di lavoro simile a MATLAB, ad esempio IPython."}
{"id": "8806971", "revid": "118244211", "url": "https://it.wikipedia.org/wiki?curid=8806971", "title": "Viken (lago)", "text": "Il Viken \u00e8 un lago della Svezia. Si trova nella contea di V\u00e4stra G\u00f6taland, dove si trova a cavallo del confine tra i comuni di Karlsborg e T\u00f6reboda.\nIl lago fa parte del canale di G\u00f6ta, ed \u00e8 il punto pi\u00f9 alto del canale toccando i 91,8 m s.l.m.."}
{"id": "8806972", "revid": "1522738", "url": "https://it.wikipedia.org/wiki?curid=8806972", "title": "Stemma di Niue", "text": ""}
{"id": "8806974", "revid": "181699", "url": "https://it.wikipedia.org/wiki?curid=8806974", "title": "Membranofono", "text": ""}
{"id": "8806975", "revid": "1305772", "url": "https://it.wikipedia.org/wiki?curid=8806975", "title": "Lady Godiva (disambigua)", "text": ""}
{"id": "8806976", "revid": "729019", "url": "https://it.wikipedia.org/wiki?curid=8806976", "title": "Magnus von Eberhardt", "text": "Biografia.\nNacque a Berlino il 6 dicembre 1855, figlio di Heinrich, di professione militare di carriera, e di sua moglie Clara Henriette von Reu\u00df (1829\u20131911).\nSi arruol\u00f2 nell'esercito il 23 aprile 1874 entrando nel corpo dei cadetti, e una volta promosso sottotenente fu assegnato allo Anhaltische Infanterie-Regiment Nr. 93 dell'esercito prussiano di stanza a Zerbst. Qui prest\u00f2 servizio dapprima come comandante di compagnia e, dal 1 novembre 1875, come aiutante di campo del battaglione. Tra il 12 settembre 1878 e il 20 luglio 1881 frequent\u00f2 i corsi della Kriegsakademie di Berlino, ottenendo la qualifica di ufficiale di stato maggiore. Il 20 luglio 1882 fu trasferito al 3. Garde-Regiment zu Fu\u00df di Berlino, e il 29 agosto 1883 fu promosso tenente.\nIl 25 gennaio 1887 fu nominato aiutante maggiore della 4. Garde-Infanterie-Brigade a Berlino, e il 22 marzo 1889 fu promosso capitano. Il 22 maggio 1889, pass\u00f2 in servizio al 3. Garde-Regiment zu Fu\u00df come comandante di compagnia. Dal 17 giugno 1890 al 7 ottobre 1891 prest\u00f2 servizio presso lo Gro\u00dfen Generalstabs a Berlino.\nL'8 ottobre 1891 fu nominato Capo di stato maggiore della 8\u00aa Divisione di Erfurt. Il 1 febbraio 1894 fu assegnato al Ministero della guerra, dove prest\u00f2 servizio fino al 20 aprile 1898. Durante questo periodo fu promosso maggiore il 18 ottobre 1894. Successivamente fu nominato, il 21 aprile 1898, comandante di battaglione del Grenadier-Regiment \"Prinz Carl von Preu\u00dfen\" (2. Brandenburgisches) Nr. 12 a Francoforte sull'Oder. Il 26 settembre 1900 riprese servizio presso il Gro\u00dfen Generalstabs a Berlino, in qualit\u00e0 di come capo sezione e fu promosso tenente colonnello il 18 aprile 1901. Il 24 febbraio 1903 assunse l'incarico di Capo di stato maggiore del X. Armee-Korps ad Hannover, venendo promosso colonnello il 18 aprile 1903. Tra il 31 maggio 1904 al 4 aprile 1907 fu comandante del Garde-F\u00fcsilier-Regiment, e poi fu Capo di stato maggiore del Gardekorps di Berlino.\nL'11 settembre 1907 fu promosso generalmajor, e il 5 gennaio 1911 assunse il comando della 19\u00aa Divisione ad Hannover e poco dopo, il 27 gennaio 1911, fu promosso Generalleutnant. Il 22 marzo 1913 fu nominato governatore militare della Bassa Alsazia con sede a Strasburgo. \nAllo scoppio della prima guerra mondiale, in qualit\u00e0 di governatore militare di Strasburgo, ricevette il comando supremo della parte settentrionale dell'Alta Alsazia e fu promosso a General der Infanterie il 18 agosto 1914. In quanto tale aveva alle sue dipendenze la 30. Reserve-Division, la K\u00f6niglich Bayerische Ersatz-Division e diverse brigate della Landwehr, che costituivano la riserva d'armata. Al comando di queste unit\u00e0 prese parte, insieme a quelle della 7. Armee, alla battaglia di Nancy-\u00c9pinal. \nIl 1 settembre 1914 le truppe al suo comando vennero raggruppate nel Gruppe \"Eberhardt\" e qualche tempo dopo assegnate alla Armeeabteilung A al comando del generale Ludwig von Falkenhausen vennero schierate nel settore dei Vosgi. \nIl 1 \u00b0 dicembre 1914 il suo Gruppe venne trasformato nel XV. Reserve-Korps che respinse l'avanzata francese su Colmar e ricacci\u00f2 le truppe nemiche nel territorio francese ad eccezione dell'area di Thann-Altkirch. Quando il corpo d'armata fu convertito in un'unit\u00e0 bavarese il 26 settembre 1916, rinunci\u00f2 al comando per assumere quello del X. Reserve-Korps che mantenne fino al 15 giugno 1918. Durante questo periodo fu insignito dell'Ordine Pour le M\u00e9rite nel maggio 1917, aggiungendovi le foglie di quercia nell'aprile 1918, dopo che il suo corpo d'armata si era distinto nella sanguinosa conquista della collina di Kemmelberg nelle Fiandre occidentali. Il 6 agosto 1918 succedette al generalobersten Max von Boehn al comando della 6. Armee, che si trovava posizionata a sud-ovest di Laon sulla Linea Hindenburg. Mantenne l'incarico sino alla fine dell'ottobre 1918, quando fu sostituito a sua volta da Boehn. L'8 novembre 1918, poco prima della firma dell'armistizio di Compi\u00e8gne, assunse il comando della 1. Armee sostituendo il generale Otto von Below e di cui supervision\u00f2 la smobilitazione. Il 1 dicembre 1918 fu messo a disposizione.\nNel 1919 partecip\u00f2 alla difesa della Prussia Orientale come comandante delle forze di difesa terrestri del Kulmerland, regione di frontiera della Prussia Orientale rivendicata dalla Polonia dopo avere ottenuto l'indipendenza nel novembre 1918. Dopo aver ottenuto alcuni successi, nella primavera del 1919 le truppe tedesche vennero obbligate a ritirarsi dietro il fiume Wkra abbandonando il territorio e la citt\u00e0 di Dzia\u0142dowo. Ritiratosi a vita privata a Berlino, li si spense il 24 gennaio 1939 all'et\u00e0 di 83 anni, e la sua salma fu seppellita presso il cimitero dell'Invalidenfriedhof ove si trova tuttora."}
{"id": "8806977", "revid": "729019", "url": "https://it.wikipedia.org/wiki?curid=8806977", "title": "Rivoluzione brasiliana del 1930", "text": "La rivoluzione del 1930 (in portoghese: \"revolu\u00e7\u00e3o de 1930\") fu una ribellione antigovernativa manifestatasi in Brasile tra l'ottobre e il novembre del 1930. Condotta su iniziativa di forze politiche eterogenee espressione degli Stati di Minas Gerais, Para\u00edba e Rio Grande do Sul, culmin\u00f2 nel colpo di Stato (\"golpe del 1930\"), che condusse alla deposizione del presidente della Repubblica Washington Lu\u00eds il 24 ottobre del 1930. Tale evento imped\u00ec inoltre al presidente neoeletto J\u00falio Prestes, espressione delle forze governative, di assumere le sue funzioni. Di fatto la rivoluzione determin\u00f2 la fine della fase storica nella politica brasiliana della Prima Repubblica o \"Rep\u00fablica Velha\", che era sorta in seguito al golpe repubblicano del 1889.\nGli eventi del 1930 sono strettamente associati a fattori politici interni, che si intrecciarono con cause di natura economica, influenzate dalla grande depressione. I connotati della sollevazione del 1930 non sono, come si \u00e8 a lungo sostenuto in ambito storiografico, semplicisticamente riconducibili ad una contrapposizione di interessi tra l'oligarchia produttrice di caff\u00e8 dello stato di S\u00e3o Paulo e la nuova borghesia urbana e il ceto imprenditoriale sorto con l'industrializzazione. Tale ricostruzione \u00e8 stata oggetto di una notevole revisione dopo gli anni '60 ed \u00e8 stata contraddetta dalla ricerca pi\u00f9 recente, a partire dal lavoro di Boris Fausto, il cui testo \"A Revolu\u00e7\u00e3o de 1930: historiografia e hist\u00f3ria\", pubblicato nel 1970, rimane uno dei testi di riferimento su quell'evento. La conflittualit\u00e0 che contraddistinse la rivoluzione del 1930 si manifest\u00f2 infatti in maniera trasversale, prescindendo quindi da distinzioni nette di tipo regionale, generazionale o di categoria sociale (tenendo comunque ben presente che nella rivoluzione del 1930 le masse rimasero una componente passiva).\nIl crollo della borsa di New York colp\u00ec in misura significativa l'economia brasiliana, determinando il crollo del prezzo del caff\u00e8, una della principali esportazioni nazionali. Il caff\u00e8 era inoltre la risorsa economica sulla quale si poggiava il potere politico delle oligarchie dello Stato di S\u00e3o Paulo, uno dei due poli della cosiddetta \"politica del caff\u00e8 con latte\" (\"pol\u00edtica do caf\u00e9 com leite\"), sulla quale si era retta la prima Repubblica. Tale meccanismo prevedeva l'alternanza alla presidenza e la spartizione di incarichi governativi tra esponenti politici appoggiati dallo Stato di S\u00e3o Paulo (dominato dagli interessi agrari e in particolare dei caffeicultori) e dallo Stato di Minas Gerais (nel quale invece dominavano gli allevatori). Nel 1929 i leader dell'oligarchia paulista decisero di interrompere la consueta collaborazione con l'oligarchia mineira, scegliendo autonomamente un proprio candidato per la presidenza della Repubblica, in quanto ritenuto essere in grado di difendere gli interessi dei produttori in un contesto di grave crisi. La scelta ricadde su J\u00falio Prestes, il quale era incidentalmente anche il presidente dello Stato di S\u00e3o Paulo. Prestes godeva peraltro dell'appoggio anche di vari gruppi di interesse esterni all'oligarchia caffeicultrice paulista, ovvero il \"Partido Republicano Paulista\", espressione della borghesia urbana di S\u00e3o Paulo; il \"Centro de Industrias do Estado de S\u00e3o Paulo\" e il \"Centro Industrial do Brasil\" di Rio de Janeiro in rappresentanza del mondo industriale; infine alcuni esponenti dell'imprenditoria agraria ed industriale dello Stato \"rivale\" del Minas Gerais. Nondimeno, in reazione a tale decisione unilaterale che rompeva consolidate pratiche di condivisione del potere, il presidente dello Stato di Minas Gerais, Ant\u00f4nio Carlos Ribeiro de Andrada, dopo aver valutato una propria candidatura alla presidenza, decise di appoggiare il candidato di opposizione, l'outsider Get\u00falio Vargas, espressione dello Stato del Rio Grande do Sul, dietro il quale si mobilit\u00f2 ben presto un fronte composito, l\"'Alian\u00e7a Liberal\".\nIl 1\u00ba marzo del 1930 si svolsero le elezioni presidenziali, che diedero comunque la vittoria, in un contesto caratterizzato da brogli condotti da entrambi gli schieramenti, al candidato governativo appoggiato dai paulisti, J\u00falio Prestes. A Prestes venne tuttavia impedito di assumere il suo incarico, a causa del golpe organizzato contro di lui il 3 ottobre del 1930, ed egli venne costretto all'esilio. J\u00falio Prestes fu l'unico presidente eletto nella storia della Repubblica al quale venne impedito di assumere le proprie funzioni.\nGet\u00falio Vargas assunse quindi la guida di un governo provvisorio il 3 novembre del 1930, data che segna la fine della \"Rep\u00fablica Velha\" e l'inizio della Seconda Repubblica brasiliana, la prima fase della cosiddetta \"Era Vargas\".\nIl mutamento di regime determin\u00f2 un accentramento del potere politico, associato all'espansione del ruolo dello stato federale a spese dell'autonomia dei singoli stati, con inevitabile indebolimento delle oligarchie locali. Esso caus\u00f2 inoltre la fine del periodo liberale e di governo rappresentativo, sia pure basato su un suffragio ristretto, fondato sulla costituzione del 1891. La costituzione venne infatti soppressa, per essere brevemente reintrodotta nel 1934 e definitivamente abrogata nel 1937 con l'avvio di un regime dai connotati decisamente autoritari. Un altro prodotto della rivoluzione del 1930 fu l'emergere, quale elemento centrale nella scena politica brasiliana dell'esercito federale, fortemente rafforzato a discapito delle milizie statali. Tale centralit\u00e0 sarebbe rimasta un elemento caratterizzante la storia politica del Brasile per i successivi 50 anni. Altra conseguenza della rivoluzione del 1930 fu l'avvio di vaste riforme in ambito economico e sociale promosse dal nuovo regime. Tale processo costituiva una novit\u00e0 rispetto a quanto avvenuto nella transizione dall'Impero alla Repubblica del 1899, che era stata caratterizzata da una sostanziale continuit\u00e0 in ambito sociale ed economico. In alcuni casi tali cambiamenti sono gi\u00e0 rintracciabili in forma embrionale nel periodo successivo alla prima guerra mondiale o addirittura in alcuni casi negli ultimi anni del XIX secolo. Tuttavia solamente a partire dagli anni '30 il Brasile assistette ad un consistente interventismo statale nel processo di sviluppo economico, scelta influenzata anche dalla grande depressione. Nel contempo l'economia rimaneva nel complesso dipendente sulle esportazioni di prodotti agricoli, pur assistendo alla crescita del ceto medio urbano legato all'industria e al commercio e alla parallela crescita del ceto operaio dei lavoratori industriali."}
{"id": "8806978", "revid": "713168", "url": "https://it.wikipedia.org/wiki?curid=8806978", "title": "Colpo di Stato in Brasile del 1930", "text": ""}
{"id": "8806980", "revid": "713168", "url": "https://it.wikipedia.org/wiki?curid=8806980", "title": "Rivoluzione del 1930", "text": ""}
{"id": "8806984", "revid": "27723", "url": "https://it.wikipedia.org/wiki?curid=8806984", "title": "Washington-Bolivar (metropolitana di Milano)", "text": ""}
{"id": "8806987", "revid": "38120", "url": "https://it.wikipedia.org/wiki?curid=8806987", "title": "G.Z.C. Donk", "text": ""}
{"id": "8806988", "revid": "363629", "url": "https://it.wikipedia.org/wiki?curid=8806988", "title": "Lady Oscar (disambigua)", "text": ""}
{"id": "8806995", "revid": "120865059", "url": "https://it.wikipedia.org/wiki?curid=8806995", "title": "Ladyhawke (disambigua)", "text": ""}
{"id": "8806997", "revid": "287204", "url": "https://it.wikipedia.org/wiki?curid=8806997", "title": "Cappella della Madonna della Piet\u00e0", "text": "La Cappella della Madonna della Piet\u00e0 \u00e8 un edificio religioso situato in comune di Reano, nella Citt\u00e0 metropolitana di Torino.\nStoria.\nLa piccola chiesa venne ampliata nel 1844 in stile neoclassico dai principi della Cisterna, che furono i feudatari di Reano a partire dal 1561, i quali la utilizzarono come loro sepolcro e la donarono poi agli abitanti di Reano. Il 26 marzo 1864 vi vennero tumulate le spoglie del principe Carlo Emanuele. \nDescrizione.\nL'edificio, in stile neoclassico, si trova a nord del centro comunale di Reano, non lontano dal castello, sulla fascia collinare dell'Anfiteatro morenico di Rivoli-Avigliana. Al suo interno sono conservati alcuni dipinti di pittori tardo-rinascimentali toscani del XVI secolo della scuola del Bronzino e un'arca sepolcrale con due statue marmoree dello scultore Vincenzo Vela. A partire dal gennaio 2020 la cappella \u00e8 stata aperta al pubblico come museo.\nUna parte del piccolo complesso di edifici contiguo alla cappella \u00e8 tuttora utilizzato come \"Scuola dell'Infanzia e Primaria\"; l'apertura della scuola venne promossa e finanziata nel 1843 dal principe Carlo Emanuele e dalla principessa Carolina."}
{"id": "8807000", "revid": "1086846", "url": "https://it.wikipedia.org/wiki?curid=8807000", "title": "Scottish Division One 1953-1954", "text": ""}
{"id": "8807001", "revid": "6923", "url": "https://it.wikipedia.org/wiki?curid=8807001", "title": "The Crew (serie televisiva 2021)", "text": "The Crew \u00e8 una serie televisiva statunitense del 2021 ideata da Jeff Lowell.\nIl 2 luglio 2021 la serie \u00e8 stata cancellata dopo una sola stagione.\nTrama.\nLa serie \u00e8 ambientata all'interno di un team di corse NASCAR di discreto successo, il cui proprietario si sta ritirando e perci\u00f2 cede le redini a sua figlia.\nProduzione.\nIl 4 settembre 2019 Netflix ha annunciato di aver ordinato la produzione di una serie, ideata da Jeff Lowell.\nCast.\nDopo l'annuncio della produzione, Kevin James \u00e8 stato scelto per recitare nella serie. Il 17 dicembre 2019, Gary Anthony Williams, Dan Ahdoot, Freddie Stroma, Sarah Stiles e Jillian Mueller si sono uniti al cast. Il 15 gennaio 2021, \u00e8 stato reso noto che Paris Berelc e Bruce McGill erano stati scelti come guest star.\nRiprese.\n\"The Crew\" \u00e8 stato girato ai Gold Coast Studios di New York, nonostante sia ambientato a Charlotte, in Nord Carolina.\nPromozione.\nIl trailer \u00e8 stato distribuito il 17 gennaio 2021.\nDistribuzione.\nLa serie \u00e8 uscita sulla piattaforma di streaming Netflix il 15 febbraio 2021.\nAccoglienza.\nSull'aggregatore di recensioni Rotten Tomatoes la prima stagione ha ottenuto un punteggio di 3,8 su 10, sulla base di 8 recensioni; mentre su Metacritic di 44 su 100, su\u00a04 recensioni."}
{"id": "8807005", "revid": "697352", "url": "https://it.wikipedia.org/wiki?curid=8807005", "title": "Lahn (disambigua)", "text": ""}
{"id": "8807016", "revid": "57342", "url": "https://it.wikipedia.org/wiki?curid=8807016", "title": "Renato Scionti", "text": ""}
{"id": "8807020", "revid": "1507870", "url": "https://it.wikipedia.org/wiki?curid=8807020", "title": "Rifugio Ottorino Donati", "text": "Il rifugio Ottorino Donati \u00e8 un rifugio alpino del CAI di Sondrio che si trova in alta val di Quai, laterale della val d'Arigna, nel Parco delle Orobie Valtellinesi. Si trova nelle vicinanze del lago Reguzzo ad un'altitudine di 2.504 m s.l.m., che lo decreta come rifugio pi\u00f9 alto presente sulle Alpi Orobie, sebbene sia non custodito. \n\u00c8 possibile accedere al rifugio da Briotti (nel comune di Ponte in Valtellina), oppure tramite una traversata partendo dal rifugio Mambretti e passando per la Bocchetta del Reguzzo.\n\u00c8 attraversato dalla Gran Via delle Orobie, nella tappa che dal rifugio Mambretti porta alla baita Pesciola."}
{"id": "8807025", "revid": "1073227", "url": "https://it.wikipedia.org/wiki?curid=8807025", "title": "L'amore \u00e8 una cosa semplice (disambigua)", "text": ""}
{"id": "8807029", "revid": "287204", "url": "https://it.wikipedia.org/wiki?curid=8807029", "title": "Scionti", "text": ""}
{"id": "8807033", "revid": "697352", "url": "https://it.wikipedia.org/wiki?curid=8807033", "title": "Lancia Ypsilon (disambigua)", "text": ""}
{"id": "8807036", "revid": "121651793", "url": "https://it.wikipedia.org/wiki?curid=8807036", "title": "Lanciere (disambigua)", "text": ""}
{"id": "8807043", "revid": "697352", "url": "https://it.wikipedia.org/wiki?curid=8807043", "title": "Landover (disambigua)", "text": ""}
{"id": "8807045", "revid": "599013", "url": "https://it.wikipedia.org/wiki?curid=8807045", "title": "Corso Pecori Giraldi", "text": "Biografia.\nNato a Pozzuoli (NA) il 9 luglio 1899, il 30 settembre 1913 entr\u00f2 in Accademia navale, uscendone nel 1917 con il grado di guardiamarina del corpo di stato maggiore, imbarcando nel corso del primo conflitto mondiale sulla moderna corazzata Caio Duilio come sottordine alle artiglierie. Promosso sottotenente di vascello il 1\u00ba ottobre 1918 venne successivamente imbarcato sulla nave da battaglia Conte di Cavour e poi sull\u2019esploratore Sparviero prima di tornare, il 1\u00ba luglio 1921 all'Accademia Navale di Livorno per seguire il corso superiore, ottenendo il successivo 8 dicembre la nomina a tenente di vascello, grado nel quale svolse, poi la fine del 1921 e il 1923 l'incarico di direttore di tiro sull'esploratore Premuda.\nTra il 1924 e il 1925 fu aiutante di bandiera del comandante dell'Accademia Navale e dal 1925 al 1928, ufficiale addetto al capitano di corvetta Aimone di Savoia Aosta Duca di Spoleto, seguendolo nell'imbarco sul cacciatorpediniere Quintino Sella.\nIl 16 gennaio 1928 ebbe il suo primo comando navale, al comando della cannoniera di scorta Andrea Bafile. il suo primo comando navale per poi svolgere il medesimo incarico sulla torpediniera \"53 AS\". Promosso capitano di corvetta l'11 aprile 1929, tre giorni dopo divenne capo dell'ufficio coordinamento presso lo stato maggiore della Marina e dal 19 gennaio al 17 aprile 1930 prese parte, in qualit\u00e0 di segretario della delegazione italiana, alla Conferenza navale di Londra sulla riduzione degli armamenti. Tra il 1931 e il 1932 ebbe il comando dei cacciatorpediniere Ostro e Dardo.\nPromosso capitano di fregata il 2 aprile 1934 dopo un periodo d'imbarco quale comandante in 2\u00aa sul panfilo reale Savoia e\ndell'incrociatore Zara ebbe l'incarico di sottocapo di stato maggiore al Dipartimento militare marittimo di Napoli per poi essere destinato a Roma al gabinetto del ministro della Marina come ufficiale di collegamento con il dicastero degli Affari esteri.\nIl 19 settembre 1937 fu destinato al comando del cacciatorpediniere Vincenzo Gioberti, in allestimento, del quale fu il primo comandante e, a bordo del quale, dopo averne seguito le ultime fasi dell'allestimento, appena pronto, prese parte alle operazioni che coinvolsero la Regia Marina durante la guerra civile spagnola.\nIl 7 giugno 1938, grazie alla sua perfetta conoscenza della lingua tedesca venne nominato addetto navale presso l\u2019ambasciata italiana a Berlino dove si trovava all'entrata in guerra dell'Italia nel secondo conflitto mondiale, svolgendo tale incarico fino alla fine di marzo del 1941, con la promozione, il 1 gennaio 1940 al grado di capitano di vascello.\nIl 2 aprile 1941 ebbe il comando del gruppo navale dell'Egeo settentrionale con sede ad Atene, incarico abbinato a quello di capo di stato maggiore del comandante della Kriegsmarine dell\u2019Egeo, ricevendo dalle autorit\u00e0 germaniche la croce di ferro di 1\u00aa e 2\u00aa classe.\nNel febbraio 1942 divenne comandante della nave da battaglia Vittorio Veneto, con la quale prese parte alle operazioni di guerra nel Mediterraneo, conducendola in seguito alla proclamazione dell'armistizio dell'8 settembre 1943, in ottemperanza alle clausole armistiziali e agli ordinii ricevuti, dapprima a Malta e poi in Egitto ai laghi Amari, dove la nave venne internata insieme alla gemella Italia.\nPer l\u2019attivit\u00e0 svolta durante il conflitto fino a quel momento, venne decorato con una medaglia d\u2019argento e una medaglia di bronzo al valore militare e la nomina a cavaliere dell'Ordine militare di Savoia.\nRimpatriato, dal 12 novembre 1943 assunte l'incarico di capo del reparto operazioni dello stato maggiore della Marina, che mantenne fino al 16 gennaio 1947, quando, con la promozione a contrammiraglio, divenne sottocapo di stato maggiore della Marina e membro ordinario del Consiglio superiore di Marina.\nPromosso il 1\u00ba marzo 1948, al grado di ammiraglio di divisione, il 15 maggio 1950 assunse il comando della III Divisione navale e dal successivo 10 dicembre quello della I Divisione navale. Il 1\u00ba ottobre 1951 divenne comandante militare marittimo di Venezia nel periodo in cui si erano inaspriti i rapporti con la Jugoslavia e l'8 novembre 1952 raggiunse il grado di ammiraglio di squadra. Il 25 febbraio 1953 ebbe la nomina a comandante in capo del dipartimento dell'Adriatico di Venezia fino al 10 agosto 1955, quando assunse la carica di Capo di stato maggiore della Marina Militare, che detenne per quasi sette anni fino al 30 aprile 1962.\nParticolarmente da ricordare la sua opera quale capo di stato maggiore, dedicata alla ricostruzione e al potenziamento della flotta, gi\u00e0 avviata dal suo predecessore ammiraglio Emilio Ferreri, con l'entrata in servizio dei nuovi cacciatorpediniere conduttori San Marco e San Giorgio, dei cacciatorpediniere classe Indomito, delle fregate classe Castore, e la pianificazione di due programmi di costruzioni navali, il primo nel 1957-58, il secondo nel 1960-61 che contemplavano la realizzazione di grandi incrociatori lanciamissili e portaelicotteri, di fregate elicotteristiche e corvette antisommergibili e di cacciatorpediniere lanciamissili, curando inoltre la riorganizzazione dei comandi e dei servizi a terra, il perfezionamento gli armamenti e l'intensificazione dell'addestramento del personale. Tali programmi si concretizzarono nella realizzazione, prima ancora che lasciasse la carica di Capo di stato maggiore della Marina, degli incrociatori lanciamissili classe Doria, delle fregate elicotteristiche antisommergibili classe Bergamini della trasformazione dell'incrociatore Giuseppe Garibaldi in unit\u00e0 lanciamissili e dei cacciatorpediniere lanciamissili Classe Impavido.\nil 14 luglio 1961 ha presenziato insieme al Presidente della Repubblica Giovanni Gronchi, alla grandiosa rivista navale che si tenne nelle acque del golfo di Gaeta nel quadro delle celebrazioni in occasione del primo centenario dell'Unit\u00e0 d'Italia .\nDopo essere stato collocato in ausiliaria per raggiunti limiti di et\u00e0 il 10 luglio 1962, \u00e8 morto improvvisamente il 17 maggio 1964 a Freiburg im Breisgau nella Repubblica Federale tedesca.\nIl 31 ottobre 1962, al congedo, \u00e8 nominato Cavaliere di Gran Croce dell'Ordine al Merito della Repubblica Italiana.\nFamiglia.\nCorso Pecori Giraldi era il terzogenito del conte Alessandro, all'epoca ingegnere capo presso la Armstrong Mitchell &amp; Co, e dalla baronessa Eleonora von Tautphoeus, figlia di un diplomatico tedesco. La famiglia paterna di origini fiorentine, annovera priori e patrizi di Firenze, conti del Sacro Romano Impero, generali ed ammiragli, pionieri dell\u2019aviazione e dell\u2019industria, parentele con le pi\u00f9 nobili Famiglie europee e dato nome, nella citt\u00e0 di Firenze, a ville, palazzi, piazze e a uno dei lungarni, il Lungarno Pecori Giraldi, intitolato al Maresciallo d'Italia Guglielmo Pecori Giraldi, zio paterno di Corso Pecori Giraldi, che nel corso della prima guerra mondiale con il grado di Tenente generale in comando di armata era stato al comando della 1\u00aa armata, schierata sul fronte degli Altipiani, assumendo, al termine del conflitto, il 3 novembre 1918 la carica di primo governatore italiano militare e civile della citt\u00e0 di Trento, e pochi giorni dopo del Trentino e dell'Alto Adige, la cosiddetta Venezia Tridentina fino al 20 luglio 1919.\nIl padre Alessandro Pecori Giraldi, ufficiale dll'Arma del Genio del Regio Esercito, avendo il Ministero della guerra deciso di affiancare un militare, ai tecnici inglesi della Armstrong Mitchell &amp; Co, l'importante stabilimento di artiglierie di Pozzuoli, venne destinato alla Direzione del Genio Militare di Napoli, affiancando l'ingegnere George Wightwick Rendel, direttore dello stabilimento, con l'incarico di \"collegamento\" negli Uffici di Vigilanza che il Regio Esercito e la Regia Marina avevano all'interno dello stabilimento. Nel 1900 al ritorno definitivo di George Rendel in Inghilterra lo stabilimento venne affidato ad Alessandro Pecori Giraldi che lo guid\u00f2 nel periodo di massimo sviluppo, fino a raggiungere gli 8.000 dipendenti, attraverso gli accordi prima con l'Ansaldo di Genova e poi con l'ILVA di Bagnoli.\nIl 14 luglio 1930 Corso Pecori Giraldi spos\u00f2 Maria Francesca Frascara, figlia del conte e senatore Giuseppe Frascara, morta nel 2007, all\u2019et\u00e0 di 104 anni. Dal loro matrimonio sono nati i figli Maria Jos\u00e8 (1931), che si sarebbe affermata come biologa, Alvise (1932), futuro ufficiale della Marina, e Piero (1935), che sarebbe diventato dirigente della IBM.\nLa Contessa Maria Francesca Frascara rimasta vedova dell'ammiraglio Corso Pecori Giraldi, il 4 novembre 1969 ha consegnato, nel porto di Trieste la bandiera di combattimento al nuovo incrociatore lanciamissili portaelicotteri Vittorio Veneto la cui realizzazione era contemplata dal programma di costruzioni navali 1960-61 della Marina Militare quando capo di stato maggiore era il marito che era stato comandante della nave da battaglia Vittorio Veneto durante la seconda guerra mondiale. La bandiera di combattimento \u00e8 stata consegnata al capitano di vascello Vittorio Marulli, che durante la seconda guerra mondiale era stato a sua volta imbarcato quale ufficiale sottordine sulla nave da battaglia Vittorio Veneto."}
{"id": "8807051", "revid": "697352", "url": "https://it.wikipedia.org/wiki?curid=8807051", "title": "L'antidoto (disambigua)", "text": ""}
{"id": "8807052", "revid": "697352", "url": "https://it.wikipedia.org/wiki?curid=8807052", "title": "Lara Fabian (disambigua)", "text": ""}
{"id": "8807055", "revid": "697352", "url": "https://it.wikipedia.org/wiki?curid=8807055", "title": "Laran", "text": ""}
{"id": "8807058", "revid": "1924342", "url": "https://it.wikipedia.org/wiki?curid=8807058", "title": "Heat Waves", "text": "Heat Waves \u00e8 un singolo del gruppo musicale britannico Glass Animals, pubblicato il 29 giugno 2020 come quarto estratto dal terzo album in studio \"Dreamland\".\nDescrizione.\nIl brano, di genere R&amp;B e pop psichedelico, \u00e8 diventato popolare grazie al social TikTok.\nVideo musicale.\nIl video musicale, diretto da Colin Read e girato a Londra, \u00e8 stato reso disponibile sul canale YouTube del gruppo in concomitanza con la pubblicazione del singolo.\nSuccesso commerciale.\nIn madrepatria \"Heat Waves\" \u00e8 divenuto il primo singolo del gruppo ad entrare nella Official Singles Chart, raggiungendo originariamente la top twenty al 19\u00ba posto nella pubblicazione del 6 maggio 2021 con un conteggio complessivo di unit\u00e0. A settembre 2021, dopo aver ricevuto un nuovo flusso di popolarit\u00e0, il brano ha risalito la classifica fino a toccare un nuovo picco di 5 nella pubblicazione del 14 ottobre con unit\u00e0 totalizzate.\nIn Australia il brano ha raggiunto la vetta della classifica dei singoli nella settimana del 1\u00ba marzo 2021, spodestando \"Drivers License\" di Olivia Rodrigo. \u00c8 diventata la prima numero uno dei Glass Animals, che si \u00e8 distinto per essere stato il primo gruppo britannico a raggiungere tale traguardo dai Clean Bandit che nel 2016 arrivarono al vertice con \"Rockabye\".\nNegli Stati Uniti il singolo ha segnato il primo ingresso del gruppo nella \"Billboard\" Hot 100, debuttando al 100\u00ba posto nella pubblicazione del 16 gennaio 2021 e raggiungendo in seguito il 10\u00ba nella classifica del successivo 13 novembre 2021 con 30,8 milioni di audience radiofonica, 15,1 milioni di stream e download. Tale scalata alla top ten, durata 42 settimane, \u00e8 divenuta la pi\u00f9 lunga nella storia della classifica, sorpassando \"Before He Cheats\" di Carrie Underwood che nel 2007 impieg\u00f2 38 settimane prima di raggiungere la regione. Ha eventualmente raggiunto il suo picco al 2\u00ba posto a febbraio 2022, durante la sua 57\u00aa settimana, superando il record di \"All I Want for Christmas Is You\" di Mariah Carey nel maggior numero di settimane trascorse in classifica prima di ascendere in top two."}
{"id": "8807078", "revid": "767487", "url": "https://it.wikipedia.org/wiki?curid=8807078", "title": "Antonio de Castro", "text": "Biografia.\nNon sono molte le notizie biografiche riguardanti Antonio de Castro.\nLe documentazioni storiche affermano che visse a Genova nella seconda met\u00e0 del Cinquecento e che nel 1565 Franco Lercaro gli ordin\u00f2 un piatto e un'anfora d'argento nei cui rilievi dovevano essere illustrate le imprese del suo antenato Megollo Lercaro.\nI disegni per tali episodi, forniti dallo stesso committente, sono stati inizialmente attribuiti a Luca Cambiaso, e in un secondo tempo al Bergamasco.\nI due pezzi, passati nella raccolta Coccapani di Modena, ed successivamente in quella Pignatti Morano di Venezia, sono decorati con quattordici storie, di cui undici distribuite sul piatto e tre sull'anfora, oltre che di vari altri motivi ornamentali e figure allegoriche cesellati che fanno da raccordo delle diverse parti.\nLa decorazione complessiva, anche se assai densa di motivi e di figurazioni, non attenua il valore strutturale dei due pezzi, armoniosamente modellati, tanto che il prezioso gruppo fu per moltissimo tempo assegnato a Benvenuto Cellini, anche per l'origine italiana degli elementi ornamentali, e per il delizioso senso ornamentale."}
{"id": "8807079", "revid": "1573940", "url": "https://it.wikipedia.org/wiki?curid=8807079", "title": "Rissoa", "text": "Rissoa \u00e8 un genere di molluschi gasteropodi della sottoclasse Caenogastropoda.\nDescrizione.\nLa \"Rissoa\" ha una conchiglia dal guscio piccolo, di forma allungato-conica, non ombelicata, con scultura assiale di solito predominante, spesso con costole larghe e prominenti. Spesso sono presenti fili a spirale deboli, a volte larghi con spazi tra loro infossati per formare fosse poco profonde. Costole assiali da deboli a moderatamente forti; corde a spirale deboli, basse, di solito non attraversano le costole assiali; assiali non terminati alla periferia da una corda a spirale ma solitamente deboli o assenti alla base; a volte liscia. Apertura con seno posteriore poco profondo ampiamente arrotondato anteriormente. Columella spesso spessa, a volte contorta. Labbro esterno da opistoclino a prosoclino, con varice esterna da debole a pronunciata. Protoconca strettamente conica, bordo sinuoso, di solito pi\u00f9 di due spirali. Prodissoconca solitamente piccola, leggermente inclinata, a volte scolpita con pochi fili a spirale molto deboli che scompaiono prima dell'inizio della seconda spirale; altrimenti liscia.\nOpercolo calcareo semplice con nucleo sottile eccentrico e ultima spirale grande.\nTesta con tentacoli cefalici lunghi, leggermente rastremati ai lati e ciliati. Parte anteriore del piede ristretta con ghiandola mucosa posteriore. Bordo del mantello con un solo tentacolo palliale destro (posteriore). Un singolo, sottile tentacolo metapodiale triangolare di solito emerge dalla base. Di solito sul mantello sono presenti macchie di pigmento esterne, spesso nere o gialle.\nLa radula \u00e8 tipicamente tenioglossata con sette denti in ogni riga. Denti centrali concoppia di denticoli basali esterni derivati dai margini laterali; bordo ventrale di ciascun dente con estensione a forma di V moderatamente sviluppata. Denti marginali con cuspidi subeguali.\nI sessi sono separati. La femmina ha il vestibolo ben sviluppato, ma senza evidenza di deposito di sperma. Il canale ventrale \u00e8 evidente e forma un tubo separato nella parte posteriore della ghiandola dell'ovidotto inferiore. Bursa copulatrix di dimensioni uguali o leggermente pi\u00f9 grandi della ghiandola dell'ovidotto superiore. Ghiandola dell'ovidotto superiore semplice (cio\u00e8 non arrotolata), piccola (circa 1/4 di lunghezza della ghiandola dell'ovidotto inferiore), divisa in lobi simili a dita.\nLe uova sono deposte in capsule circolari, a forma di lente, fissate al substrato. La stadio larvale planctotrofico \u00e8 probabilmente presente nella maggior parte delle specie.\nRissoa, come tutti i Rissoidae, sono molluschi epifunali cio\u00e8 vivono sul substrato, piuttosto che in esso. Si trovano sulle alghe e in posizioni riparate sotto pietre o coralli e nelle fessure. Quelli che vivono di alghe si nutrono di diatomee o microalghe che vivono sul loro ospite macroalghe e sono generalmente altamente mobili. Quelli che vivono in posizioni riparate generalmente si nutrono di foraminiferi e sono meno mobili. Le specie di acque profonde probabilmente si alimentano di detriti.\nIl genere \u00e8 distribuito nell Atlantico nord-orientale (coste dell'Europa) e nel Mar Mediterraneo.\nTassonomia.\nIl genere \"Rissoa\" conta 214 specie riconosciute, di cui 96 esistenti ed il resto fossili:\nSpecie dubbie.\nOltre alle suddette specie riconosciute, ne esistono un certo numero che si trovano nello stato di \"taxon inquirendum\":"}
{"id": "8807084", "revid": "155634", "url": "https://it.wikipedia.org/wiki?curid=8807084", "title": "Coppa di Francia 2007 (pallacanestro maschile)", "text": "La Coppa di Francia 2007 \u00e8 la 31\u00aa Coppa di Francia di pallacanestro maschile.\nSquadre.\nPartecipano 56 squadre (18 iscritte alla LNB Pro A 2006-2007, 18 della Pro B, 17 della Nationale Masculine 1, 2 della Nationale Masculine 2 e 2 della Nationale Masculine 3). Le otto squadre che hanno preso parte al Semaine des As 2007 entrano in gioco direttamente ai sedicesimi di finale."}
{"id": "8807088", "revid": "1340213", "url": "https://it.wikipedia.org/wiki?curid=8807088", "title": "Episodi di Snowpiercer", "text": ""}
{"id": "8807094", "revid": "1442080", "url": "https://it.wikipedia.org/wiki?curid=8807094", "title": "Ugo Ripelin di Strasburgo", "text": "A lui \u00e8 attribuita la paternit\u00e0 del \"Compendium theologiae\", chiamato anche \"Compendium theologicae veritatis\", che per quattro secoli fu il manuale di teologia pi\u00f9 diffuso nelle universit\u00e0 dell'Europa occidentale.\nUn documento del 1232 conservato presso l'Abbazia domenicana di Predigerkloster a Zurigo attesta la vendita di un appezzamento di terreno a \"Hugo von Ripelin\", abate della neocostituita istituzione monastica.\nIl \"Compendium theologiae\".\nIl compendio \u00e8 composto da sette libri: la Creazione, la caduta degli angeli, l'Incarnazione, la grazia, i Sette Sacramenti e le quattro verit\u00e0 ultime dell'escatologia cristiana (morte, Giudizio universale, Paradiso e Inferno).\nLa datazione comunemente accettata a partire dalla penultima decade del Duemila faceva risalire l'opera al 1268.\nPer lungo tempo l'opera fu ascritta a Thomas Dorinberg che nel 1473 redasse l'indice dell'opera.\nAltre fonti la attribuirono a San Tommaso d'Aquino. Il commento pubblicato nel 1557 a Lione dal domenicano John Combe identificava l'autore in Sant'Alberto Magno.\nVerso la fine del XIX secolo, il filologo classico Ludwig Hain attribu\u00ec a Ugo di Ripelin la paternit\u00e0 di un complesso di incunaboli custoditi a Venezia, Strasburgo, Lione, Ulm e Norimberga. Nel \"Wetzer-Welte Kirchenlexikon\", Bach (I, 427) menziona un Alberto di Strasburgo, autore che si ritiene mai esistito, mentre in passato fu identificato con Sant'Alberto Magno.\nIl testo fu copiato e ristampato innumerevoli volte. \u00c8 uno dei manoscritti che ha subito il numero pi\u00f9 alto di riattribuzioni: Alessandro di Hales, Pietro II di Tarantasia, Hughes de Saint-Cher, Tommaso di Sutton, Aureolo, fra i vari altri.\nUgo di Strasburgo \u00e8 considerato anche l'autore del \"Commentarium in IV libros sententiarum\", oltre ai \"Quodlibeta, quaestiones, disputationes et variae in divinos libros explanationes\"."}
{"id": "8807104", "revid": "11266", "url": "https://it.wikipedia.org/wiki?curid=8807104", "title": "Nicola van Westerhout", "text": ""}
{"id": "8807106", "revid": "1463849", "url": "https://it.wikipedia.org/wiki?curid=8807106", "title": "Antonietta Pallerini", "text": "Biografia.\nDiscendente da una famiglia di ballerini, impar\u00f2 i primi passi dal padre e debutt\u00f2 a Milano da bambina. Successivamente fu scoperta da Gaetano Gioia, che la port\u00f2 alla Scala. Qui trov\u00f2 la protezione del coreografo Salvatore Vigan\u00f2, che a partire dal celebre \"Prometeo\" del 1813 (un \"rifacimento\", con altri generi musicali, del balletto beethoviano \"Le creature di Prometeo\" del 1801) rese Antonietta protagonista delle sue opere coreografiche.\nMolto apprezzata per la sua forza espressiva lirica, si distinse anche grazie al \"Gabriella di Vergy\" di Gaetano Gioia (1819) e a \"Ines di Castro\" di Antonio Cortesi (1823). Si esib\u00ec anche a Londra. Carlo Ritorni l'ha definita \"la prima ballerina seria assoluta\" e anche \"la pi\u00f9 gloriosa delle attrici italiane di tutti i generi\"."}
{"id": "8807107", "revid": "1652134", "url": "https://it.wikipedia.org/wiki?curid=8807107", "title": "Parola canguro", "text": "Una parola canguro, detta anche parola sgonfiabile, \u00e8 una parola che contiene al suo interno tutte le lettere di almeno un'altra parola ad essa strettamente correlata, se non proprio di uno dei suoi sinonimi, disposte in modo da apparire nello stesso ordine in entrambe le parole. Una parola italiana definibile come parola canguro \u00e8, ad esempio, \"isolata\", la quale contiente al suo interno la parola \"sola\"; inoltre, poich\u00e9 le lettere della parola interna non devono necessariamente essere adiacenti, tra gli altri esempi di parole canguro italiane si possono citare \"equilibrato\", che contiene le lettere della parole \"equo\", \"onorabile\", che contiene le lettere della parola \"nobile\", e \"rincretinito\", che contiene la parola \"inetto\". Secondo alcuni linguisti, perch\u00e9 una parola sia definita parola canguro \u00e8 necessario che i due termini non siano etimologicamente correlati; quindi, mentre \"infiammabile\" (che contiene le lettere della parola ad essa correlata \"fiamma\") non sarebbe da considerare una parola canguro, la gi\u00e0 citata \"rincretinito\" sarebbe perfettamente cos\u00ec identificabile; tuttavia esistono diversi altri studiosi che considerano tale propriet\u00e0 solo come un plus e non come un requisito fondamentale alla definizione di \"parola canguro\".\nRese popolari negli anni 1950 da un gioco di parole realizzato da Ben O'Dell in un articolo del \"The American Magazine\" e poi ristampato su un numero del \"Reader's Digest\" del 1954, le parole canguro devono il loro nome al canguro, il famoso marsupiale australiano. Proprio come il canguro trasporta i propri cuccioli in una tasca addominale, detta marsupio, cos\u00ec le parole canguro (dette peraltro anche \"parole marsupiali\") contengono al loro interno delle parole pi\u00f9 piccole a esse correlate se non uguali per significato.\nCos\u00ec come esistono le parole canguro, esistono anche le parole \"anti-canguro\", ossia quelle che contengono al loro interno, basandosi sempre sui criteri sopra indicati, le lettere di parole che sono il loro contrario (un esempio \u00e8 \"spiacevole\" che contiene la parola \"piacevole\", mentre un altro, meno banale, \u00e8 \"retto\" che contiene la parola \"reo\"), e le parole \"gran canguro\", ossia quelle parole canguro che contengono altre parole canguro, come ad esempio \"decaffeinato\" che contiene la parola \"caffeina\" che a sua volta contiene la parola \"caff\u00e8\"."}
{"id": "8807112", "revid": "1086846", "url": "https://it.wikipedia.org/wiki?curid=8807112", "title": "Scottish Division One 1915-1916", "text": ""}
{"id": "8807113", "revid": "1086846", "url": "https://it.wikipedia.org/wiki?curid=8807113", "title": "Scottish Division One 1916-1917", "text": ""}
{"id": "8807115", "revid": "486946", "url": "https://it.wikipedia.org/wiki?curid=8807115", "title": "Scottish Division One 1917-1918", "text": ""}
{"id": "8807116", "revid": "1086846", "url": "https://it.wikipedia.org/wiki?curid=8807116", "title": "ScottishFootball League 1917-1918", "text": ""}
{"id": "8807117", "revid": "1086846", "url": "https://it.wikipedia.org/wiki?curid=8807117", "title": "Scottish Division One 1918-1919", "text": ""}
{"id": "8807119", "revid": "1086846", "url": "https://it.wikipedia.org/wiki?curid=8807119", "title": "Scottish Division One 1919-1920", "text": ""}
{"id": "8807120", "revid": "1005847", "url": "https://it.wikipedia.org/wiki?curid=8807120", "title": "Avanza", "text": "Avanza \u00e8 un partito politico ecuadoriano di orientamento socialdemocratico fondato nel 2012 da Ramiro Gonz\u00e1lez, gi\u00e0 presidente della provincia del Pichincha; aggreg\u00f2 diversi esponenti di Sinistra Democratica e varie personalit\u00e0 indipendenti."}
{"id": "8807121", "revid": "1086846", "url": "https://it.wikipedia.org/wiki?curid=8807121", "title": "Scottish Division One 1920-1921", "text": ""}
{"id": "8807123", "revid": "1442080", "url": "https://it.wikipedia.org/wiki?curid=8807123", "title": "Carlo Serassi", "text": "Alla morte di Giuseppe i suoi figli Andrea (1776-1843), Carlo (1777-1849), Alessandro (1781-1870), Giuseppe III (1784-1849), Giacomo (1790-1877), Ferdinando (1792-1832), portarono il prestigioso marchio del padre al suo apice; ma \u00e8 soprattutto grazie a Carlo che l'intera famiglia si guadagner\u00e0 un ottimo riconoscimento come fabbricanti di strumenti, come testimoniano i numerosi riconoscimenti che gli vengono attribuiti da istituzioni e accademie (Bologna, Firenze, Bergamo). Gli strumenti prodotti per la \"Fabbrica Reale Imperiale\" di Bergamo divennero presto un simbolo di stato sia per le chiese dei maggiori centri che per gli uffici periferici. Dal Piemonte - dove operano principalmente nel Canavese - alla Corsica, dalla Toscana alla Sicilia, il nome Serassi \u00e8 sinonimo di prestigio e qualit\u00e0."}
{"id": "8807125", "revid": "767487", "url": "https://it.wikipedia.org/wiki?curid=8807125", "title": "Ashok Kumar", "text": "La sua carriera \u00e8 cominciato nel 1936 e si \u00e8 conclusa nel 1997."}
{"id": "8807126", "revid": "697352", "url": "https://it.wikipedia.org/wiki?curid=8807126", "title": "Laurel Hill", "text": ""}
{"id": "8807151", "revid": "767487", "url": "https://it.wikipedia.org/wiki?curid=8807151", "title": "Heidi Specogna", "text": "Vita privata.\n\u00c8 nata il 5 gennaio 1959 a Biel/Bienne, in Svizzera ma vive a Berlino.\nCarriera.\nHa frequentato la scuola di giornalismo a Zurigo e poi ha lavorato come giornalista per vari media della stampa tedesco-svizzera. Dal 1982 al 1988 ha studiato all'Accademia tedesca del cinema e della televisione di Berlino. Dopo essersi diplomata, \u00e8 diventata docente presso l'Accademia del film del Baden-W\u00fcrttemberg di Ludwigsburg per il film documentario dal 2003.\nSi \u00e8 concentrata principalmente sul cinema dell'America Latina e dell'Africa per la sua produzione cinematografica, in particolare attraverso la sua casa di produzione fondata nel 1990.\nNel 1985, il suo cortometraggio \"Traces ha\" vinto il Bern Film Prize.\nNel suo documentario del 1991 \"Tania la Guerillera\" si ritrae la guerrigliera boliviana Tamara Bunke e nel 1993, ha realizzato il film \"Deckname: Rosa\" sull'attivit\u00e0 illegale di un operatore radiofonico per la Orchestra rossa.\nNel 1996 i Tupamaros, un movimento di guerriglia dell'Uruguay, viene trattato nell'omonimo documentario. Nel documentario \"Das kurze Leben des Jos\u00e9 Antonio Gutierrez\" segue le orme di Jos\u00e9 Antonio Gutierrez in Guatemala e Messico. Il documentario ha vinto lo Premio del cinema svizzero 2007 per il miglior documentario e il Premio Adolf Grimme.\n\"Pepe Mujica - Lektionen eines Erdklumpens\" \u00e8 invece un ritratto dell'ex presidente uruguaiano (2010\u20132015), guerrigliero e coltivatore di fiori Jos\u00e9 Mujica.\nNel 2011 ha realizzato il documentario \"Carte Blanche\" incentrato sulla Repubblica Centrafricana che \u00e8 stato nominato miglior documentario in lingua tedesca a Duisburg nel 2011 e successivamente ha ricevuto il Catholic Media Prize. Il film \"Goal hunter's ship ha\" ricevuto il premio della giuria dei giovani a Lipsia e la sua \"storia femminile\" intitolata \"Esther und die Geister ha\" ricevuto il premio tedesco per i diritti umani.\nNel 2017, il suo film \"Cahier Africain\" basato sulla crisi della Repubblica Centrafricana, ha ricevuto il Deutscher Filmpreis, cos\u00ec come il Premio del cinema svizzero per il miglior documentario e il Silver Dove a Lipsia e nel 2018 il Premio Adolf Grimme.\nNel 2019 Specogna ha ricevuto il Konrad Wolf Prize presso l'Accademia delle Arti. Nel 2020 il Soletta Film Festival ha dedicato a Specogna il programma speciale \u201cRencontre\u201d per ricordare il suo contributo al cinema africano."}
{"id": "8807155", "revid": "124737667", "url": "https://it.wikipedia.org/wiki?curid=8807155", "title": "Lazzaro Mocenigo (disambigua)", "text": ""}
{"id": "8807157", "revid": "697352", "url": "https://it.wikipedia.org/wiki?curid=8807157", "title": "Le avventure di Tom Sawyer (disambigua)", "text": ""}
{"id": "8807159", "revid": "767487", "url": "https://it.wikipedia.org/wiki?curid=8807159", "title": "Durga Khote", "text": "La sua carriera \u00e8 cominciata nel 1931 e si \u00e8 conclusa nel 1983. Durga Khote \u00e8 stata attiva nel cinema Hindi e in quello Marathi, prendendo parte a circa 200 film e a numerose produzioni teatrali."}
{"id": "8807160", "revid": "697352", "url": "https://it.wikipedia.org/wiki?curid=8807160", "title": "Le fate (disambigua)", "text": ""}
{"id": "8807162", "revid": "729019", "url": "https://it.wikipedia.org/wiki?curid=8807162", "title": "Impegno ontologico", "text": "L'impegno ontologico di una teoria \u00e8 l'insieme degli oggetti che essa implica esistano.\u00a0L'\"esistenza\" a cui ci si riferisce non deve essere necessariamente \"reale\" (n\u00e9 fisica, per esempio), ma indica solo che quegli oggetti esistono in un certo universo del discorso, i.e., in modelli della teoria.\u00a0Ad esempio, i sistemi giuridici utilizzano il termine \"persone giuridiche\", riferendosi a entit\u00e0 collettive che hanno diritti.\u00a0Dunque essi hanno un impegno ontologico nei confronti di individui non singoli.\nUna teoria \u00e8 ontologicamente impegnata con un oggetto solo se esso \u00e8 in tutte le ontologie di quella teoria.\nAlternativamente \u00e8 possibile dire che l'impegno ontologico di una teoria predicativa formula_1 \u00e8 l'insieme delle variabili delle sue formule per le quali in ogni modello di formula_1 esiste un loro riferimento."}
{"id": "8807163", "revid": "697352", "url": "https://it.wikipedia.org/wiki?curid=8807163", "title": "Le nostre anime di notte (disambigua)", "text": ""}
{"id": "8807167", "revid": "1534511", "url": "https://it.wikipedia.org/wiki?curid=8807167", "title": "Elisabetta Pinotti", "text": "Eccelse nei ruoli in travesti e fu il primo Ottone nel 1817 nell'opera di Rossini \"Adelaide di Borgogna\".\nCant\u00f2 nelle stagioni 1807-1809 e 1810-1813 al Teatro San Carlo. All'inizio dell'Ottocento cant\u00f2 in tutta Italia, soprattutto a Roma e Milano."}
{"id": "8807169", "revid": "697352", "url": "https://it.wikipedia.org/wiki?curid=8807169", "title": "Le radici del cielo (disambigua)", "text": ""}
{"id": "8807172", "revid": "697352", "url": "https://it.wikipedia.org/wiki?curid=8807172", "title": "Leatherwolf (disambigua)", "text": ""}
{"id": "8807176", "revid": "697352", "url": "https://it.wikipedia.org/wiki?curid=8807176", "title": "Leda Battisti (disambigua)", "text": ""}
{"id": "8807180", "revid": "767487", "url": "https://it.wikipedia.org/wiki?curid=8807180", "title": "Mughal-E-Azam", "text": "Mughal-E-Azam \u00e8 un film indiano del 1960 diretto da K. Asif."}
{"id": "8807190", "revid": "287204", "url": "https://it.wikipedia.org/wiki?curid=8807190", "title": "Stadio pod Bijelim Brijegom", "text": "Lo stadio pod Bijelim Brijegom (), noto come stadio H\u0160K Zrinjski, \u00e8 uno stadio calcistico situato a Mostar.\nCostruito nel 1958, \u00e8 lo stadio casalingo dello .\nStoria.\nFu inaugurato il 7 settembre 1958 con la partita tra e , vinta dalla squadra casalinga per 2 a 1 dinanzi a 9.000 spettatori.\nDopo la guerra croato-musulmana Mostar fu divisa in due frazioni. Lo stadio, che \u00e8 situato nella parte occidentale della citt\u00e0, ricadde nella parte di etnia croata e fu cos\u00ec \"ereditato\" dallo relegando i rivali cittadini a giocare le proprie partite nello stadio Ro\u0111eni."}
{"id": "8807191", "revid": "965985", "url": "https://it.wikipedia.org/wiki?curid=8807191", "title": "Mughal-e-Azam", "text": ""}
{"id": "8807192", "revid": "72396", "url": "https://it.wikipedia.org/wiki?curid=8807192", "title": "L'Eternauta (disambigua)", "text": ""}
{"id": "8807194", "revid": "1442080", "url": "https://it.wikipedia.org/wiki?curid=8807194", "title": "Enrico Sarria", "text": "Studi\u00f2 al Conservatorio di Napoli e all'et\u00e0 di 17 anni debutt\u00f2 con la sua prima opera: l'opera buffa \"Carmosina\", che riscosse un ottimo successo."}
{"id": "8807197", "revid": "1442080", "url": "https://it.wikipedia.org/wiki?curid=8807197", "title": "Protipendile", "text": "Il Protipendile, (nome commerciale in Germania e Austria \"Dominal\") \u00e8 un farmaco scoperto da Wilhelm Schuler appartenente al gruppo dei neurolettici azafenotiazinici triciclici a bassa potenza.\nStoria.\nIl Protipendile \u00e8 stato sintetizzato per la prima volta da Louis Yale Harry e Jack Bernstein e brevettato da Olin Mathieson nel 1960. Oggi il farmaco \u00e8 venduto nei paesi di lingua tedesca da AWD. pharma con il nome commerciale \"Dominal\". In Italia il Protipendile non \u00e8 in commercio.\nPropriet\u00e0 chimiche.\nIl Protipendile \u00e8 l'unico rappresentante del sottogruppo delle azafenotiazine. Esiste una stretta relazione chimica strutturale con le fenotiazine. Nel caso del protipendile, un anello benzenico nella molecola fenotiazinica \u00e8 stato sostituito con un anello piridinico. Il sale utilizzato farmaceuticamente \u00e8 il \"protipendil cloridrato-1-acqua\" (INN). Si tratta di una polvere cristallina, inodore, di colore dal giallo pastello al giallo-verdastro con formula bruta C16H19N3S\u00b7HCl\u00b7H2O e punto di fusione da 108 a 112\u00a0\u00b0C (come anidrato da 177 a 178\u00a0\u00b0C, dopo la sintesi a 176\u00a0\u00b0C).\nPropriet\u00e0 farmacologiche.\nMeccanismo d'azione (farmacodinamica).\nIl protipendile \u00e8 uno dei neurolettici triciclici a potenza debole di prima generazione. Oltre al suo effetto antipsicotico, protipendile ha propriet\u00e0 antistaminergiche, antiemetiche e sedative. A dosi pi\u00f9 elevate, il farmaco ha effetto sedativo e ipnoinducente. Farmacologicamente, il protipendile \u00e8 un antagonista della dopamina sui recettori D2-D1 e della serotonina sul recettore 5-HT2A. Non ha affinit\u00e0 per il recettore GABA (a cui si legano le benzodiazepine). Il blocco del recettore D2 nell'area postrema del tronco cerebrale \u00e8 ritenuto responsabile dell'effetto antiemetico. La potenza neurolettica \u00e8 indicata come \u201cindice di clorpromazina\u201d (CPZi) ed \u00e8 0,7 per il protipendile (rispetto alla sostanza di riferimento clorpromazina 1.0).\nAssorbimento e distribuzione nell'organismo (farmacocinetica).\nLa biodisponibilit\u00e0 orale \u00e8 dell'8-15% per le gocce e le compresse rivestite, \u00e8 leggermente inferiore per le capsule. Dopo aver assunto le gocce, il livello massimo efficace viene raggiunto dopo circa un'ora, mentre per le compresse rivestite e le capsule \u00e9 necessario un tempo che varia da un'ora a un'ora e mezza. A causa dell'effetto di primo passaggio nel fegato, le concentrazioni plasmatiche sono inferiori dopo la somministrazione orale rispetto alla somministrazione parenterale. Gli effetti farmacologici (stanchezza, ipnoinduzione) sono gi\u00e0 evidenti a livelli plasmatici di 5\u00a0ng / ml. Il principio attivo \u00e8 fortemente legato alle proteine plasmatiche. L'emivita plasmatica del protipendile \u00e8 di due o tre ore, rappresentando la pi\u00f9 breve di tutte le fenotiazine comuni. La clearance renale dopo somministrazione parenterale \u00e8 13\u00a0ml / kg / min, che \u00e8 relativamente elevata. Il volume di distribuzione \u00e8 3\u00a0l / kg in un intervallo normale per la classe di sostanze. Non \u00e8 stato osservato accumulo anche dopo somministrazioni ripetute. Il protipendile \u00e8 metabolizzato principalmente dal fegato ed escreto nelle urine e nelle feci. La fase di eliminazione terminale pu\u00f2 durare fino a tre settimane.\nInformazioni cliniche.\nIl protipendile ha un debole potere antipsicotico. Ha un forte effetto antistaminico oltre a propriet\u00e0 muscolotropiche, spasmolitiche e antiemetiche. In dosi pi\u00f9 elevate, il protipendile ha un effetto ipnoinducente. A causa del suo debole effetto antipsicotico, il farmaco \u00e8 usato raramente come neurolettico di prima linea, nonostante i suoi limitati effetti collaterali.\nIndicazioni cliniche.\nPer ridurre l'irrequietezza e l'eccitazione psicomotoria nel contesto di malattie psichiatriche sottostanti. Irrequietezza psicomotoria ed eccitazione nella schizofrenia, nei disturbi bipolari, stati d'animo depressivi- agitati di altra origine, irritabilit\u00e0 epilettica, psicosi sintomatiche, psicosindrome organica, coadiovanti nelle astinenze, nevrosi d' organo, ansia e disturbi ossessivo-compulsivi e Aterosclerosi cerebrali.\nControindicazioni.\nNota ipersensibilit\u00e0 a al protipendile. Intossicazione acuta da alcol, sonniferi, analgesici e farmaci psicotropi, poich\u00e9 gli effetti di tali sostanze possono essere intensificati. Stati comatosi.\nInterazioni farmacologiche.\nSe combinato con farmaci che deprimono il sistema nervoso centrale, come benzodiazepine, sonniferi, antistaminici, alcol e farmaci che abbassano la pressione sanguigna (farmaci antipertensivi), farmacodinamicamente \u00e8 possibile un reciproco rafforzamento degli effetti. Gli effetti della levodopa possono essere ridotti. Il protipendile grazie alle sue caratteristiche adrenolitica pu\u00f2 antagonizzare gli effetti vasocostrittori di adrenalina e fenilefrina.\nEffetti collaterali.\nPoich\u00e9 il protipendile ha propriet\u00e0 leggermente ipotensive, possono verificarsi disturbi circolatori ortostatici, soprattutto all'inizio della terapia. I possibili sintomi includono ipotensione arteriosa, vertigini, tachicardia, in singoli casi, dopo somministrazione orale di 80\u00a0mg e dopo somministrazione intramuscolare di 40\u00a0mg o pi\u00f9, fino alla sincope. Un leggero aumento di peso durante il trattamento a lungo termine \u00e8 comune e in parte dovuto al blocco del recettore 5-HT2A. \u00c8 stata segnalata secchezza delle fauci. Esistono casi isolati di priapismo o fototossicit\u00e1.\nDopo un uso prolungato a dosi molto elevate (240\u00a0mg / die im o 800\u00a0mg / die PO), raramente possono verificarsi disturbi motori extrapiramidali (discinesia tardiva, sindrome della lingua faringe, sindromi Parkinsonoidi) o convulsioni.\nTossicologia.\nSintomi di overdose:\nAvvertenze speciali di utilizzo.\nLa dose deve essere ridotta nei pazienti con insufficienza cardiaca, disfunzione epatica, ittero, feocromocitoma, ritenzione avanzata di CO2 o morbo di Parkinson. Il protipendile riduce le capacit\u00e0 di coordinazione, motivo per cui si consiglia cautela durante la guida e l'uso di macchinari."}
{"id": "8807198", "revid": "1543377", "url": "https://it.wikipedia.org/wiki?curid=8807198", "title": "Char siu", "text": "Il char siu () \u00e8 un modo per insaporire e preparare la carne di maiale alla brace nella cucina cantonese. \u00c8 classificato come un tipo di \"siu mei\" (\u71d2\u5473), ovvero la carne arrosto cantonese.\nTra i pi\u00f9 comuni tagli di maiale utilizzati per il \"char siu\" vi sono la lonza, la pancetta, il capocollo e il grasso. La carne viene marinata con diversi aromi e cotta allo spiedo.\nCucina cantonese.\n\"Char siu\" significa letteralmente \"carne arrosto infilzata\". Lunghe strisce di maiale disossato condito vengono infilzate con lunghi spiedi e poste in un forno coperto o sul fuoco.\nNell'antichit\u00e0 venivano utilizzati il cinghiale e altre carni disponibili. Tuttavia nei tempi moderni viene solitamente usata la spalla del maiale condita con una miscela di miele, polvere cinque spezie, pasta di fagioli rossi fermentati, salsa di soia scura, salsa hoisin, colorante alimentare rosso (non un ingrediente tradizionale ma molto comune nelle preparazioni odierne ed \u00e8 facoltativo), e lo sherry o il vino di riso (facoltativo). Questi condimenti rendono lo strato esterno della carne rosso scuro. Il maltosio pu\u00f2 essere utilizzato per conferire al char siu il suo caratteristico smalto lucido.\nIl \"char siu\" pu\u00f2 essere consumato all'interno di un panino al vapore (\"chasiu bao\", \u53c9\u71d2\u5305), con le tagliatelle (\"chasiu min\", \u53c9\u71d2 \u9eb5), con riso (\"chasiu fan\", \u53c9\u71d2 \u98ef), o servito al centro della tavola come pietanza principale.\nCucina del sud-est asiatico.\nIn Malesia, Singapore, Indonesia, Thailandia e Vietnam, il riso al \"char siew\" si trova in molti \"sh\u0101ol\u00e0\" cinesi (\u70e7\u814a) bancarelle che servono anatra e maiale arrosto. Il piatto \u00e8 composto da fette di \"char siu\", cetrioli, riso bianco ed \u00e8 inzuppato di salsa dolce o condito con salsa di soia scura. Il riso al \"char\" \"siu\" \u00e8 anche un alimento popolare nella comunit\u00e0 cinese di Medan, in Indonesia, dove \u00e8 comunemente chiamato \"char sio\". Il riso \"char siu\" si pu\u00f2 trovare anche nelle bancarelle di riso al pollo hainanese, dove i clienti possono scegliere di mangiare il loro riso \"char siu\" servito con riso bianco normale o riso aromatizzato al pollo e scegliere tra aglio, peperoncino e salse di soia. Il \"char siu\" \u00e8 chiamato \"mu daeng\" (\u0e2b\u0e21\u0e39\u0e41\u0e14\u0e07, [m\u01d4\u02d0 d\u025b\u0304\u02d0\u014b], \"maiale rosso\") in Thailandia.\nNelle Filippine \u00e8 noto come \"asado\" cinese e di solito viene consumato con salumi o servito farcito nel \"siopao\".\nCucina giapponese.\nIn Giappone il char siu viene chiamato \"ch\u0101sh\u016b\" (\u30c1 \u30e3 \u30fc \u30b7 \u30e5 \u30fc). A differenza della sua variante cinese, si prepara arrotolando la carne in un ceppo e poi brasandola a bassa temperatura. Viene tipicamente condito con salsa di soia, sake, mirin e zucchero o altri dolcificanti, senza il colorante alimentare rosso o la polvere cinque spezie. \u00c8 un ingrediente tipico per condire il \"r\u0101men\".\nCucina del Pacifico.\nAlle Hawaii anche carni diverse dal maiale vengono preparate alla \"char siu\", come pollo, cinghiale e altri animali selvatici, i quali possono essere cotti al forno, alla griglia o anche in un \"imu\" hawaiano sotterraneo."}
{"id": "8807205", "revid": "697352", "url": "https://it.wikipedia.org/wiki?curid=8807205", "title": "Copa Am\u00e9rica (disambigua)", "text": ""}
{"id": "8807218", "revid": "697352", "url": "https://it.wikipedia.org/wiki?curid=8807218", "title": "Consiglio comunale (disambigua)", "text": ""}
{"id": "8807236", "revid": "697352", "url": "https://it.wikipedia.org/wiki?curid=8807236", "title": "Confronto (disambigua)", "text": ""}
{"id": "8807237", "revid": "124998733", "url": "https://it.wikipedia.org/wiki?curid=8807237", "title": "Flora dell'Africa", "text": "La flora dell'Africa varia da zona a zona.\nQuando l'Africa si separ\u00f2 dalle altre masse continentali svilupp\u00f2 forme vegetali e animali peculiari. L'Africa \u00e8 la parte del mondo che ha conservato pi\u00f9 intatto il suo patrimonio vegetale e faunistico originario, anche a causa dello scarso popolamento umano.\nFlora delle diverse zone climatiche.\nLa vegetazione africana pu\u00f2 essere classificata in base a diverse zone climatiche (equatoriale, tropicale, arido e mediterraneo).\nFlora foresta tropicale.\nLa foresta tropicale si estende nelle zone vicine all'equatore (clima equatoriale), contraddistinte dalla stabilit\u00e0 dovuta all'assenza di cambi stagionali. L\u2019umidit\u00e0 \u00e8 elevata e le precipitazioni sono sotto forma di rovesci e temporali. La foresta di queste zone viene detta appunto foresta pluviale a causa delle abbondanti piogge che la caratterizzano durante tutto l\u2019anno.\nQueste foreste sempreverdi sono contraddistinte da una tipica struttura a 5 strati in cui si sviluppa una moltitudine di habitat.\nLa diversa temperatura tra la volta e gli strati sottostanti della foresta equatoriale consente di avere l\u2019ambiente con la maggiore biodiversit\u00e0 in Africa.\nFlora del deserto.\nI deserti dell\u2019Africa sono Sahara a nord, Kalahari e Namib a sud. Il deserto \u00e8 caratterizzato da un clima arido, contraddistinto da inverni molto freddi ed estati altrettanto calde. Le piogge sono rare, concentrate soprattutto in primavera, e anche l\u2019escursione termica giornaliera \u00e8 fortissima. Durante il giorno le temperature arrivano infatti fino a 50\u00a0\u00b0C o pi\u00f9, la sera scendono addirittura sotto 0\u00a0\u00b0C.\nLa flora del deserto \u00e8 molto rada, in alcune zone completamente assente, e si concentra prevalentemente nelle oasi. \nAlcune forme vegetali si sono adattate a tollerare il clima estremo del deserto e preferiscono un ambiente arido. La vegetazione \u00e8 formata infatti prevalentemente da piante xerofile, in grado di sopportare lunghi periodi di tempo senz\u2019acqua. Esiste una forte distribuzione di cespugli Xerofili appartenenti ai generi \"Tamarix\", \"Pistacia\", \"Ziziphus\", \"Retama\", \"Calligonum\" ecc.\nAltre piante per combattere la siccit\u00e0, hanno sviluppato adattamenti specifici, crescendo solo nei luoghi pi\u00f9 favorevoli alla loro sopravvivenza. Alcuni particolari vegetali si sono evoluti formando una consistente rete di radici che vengono spinte anche a profondit\u00e0 considerevoli, alla ricerca di un livello umido sotto lo strato di terreno sotterraneo pi\u00f9 secco. Le radici una volta raggiunto il livello favorevole allo sviluppo si ramificano in gran numero (acacie, tamerici).\nLe piante grasse sono vegetali in grado di immagazzinare grandi quantit\u00e0 di acqua nei fusti o negli organi sotterranei. Sono tipiche degli ambienti desertici e il loro particolare adattamento consente di conservare l'acqua eliminando la traspirazione. Inoltre sono formate da un tessuto duro e impermeabile per evitare perdite della riserva d\u2019acqua (per esempio: \"Pachypodium\"). Le foglie delle piante del deserto possono avere una cuticola particolarmente spessa, oppure riducono la superficie della foglia, a volte sostituendola con formazioni spinose.\nAlcune piante, come le piante effimere, sfruttano i periodi fertili abbreviando il loro ciclo vegetativo e crescono quasi immediatamente dopo le piogge. Germogliano e fruttificano prima che il territorio ritorni arido. Alcune specie sono legnose alla base ma con gemme sotterrate: la parte erbacea secca annualmente per poi ricrescere con le piogge (per esempio, sono di questo tipo le Artemisie).\nIn questo ambiente si trovano anche alcuni tipi di graminacea (stipe). Solo nel deserto \u00e8 possibile trovare la \"Welwitschia mirabilis\", una particolare pianta che Charles Darwin defin\u00ec \"l'ornitorinco del regno vegetale\". L'ornitorinco, infatti, nonostante possegga molti tratti tipici dei mammiferi ha delle caratteristiche appartenenti agli uccelli facendo cos\u00ec da anello di congiunzione tra le due classi. Allo stesso modo la \"Welwitschia mirabilis\" potrebbe rappresentare la relazione tra le gimnosperme e le angiosperme (piante con fiori). Questa pianta \u00e8 botanicamente unica ed \u00e8 forata da un tronco spesso e corto, una radice a fittone e due grosse foglie lunghe fino a 5 metri: diversamente dalle altre piante, non produce altre foglie ma sviluppa per tutta la vita le prime due. Col tempo le foglie crescono e le loro estremit\u00e0 si scuriscono, sfilacciano e muoiono. \nPer sopravvivere al clima estremo del deserto le foglie assorbono l\u2019umidit\u00e0 derivante dalla nebbia prodotta dall\u2019oceano Atlantico.\nNelle oasi si trovano le palme da dattero (Phoenix dactylifera), alberi di agrumi, erbe aromatiche, miglio, ortaggi e frutta. \nLe poche persone che popolano il deserto sono soprattutto trib\u00f9 nomadi che, spostandosi da un'oasi all\u2019altra, vivono di bestiame.\nFlora della savana.\nLa savana \u00e8 una prateria con una vegetazione prevalentemente formata da erbe alte (per esempio, \"Pennisetum purpureum\") e arbusti. Presenta inoltre alberi isolati come baobab (\"Adansonia digitale\") e vari tipi di acacie: Vachellia seyal, Senegalia senegal, S. ataxacantha, Acacia tortilis, l'acacia drepanolobium e cos\u00ec via. \nLa savana \u00e8 caratterizzata da due stagioni ben definite, di circa 6 mesi ciascuna: una piovosa, simile al clima temperato, e l'altra arida, simile al clima desertico. Nel corso della stagione piovosa si colmano gli stagni e i ruscelli; la vegetazione cresce rapidamente fornendo cos\u00ec un habitat ideale per grandi erbivori (elefanti, giraffe, zebre e gazzelle) prede di carnivori come leoni e leopardi. Nel corso della stagione secca le piante appassiscono e gli animali sono costretti a compiere viaggi lunghi alla ricerca di cibo e acqua.\nFlora mediterranea.\nIn Africa questo clima \u00e8 distribuito sulle coste che si affacciano sul Mediterraneo e quelle occidentali dell\u2019Africa meridionale. La flora \u00e8 erbacea e arbustiva (\"Erica arborea\", \"Euforbia arborea\") con alcune piante xerofite. Sono tipici di queste zone gli alberi sempreverdi, capaci di resistere alla siccit\u00e0 (leccio, sughera e carrubo).\nFlora a rischio.\nPericolo di estinzione.\nUn terzo della flora tropicale africana \u00e8 a rischio di estinzione. Nel 2019 \u00e8 stato valutato il grado di conservazione della flora su scala continentale portando alla stesura di una lista rossa gestita dall\u2019Unione internazionale per la conservazione della natura. Le regioni pi\u00f9 colpite sono Etiopia, Africa occidentale, Tanzania centrale e Repubblica democratica meridionale del Congo. \nLe diverse specie di piante tropicali africane che potrebbero sparire a breve sono quasi 7000, che corrispondono al 33% delle specie. \nAlla base di questo rischio sono soprattutto gli interventi intensivi dell\u2019uomo collegati alle attivit\u00e0 come lo sfruttamento del legname e l'estrazione mineraria. Ulteriori responsabili del rischio di estinzione sono i cambiamenti climatici e l\u2019aumento della popolazione umana. \nGrazie a queste valutazioni di conservazione delle piante tropicali si possono ricavare informazioni importanti per migliorare la gestione della biodiversit\u00e0 in Africa e promuovere uno sviluppo economico sostenibile. \nEconomia e flora.\n\u00c8 stato effettuato uno studio su come la creazione di \u201ccorridoi di sviluppo\u201d, ovvero strade, ferrovie, oleodotti e impianti portuali, possa avere un forte impatto ambientale nell\u2019Africa subsahariana. Questo accrescimento della produzione servirebbe all'integrazione economica dell'Africa ma con tragiche conseguenze ambientali. Il problema \u00e8 dunque nato dovendo conciliare l\u2019urgente necessit\u00e0 di rinforzare l\u2019economia con la protezione dell'ambiente, tutelando la moltitudine di biodiversit\u00e0 presenti sul territorio.\nMappando alcuni di questi corridoi di sviluppo si riscontrerebbero effetti negativi per l'ambiente. Le terre a maggior rischio sono concentrate nelle zone equatoriali, e in particolare nel bacino del Congo, in Africa occidentale, e nelle savane tropicali.\nQuesto pericolo ha portato gli scienziati a richiamare finanziatori internazionali e investitori privati ad analizzare attentamente i progetti per non incorrere in una crisi ambientale nonostante gli interessi economici in gioco.\nPiante utilizzate.\nMolte piante sono utilizzate dalle popolazioni locali come cibo o rimedi naturali, come ad esempio:\nOcimum gratissimum, Baobab, Coffea Stenophylla, Cola(viene utilizzata durante riti e cerimonie, per dare il benvenuto agli invitati, come simbolo di amicizia), Karit\u00e8, Madd, Olio di Kobi, Pasta Katta."}
{"id": "8807238", "revid": "1543377", "url": "https://it.wikipedia.org/wiki?curid=8807238", "title": "Wetzer-Welte Kirchenlexikon", "text": "Il Wetzer-Welte Kirchenlexikon \u00e8 un dizionario biografico e enciclopedico storico e teologico del cattolicesimo.\nStoria.\nLa prima edizione, redatta da Heinrich Joseph Wetzer e Benedikt Welte, fu pubblicata in 13 volumi dal 1847 al 1869, a cura della Herder Verlag.\nLa seconda edizione, realizzata da Joseph Hergenr\u00f6ther e da Franz Philip Kaulen, fu pubblicata a Friburgo dal 1882 al 1883 col titolo di \"Encylop\u00e4die der katholischen Theologie und ihrer H\u00fclfswissenschaften\"."}
{"id": "8807241", "revid": "697352", "url": "https://it.wikipedia.org/wiki?curid=8807241", "title": "Consiglio dei ministri (disambigua)", "text": ""}
{"id": "8807243", "revid": "767487", "url": "https://it.wikipedia.org/wiki?curid=8807243", "title": "Naushad", "text": "Attivo come compositore e direttore musicale di cinema di film Hindi, ha avviato la sua carriera nel 1940 per concluderla nel 2005."}
{"id": "8807245", "revid": "697352", "url": "https://it.wikipedia.org/wiki?curid=8807245", "title": "Cristo Re (disambigua)", "text": ""}
{"id": "8807247", "revid": "1861950", "url": "https://it.wikipedia.org/wiki?curid=8807247", "title": "Lanmei Airlines", "text": "Lanmei Airlines Co., Ltd (Khmer: \u17a1\u17b6\u1793\u1798\u17c9\u17b8\u17a2\u17ca\u17c2\u179a\u17a1\u17b6\u1789), \u00e8 una compagnia aerea low-cost della Cambogia con sede a Phnom Penh fondata nel 2016.\nLa sede della compagnia aerea si trova al 575 D&amp;E, Russian Federation Boulevard, Phnom Penh.\nStoria.\nLanmei Airlines \u00e8 stata fondata il 15 settembre 2016 come compagnia aerea locale della Cambogia. La compagnia prende il nome dal fiume Lancang-Mekong, mentre il logo si ispira ad un pavone. Il 29 settembre dello stesso anno, la compagnia ha lanciato il suo volo inaugurale da Sihanoukville a Macao.\nIl 31 dicembre 2018, Lanmei Airlines ha stretto un accordo di cooperazione strategica con la Cambodian MJ Airlines, startup poi fallita prima di avviare le operazioni.\nDestinazioni.\nLanmei Airlines, a gennaio 2021, serve destinazioni tra Cina, Filippine, Macao, Singapore, Thailandia e Vietnam.\nFlotta.\nFlotta attuale.\nA dicembre 2021, la flotta di Lanmei Airlines \u00e8 composta dai seguenti aeromobili:\nFlotta storica.\nNel corso degli anni Lanmei Airlines ha operato con i seguenti tipi di aeromobili:"}
{"id": "8807249", "revid": "6923", "url": "https://it.wikipedia.org/wiki?curid=8807249", "title": "Ginny &amp; Georgia", "text": "Ginny &amp; Georgia \u00e8 una serie televisiva statunitense del 2021 ideata da Sarah Lampert.\nIl 19 aprile 2021 la serie viene rinnovata per una seconda stagione, che sar\u00e0 composta da 10 episodi.\nTrama.\nGinny Miller \u00e8 una quindicenne che vive con la madre trentenne e il fratello Austin in una citt\u00e0 del Massachusetts, dove la madre ha deciso di trasferirsi per dare a loro una vita migliore. Il misterioso incidente accaduto in passato che cost\u00f2 la vita al marito di Georgia e patrigno dei suoi figli, costituisce una minaccia che la donna cercher\u00e0 di respingere.\nProduzione.\nPre-produzione.\nIl 13 agosto 2019 \u00e8 stato annunciato che Netflix aveva ordinato una serie con una prima stagione composta da dieci episodi, lo stesso giorno \u00e8 stato reso noto che la serie era stata ideata da Sarah Lampert, e che i primi episodi sarebbero stati diretti da Adams.\nCast.\nOltre all'annuncio iniziale della serie, \u00e8 stato comunicato che Brianne Howey, Antonia Gentry, Diesel La Torraca, Jennifer Robertson, Felix Mallard, Sara Waisglass, Scott Porter e Raymond Ablack erano stati scelti come personaggi principali della serie. Il 20 gennaio 2021, \u00e8 stato annunciato che Mason Temple si era unito al cast. Il 28 gennaio 2022 \u00e8 stato reso noto che Aaron Ashmore era entrato a far parte del cast della seconda stagione.\nRiprese.\nLe riprese principali della prima stagione si sono svolte a Toronto e a Cobourg, in Canada, dal 14 agosto al 10 dicembre 2019; mentre quelle della seconda stagione sono iniziate il 29 novembre 2021 e si concluderanno il 20 aprile successivo.\nPromozione.\nIl trailer \u00e8 stato pubblicato online il 26 gennaio 2021.\nDistribuzione.\nLa serie \u00e8 uscita sulla piattaforma di streaming Netflix il 24 febbraio 2021. Il 19 aprile dello stesso anno viene annunciato il rinnovo della serie per una seconda stagione.\nAccoglienza.\nCritica.\nSull'aggregatore di recensioni Rotten Tomatoes la prima stagione ottiene il 68% delle recensioni professionali positive, con un voto medio di 6,2 su 10 basato su 31 critiche, mentre su Metacritic ha un punteggio di 63 su 100 basato su 14 recensioni.\nAlan Sepinwall di \"Rolling Stone\" ha assegnato alla serie 3 stelle su 5, paragonandola alla serie \"Una mamma per amica\", e affermando: \"Ci sono per\u00f2 alcuni punti in cui \"Ginny &amp; Georgia\" ha un chiaro vantaggio rispetto al suo predecessore: [Ginny] capisce che non \u00e8 particolarmente salutare avere una mamma che vuole essere la tua migliore amica, ma allo stesso tempo \u00e8 riluttante all'idea di crescere completamente da sola\". Kristen Baldwin di \"Entertainment Weekly\" ha dato alla serie una B-, mentre Sofia Biagini di \"Movieplayer.it\" scrive che \"nonostante le buone intenzioni, le tematiche trattate nella serie sono eccessive e spesso vengono oscurate dalle vicende quotidiane della vita di Ginny\".\nControversie.\nAccuse di razzismo.\nLa serie \u00e8 stata accusata di essere razzista per la presenza di un dialogo tra due protagoniste in cui Ginny rimprovera un\u2019amica di essere \"pi\u00f9 vicina a essere bianca rispetto a lei\", e l'amica sostiene che assieme le due potrebbero \"fare una persona bianca\". Successivamente, Ginny accusa Hunter di non essere asiatico a causa della sua mancanza di conoscenze della lingua cinese e della sua passione per i cheeseburger, e si scusa per non essere sufficientemente cinese per lei. Successivamente, accusa Ginny di non essere nera perch\u00e9 non sa twerkare. Il dialogo in oggetto \u00e8 stato criticato per l'abbondante dose di stereotipi razziali.\nAccuse di sessimo.\nLa serie \u00e8 stata pesantemente criticata e accusata di sessismo per aver incluso una serie di insulti e commenti negativi su varie celebrit\u00e0, tra cui Taylor Swift, Lady Gaga, Lana Del Rey e Vanessa Hudgens. La stessa Taylor Swift ha espresso il suo disappunto per l'umorismo sessista adottato nello show."}
{"id": "8807250", "revid": "1534511", "url": "https://it.wikipedia.org/wiki?curid=8807250", "title": "Fafan", "text": "Fafan \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 14 \"woreda\":"}
{"id": "8807254", "revid": "1800218", "url": "https://it.wikipedia.org/wiki?curid=8807254", "title": "Fe\u0111a Dudi\u0107", "text": "Carriera.\nAllenatore.\nNell'agosto 2019 prende la guida della panchina del , colmando il vuoto successivo alla dimissione di Ibrahim Rahimi\u0107 da tale incarico."}
{"id": "8807255", "revid": "599013", "url": "https://it.wikipedia.org/wiki?curid=8807255", "title": "Davit' Grigoryan (calciatore 1982)", "text": "Carriera.\nClub.\nHa giocato nella massima serie dei campionati armeno e kazako.\nIn carriera ha giocato complessivamente 9 partite nei turni preliminari delle competizioni UEFA per club (2 in quelli di Champions League e 7 in quelli di Coppa UEFA), oltre a 2 partite nella Coppa Intertoto UEFA.\nNazionale.\nTra il 2004 ed il 2005, ha giocato otto partite con la nazionale armena."}
{"id": "8807257", "revid": "1534511", "url": "https://it.wikipedia.org/wiki?curid=8807257", "title": "Jarar", "text": "Jarar \u00e8 una delle zone amministrative in cui \u00e8 suddivisa la Regione dei Somali in Etiopia.\nWoreda.\nLa zona \u00e8 composta da 12 \"woreda\":"}
{"id": "8807260", "revid": "1315817", "url": "https://it.wikipedia.org/wiki?curid=8807260", "title": "Joseph B\u00e9ranger", "text": "Nel 1827 costitu\u00ec una societ\u00e0 con Mercier, la Mercier et B\u00e9ranger. Nel 1834 l'impresa assunse il nome di B\u00e9ranger et Cie; dal 1857 la societ\u00e0 fu gestita dal genero Catenot e l'azienda prese il nome di Catenot-B\u00e9ranger et Cie.\nNel 1847 Beranger propose di migliorare il dispositivo del suo predecessore, Gilles de Roberval, con leve ausiliarie al posto dei montanti sotto il doppio bilanciere principale. Grazie a ci\u00f2 \u00e8 stato possibile ridurre l'azione delle forze esterne e delle forze di attrito e, pertanto, aumentare la sensibilit\u00e0 del dispositivo. La domanda di brevetto venne depositata nel 1847 e il brevetto stesso fu concesso nel 1949. Un progetto innovativo di bilance con scodelle sopra il sistema a bilanciere venne introdotto nella produzione di massa solo all'inizio del XX secolo. Per molto tempo, le bilance di Beranger erano presenti sui banchi di molti negozi."}
{"id": "8807262", "revid": "295921", "url": "https://it.wikipedia.org/wiki?curid=8807262", "title": "Biagio Mercadante", "text": "Biografia.\nStudi\u00f2 all'Accademia di belle arti di Napoli, dove fu allievo di Vincenzo Volpe, e contemporaneamente frequent\u00f2 la scuola serale del nudo a bianco e nero, dove ebbe per maestro Michele Cammarano. Nel primo dopoguerra tenne alle prime esposizioni, e prese parte alla Biennale di Roma del 1921 e all'Esposizione della Promotrice di Napoli del '21 e del '22.\nNel 1927 fu tra i membri fondatori del \"\", e l'anno successivo del piccolo quartiere latino, che aveva come sede il suo studio nella zona di Porta Capuana e di cui facevano tra gli altri parte Giuseppe Uva, Saverio Gatto, Francesco Paolo Prisciandaro, Vincenzo Ciardo. \nVinse il terzo premio al Premio Cremona del 1940, e il quarto premio nell'edizione successiva. Dopo aver trascorso gli anni della guerra a Sapri, nel dopoguerra si trasfer\u00ec nuovamente a Napoli e nel 1948 vinse il Premio Ravello. Nel 1952 si aggiudic\u00f2 la tavolozza d\u2019argento al Premio Michetti. Nel 1964 venne designato quale membro dell'Accademia tiberina. \u00c8 stato definito \"artista lirico e antiretorico con un antico spirito della sacralit\u00e0 del corpo femminile\"."}
{"id": "8807263", "revid": "309289", "url": "https://it.wikipedia.org/wiki?curid=8807263", "title": "Ajakli", "text": "L'Ajakli () \u00e8 un fiume della Siberia Orientale che scorre nei rajon \u0116venkijskij e Tajmyrskij del Territorio di Krasnojarsk, in Russia. Unendosi al fiume Ajan d\u00e0 origine alla Cheta (bacino della Chatanga).\nDescrizione.\nIl fiume ha origine e scorre nella parte orientale dell'Altopiano Putorana in direzione prevalentemente nord-occidentale; \u00e8 un tipico fiume di montagna e nel corso superiore scorre in una gola. Il letto del fiume \u00e8 tortuoso, ramificato nel corso inferiore, largo fino a qualche centinaio di metri. La lunghezza del fiume \u00e8 di 166\u00a0km, l'area del bacino \u00e8 di 9\u00a0520\u00a0km\u00b2. Gela da ottobre a maggio.\nIl suo maggior affluente, da sinistra, \u00e8 il Chugdjakit (lungo 94\u00a0km). Non c'\u00e8 popolazione permanente nel bacino del fiume. Il fiume \u00e8 utilizzato per il rafting."}
{"id": "8807264", "revid": "1310927", "url": "https://it.wikipedia.org/wiki?curid=8807264", "title": "Davit' Grigoryan", "text": ""}
{"id": "8807265", "revid": "1529788", "url": "https://it.wikipedia.org/wiki?curid=8807265", "title": "Cristo dolente (disambigua)", "text": ""}
{"id": "8807268", "revid": "751106", "url": "https://it.wikipedia.org/wiki?curid=8807268", "title": "Vasilij Nikolaevi\u010d Ladomirskij", "text": ""}
{"id": "8807269", "revid": "697352", "url": "https://it.wikipedia.org/wiki?curid=8807269", "title": "Crisobolla (disambigua)", "text": ""}
{"id": "8807274", "revid": "767487", "url": "https://it.wikipedia.org/wiki?curid=8807274", "title": "Kanan Devi", "text": ""}
{"id": "8807286", "revid": "2184720", "url": "https://it.wikipedia.org/wiki?curid=8807286", "title": "Palazzo INA (Potenza)", "text": "Il Palazzo dell'INA \u00e8 un palazzo di Potenza, ubicato in piazza Mario Pagano.\nStoria.\nL'architetto Mario De Renzi, importante personalit\u00e0 dell'architettura moderna italiana durante il ventennio fascista, venne incaricato della progettazione di questo palazzo direttamente dall'Istituto Nazionale Assicurazioni nella seconda met\u00e0 degli anni trenta, quando egli era all'apice della sua carriera professionale. Mussolini in persona si interess\u00f2 dell'opera, comunicando nel 1936 al Prefetto di Potenza di aver ricevuto rassicurazioni circa la velocit\u00e0 di completamento dei lavori direttamente dal presidente dell'INA. La costruzione come oggi \u00e8 visibile venne completata nel 1937, sebbene nell'Archivio Storico del Comune di Potenza sia conservata, insieme al progetto effettivamente realizzato, una variante progettuale leggermente diversa per quanto riguarda la facciata, la forma delle scale e la funzionalit\u00e0, dato che inizialmente era stato pensato anche di destinare parte della struttura ad albergo.\nNel 1940 tra i locali commerciali ospitati nel porticato del palazzo si trasfer\u00ec lo storico \"Gran Caff\u00e8 Italia\", che \u00e8 tutt'oggi attivo nello stesso luogo.\nArchitettura.\nIl palazzo occupa con la sua mole notevole il lato meridionale di piazza Mario Pagano, su cui si affaccia anche un porticato a doppia altezza, collocato nella facciata principale. Una parte dell'edificio scende fino ad una quota di 5 metri inferiore al livello della piazza e presenta una base quadrata, mentre i restanti cinque piani hanno una pianta a forma di H che definisce due corti aperte che si affacciano sui bassi vicoli laterali. Il prospetto principale comprende anche una balconata aggettante su via Pretoria, il corso principale del centro storico, oltre ad una serie regolare di aperture quadrate per le finestre.\nL'edificazione del palazzo dell'INA comport\u00f2 una ristrutturazione urbanistica di piazza Mario Pagano, che andava cos\u00ec ad assumere pressappoco il suo assetto attuale, con la scomparsa del vicolo Portamendola e la modifica dell'area alle spalle della Piazza, precedentemente occupata dalla Cappella di S. Giuseppe."}
{"id": "8807297", "revid": "697352", "url": "https://it.wikipedia.org/wiki?curid=8807297", "title": "Cronache marziane (disambigua)", "text": ""}
{"id": "8807310", "revid": "1318658", "url": "https://it.wikipedia.org/wiki?curid=8807310", "title": "Croce per anzianit\u00e0 di servizio militare (disambigua)", "text": ""}
{"id": "8807315", "revid": "1091859", "url": "https://it.wikipedia.org/wiki?curid=8807315", "title": "Superstar Spectacle", "text": ""}
{"id": "8807316", "revid": "767487", "url": "https://it.wikipedia.org/wiki?curid=8807316", "title": "Kishore Kumar", "text": "Attivo come cantante playback, attore, direttore musicale, paroliere, sceneggiatore e produttore, \u00e8 stato uno dei pi\u00f9 importanti cantanti dell'industria cinematografica indiana. La sua carriera \u00e8 cominciata nel 1946 e si \u00e8 conclusa nel 1987, anno della sua morte, avvenuta a soli 58 anni. Oltre alla hindi, ha recitato e cantato in diverse lingue quali bengali, marathi, assamese, gujarati, kannada, bhojpuri, malayalam e urdu. \nVita privata.\nSi \u00e8 sposato quattro volte. Dal 1950 al 1958 \u00e8 stato sposato con l'attrice e cantante Ruma Guha Thakurta, dal 1960 al 1969 (morte di lei) con l'attrice e cantante Madhubala, dal 1976 al 1978 con l'attrice Yogeeta Bali e dal 1980 al 1987 (morte di lui) con l'attrice Leena Chandavarkar."}
{"id": "8807318", "revid": "697352", "url": "https://it.wikipedia.org/wiki?curid=8807318", "title": "Cruillas", "text": ""}
{"id": "8807325", "revid": "33921", "url": "https://it.wikipedia.org/wiki?curid=8807325", "title": "Cristianesimo alla prova", "text": "Cristianesimo alla prova \u00e8 una collana di saggi antologici del sacerdote cattolico e teologo Luigi Giussani, fondatore del movimento Comunione e Liberazione.\nStoria editoriale.\nPubblicata per l'etichetta BUR, la serie \"Cristianesimo alla prova\" contiene la trascrizione in ordine cronologico delle lezioni e delle omelie di don Giussani e delle assemblee svolte durante gli annuali esercizi spirituali della Fraternit\u00e0 di Comunione e Liberazione, a partire dal 1982, anno del riconoscimento pontificio dell'associazione.\nI testi dei libri sono stati redatti a partire dalla trascrizione delle registrazioni conservate presso l'archivio della Fraternit\u00e0, come avvenuto per molti dei testi del sacerdote brianzolo che ha sempre preferito come metodo pedagogico e educativo il discorso orale attraverso cui si \u00e8 negli anni comunicato il suo pensiero.\nOgni volume \u00e8 aperto da una prefazione del curatore Juli\u00e1n Carr\u00f3n, il sacerdote spagnolo che \u00e8 succeduto a Giussani alla guida della Fraternit\u00e0 di Comunione e Liberazione.\nLa serie.\n\"Una strana compagnia\".\nIl primo volume fu pubblicato nel 2017 e raccoglie i testi degli esercizi spirituali dal 1982 al 1984 ed \u00e8 aperto da una prefazione Carr\u00f3n intitolata \"L'amore di Cristo ci strugge\"\n\"La convenienza umana della fede\".\nA un anno di distanza dal primo, nel 2018 fu pubblicato il secondo volume della serie che raccoglie i testi degli esercizi spirituali dal 1985 al 1987. La prefazione di Juli\u00e1n Carr\u00f3n \u00e8 intitolata \"Nacque il tuo nome da ci\u00f2 che fissavi\".\n\"Dare la vita per l'opera di un Altro\".\nIl sesto e ultimo volume della serie \u00e8 stato pubblicato il 16 novembre 2021 e contiene le lezioni e gli interventi di Giussani tra il 1997 e il 2004. Il volume contiene gli ultimi esercizi spirituali della Fraternit\u00e0 predicati da Giussani nel 1999. In seguito, e fino alla sua morte avvenuta nel 2005, intervenne solo in videoconferenza per interventi conclusivi o saluti che sono stati raccolti nel volume."}
{"id": "8807329", "revid": "1315817", "url": "https://it.wikipedia.org/wiki?curid=8807329", "title": "Joseph Beranger", "text": ""}
{"id": "8807333", "revid": "1272592", "url": "https://it.wikipedia.org/wiki?curid=8807333", "title": "Gallipari", "text": " \nIl Gallipari (o Galliporo come sembrerebbe pi\u00f9 corretto, dal greco Elleporo ) \u00e8 una fiumara calabrese che sfocia nel mar Ionio. Nasce dalle Serre Calabresi, attraversa i territori di Badolato, Isca sullo Ionio e Sant'Andrea apostolo dello Ionio. Rappresenta per la maggior parte del suo corso il confine naturale tra il comune di Isca sullo Ionio e Badolato, nella parte alta del suo corso attraversa brevemente il territorio di Sant'Andrea. \nIl percorso del fiume \u00e8 di circa 18km. Lungo il suo percorso nella parte alta, nel territorio di Isca sullo Ionio, \u00e8 possibile osservare i resti di una vecchia centralina idroelettrica costruita nel 1920,la centralina del Romito , che forniva energia ai territori di Badolato, Isca, Santa Caterina e Sant'Andrea. \nA monte della centralina il Gallipari si divide in due differenti corsi d'acqua impreziositi da due cascate: la cascata del Romito e quella del Vitello . "}
{"id": "8807339", "revid": "697352", "url": "https://it.wikipedia.org/wiki?curid=8807339", "title": "Crusade (disambigua)", "text": ""}
{"id": "8807340", "revid": "21880", "url": "https://it.wikipedia.org/wiki?curid=8807340", "title": "Solfia", "text": ""}
{"id": "8807344", "revid": "697352", "url": "https://it.wikipedia.org/wiki?curid=8807344", "title": "Cuauht\u00e9moc (disambigua)", "text": ""}
{"id": "8807348", "revid": "2519", "url": "https://it.wikipedia.org/wiki?curid=8807348", "title": "Ajan", "text": "L'Ajan () \u00e8 un fiume della Siberia Orientale che scorre nei rajon \u0116venkijskij e Tajmyrskij del Territorio di Krasnojarsk, in Russia. Unendosi al fiume Ajakli d\u00e0 origine alla Cheta (bacino della Chatanga).\nDescrizione.\nIl fiume ha origine dal lago Ajan e scorre lungo l'Altopiano Putorana, dapprima in direzione settentrionale poi nord-orientale; \u00e8 un tipico fiume di montagna e nel corso superiore scorre in una profonda gola. Quando gira a nord-est la sua valle assume la forma di un canyon. La larghezza del suo corso raggiunge i 200 metri nei tratti non ramificati e fino a 1,5\u00a0km nella parte pi\u00f9 ampia quando \u00e8 diviso in pi\u00f9 rami. \nNella valle dell'Ajan e dei suoi affluenti prevale una vegetazione di tundra con boschi di larice su suoli stratificati alluvionali. La lunghezza del fiume \u00e8 di 181\u00a0km, l'area del bacino \u00e8 di 15\u00a0900\u00a0km\u00b2. Gela da met\u00e0 settembre a giugno. Il suo maggior affluente, da destra, \u00e8 il Cholokit (lungo 112\u00a0km)."}
{"id": "8807350", "revid": "697352", "url": "https://it.wikipedia.org/wiki?curid=8807350", "title": "Cult of Luna (disambigua)", "text": ""}
{"id": "8807363", "revid": "697352", "url": "https://it.wikipedia.org/wiki?curid=8807363", "title": "Cutie Honey (disambigua)", "text": ""}
{"id": "8807377", "revid": "741067", "url": "https://it.wikipedia.org/wiki?curid=8807377", "title": "E Caterina regn\u00f2", "text": ""}
{"id": "8807381", "revid": "84184", "url": "https://it.wikipedia.org/wiki?curid=8807381", "title": "Jaume Cascalls", "text": " \nVita e opere.\nJaume Cascalls nasce a Berga, come attestato dalla sua firma posta nella pala della chiesa di Santa Maria di Corneilla-de-Conflent. \nSuccessivamente si trasferisce a Barcellona dove, nel 1346, sposa Maria Bassa, figlia del pittore Ferrer Bassa e sorella di Arnau Bassa. Maria muore nel 1348 e nello stesso anno muoiono di peste anche il padre e il fratello di Jaume. \nCascalls si risposa con la vedova di Sim\u00f3 Serradell di Barcellona e dal matrimonio nasce la figlia Francesca.\nCon il suocero Ferrer Bassa si consolida un sodalizio professionale e artistico molto produttivo: la somiglianza tra gli abiti con cui Cascalis rappresentava i suoi personaggi e gli abiti dei dipinti di Bassa \u00e8 evidente e sono esempi significativi della collaborazione che univa i due artisti. \nL'opera pi\u00f9 antica conosciuta di Cascalss \u00e8 la pala d'altare della Vergine della chiesa di Santa Maria de Corneilla-de-Conflent, risale al 1345 ed \u00e8 firmata dall'autore. \nCascalss inizia a collaborare nel 1349 con il maestro Aloi de Montbrai per realizzare le tombe reali del Monastero di Poblet che subiscono ritardi di realizzazione a causa dei continui ampliamenti voluti da Pietro IV d'Aragona. \nIl maestro Aloi influenz\u00f2 a tal punto l'opera di Cascalls da rendere a volte complicato determinare quali opere appartengano all'uno o all'altro. Quando Cascalls viene nominato capomastro della Cattedrale di Lleida lascia incompiute le tombe di Poblet. \nPer il monastero di Ripoll realizza alcune figure in alabastro policromo e per la cattedrale di Gerona, realizza la celebre statua di San Carlomagno il cui viso riproduce i tratti fisiognomici di Pietro IV d'Aragona e che era venerata nell'altare della cappella dei Santi Martiri da quando, nel 1345, il vescovo Arnau de Mont-Rodon istitu\u00ec il culto di San Carlomagno .\nDopo la distruzione delle tombe di Poblet nel XIX secolo, la scultura di San Carlomagno \u00e8 la pi\u00f9 rappresentativa e una delle opere pi\u00f9 preziose della scultura gotica catalana. \nNel 1370 Cascalls lavora nella cattedrale di Tarragona ma nel 1373 deve tornare a Poblet poich\u00e9 il re minaccia di confiscare tutte le sue propriet\u00e0 e usarle per assumere un nuovo capomastro. Cascalls si affretta a portare a termine la tomba del re Pietro IV d'Aragona e le parti essenziali di tutte le altre tombe, ma non completa due oratori che \u00e8 costretto a terminare alcuni anni dopo mentre stava lavorando a Tarragona.\nSi ritiene che la sua morte sia avvenuta intorno al 1378, poich\u00e9 in quella data avviene l'emancipazione del suo schiavo e discepolo, Jordi de D\u00e9u che nel 1381 Pietro IV d'Aragona nomin\u00f2 capomastro delle tombe reali.\nJaume Cascalls rappresenta la scuola di scultura gotica catalana che \u00e8 libera da influenze francesi e italiane."}
{"id": "8807397", "revid": "729019", "url": "https://it.wikipedia.org/wiki?curid=8807397", "title": "Lorentz Creutz", "text": ""}
{"id": "8807405", "revid": "287204", "url": "https://it.wikipedia.org/wiki?curid=8807405", "title": "Palazzo Tamborino Cezzi", "text": "Il Palazzo Tamborino Cezzi \u00e8 una dimora aristocratica situata nel centro storico di Lecce. \nLa storia.\nEretto nella met\u00e0 del XVI secolo da Giacomo Mele, sorge su un antico frantoio ipogeo successivamente seminterrato; il piano terra ne testimonia lo stile tardo rinascimentale caratterizzato da ampi ambienti con volte a stella decorate con fiori e frutti scolpiti. \nAgli inizi del 1600 il palazzo viene ceduto alla famiglia genovese de\u2019 Giudice, famiglia presente a Lecce fin dal Basso Medioevo; l'immobile viene ingrandito ed abbellito da Cola Maria de\u2019 Giudici al punto di essere citato, dai contemporanei, come \u201c\"sontuoso palazzo\"\u201d. Forse a seguito di un omicidio accaduto nelle sue stanze, Lucrezia de\u2019 Giudici, moglie di Aurelio Bonvicino, non avendo discendenti diretti, nel 1636 lo don\u00f2, con lascito testamentario, ai gesuiti che lo occuparono per circa cinquanta anni. \nSuccessivamente subentrano per acquisto gli Staybano, famiglia di origini amalfitane, presenti in Terra d'Otranto dalla met\u00e0 del Cinquecento in qualit\u00e0 di percettori provinciali, che lo venderanno nel 1693 con atto notarile a Isabella della famiglia Capece (celebre famiglia nobile napoletana con molti rami anche in Puglia); figlia di Francesco (barone di Surbo) e di Caterina Paladini, Isabella \u00e8 moglie di Raimondo Natale, poeta e letterato. \nL'immobile pass\u00f2 quindi in eredit\u00e0 ai Paladini antica casata aristocratica di intellettuali e politici con feudi e residenze in Terra d\u2019Otranto e a Lecce dal \u2018400; abiteranno il palazzo dalla prima met\u00e0 del Settecento fin oltre all\u2019Unit\u00e0 d\u2019Italia. \nAchille Tamborino di Maglie acquist\u00f2 il palazzo nell\u2019estate del 1879 e ne fece la sua dimora nel capoluogo. Si devono a lui gli interventi di consolidamento e restauro che ne connotano l\u2019attuale fisionomia. \nAd Achille successe il pronipote Vincenzo Tamborino che complet\u00f2 la ristrutturazione, i restauri e gli arredi. I Cezzi sono discendenti dei Tamborino per linea materna. \nIl palazzo.\nL\u2019impianto della residenza, nello stile tardo rinascimentale, mostra ancora le antiche scuderie e gi appartamenti del piano terreno, caratterizzati da ampi ambienti con volte a stella decorate con fiori, frutti e mascheroni scolpiti. Il tutto \u00e8 ben armonizzato con le prospettive architettoniche neoclassiche ottocentesche, con i loro androni a sesto ribassato, l\u2019atrio scoperto con vista galleria, i portici, le colonne e i capitelli, e, in alto, le grandi finestre serliane della galleria; il piano superiore (cui si accede da una scala marmorea) si articola nelle sale di rappresentanza e nell\u2019ala destinata alla privacy della famiglia. \nAl secondo piano si trovano le mansarde, alcune di origine e struttura settecentesca, con vista sui tetti del centro storico. \nDegli interventi di consolidamento disposti da Achille Tamborino a fine ottocento e della rielaborazione eclettico/neoclassico/liberty, si occupano l\u2019ingegnere Antonio Guariglia e l\u2019architetto neomanierista Luigi Morrone. Fra gli artisti dell\u2019epoca che contribuiscono alla ristrutturazione scenografica del palazzo: i fratelli Peluso di Tricase, sono presenti con i mosaici policromi e i lavori in litocemento; il pittore Domenico Battista \u00e8 autore delle tempere; lo scultore e ceramista Angelo Antonio Paladini arreda l\u2019edificio con le ceramiche e terrecotte (a lui si deve la statua di giovane africana posta sullo snodo della scala che porta al piano nobile), Luigi Guacci vi colloca i suoi bronzi. \nNei portici del piano terreno si conservano due antiche carrozze di met\u00e0 ottocento e di fabbricazione francese e napoletana, e un calesse in legno di ciliegio di artigianato salentino.\nIl giardino.\nInaugurato nel 1883, il giardino \u00e8 il tipico giardino salentino di citt\u00e0 e, stilisticamente, un po\u2019 rococ\u00f2, con le sue aiuole e i vialetti di pietre a secco; oasi di verde nel cuore della citt\u00e0, il giardino coniuga i colori e i profumi delle piante e dei fiori con i robusti umori degli ortaggi, e diventa il salotto e la cucina \"en plein air\" della famiglia. \nVi si accede attraversando gli androni e le scuderie cinquecentesche, fino all\u2019esedra in bugnato con una grande inferriata in ghisa; sul cancello d\u2019ingresso in alto vi \u00e8 il monogramma di Achille Tamborino. \nIl giardino si presenta leggermente sopraelevato, raccolto in una struttura irregolare e circolare. Un secolare nespolo \u00e8 circondato da un verde prato; due gigantesche piante si arrampicano sui balconi del primo piano: una thumbergia color glicine e una bougainvillea; entrando nel giardino sia a destra che a sinistra, crescono alcuni alberi di agrumi (limoni, mandarini, lime e aranci); sono presenti anche palme californiane, cipressi, jacarande, nasturzi, calle, acanti, lantane ed essenze mediterranee; non mancano lo stramonio arboreo giallo e arancio, rose rampicanti, iris che invitano al giardino segreto, un angolo pi\u00f9 intimo con un'antica fontana, gagg\u00ece e alocasie o muse, il tutto circondato da boschetti di bamb\u00f9.\nWunderkammer.\nUna sala cinquecentesca al primo piano con affaccio sul giardino accoglie, la Wunderkammer, la Stanza delle Meraviglie, un posto \"magico\" che conserva oggetti antichi della casa (abiti, biancherie, arredi sacri della cappella di palazzo, ritratti di famiglia, libri e riviste, giornali d'arte, mappe rurali e carte geografiche del Regno delle Due Sicilie). "}
{"id": "8807408", "revid": "124442599", "url": "https://it.wikipedia.org/wiki?curid=8807408", "title": "Carlos Holmes Trujillo", "text": "Biografia.\nSindaco di Cali dal 1988 al 1990, divenne poi ambasciatore colombiano in Russia nel 1999, conservando tale ruolo fino al 2001.\nFu Ministro degli Interni nel biennio 1997-98, Ministro degli Esteri nel biennio 2018-19 e Ministro della Difesa dal 2019 fino alla morte, avvenuta nel gennaio del 2021 all'et\u00e0 di 69 anni per complicazioni da Covid-19."}
{"id": "8807410", "revid": "539155", "url": "https://it.wikipedia.org/wiki?curid=8807410", "title": "Maddalena (opera)", "text": "Maddalena (in russo \"\u041c\u0430\u0434\u0434\u0430\u043b\u0435\u043d\u0430\") \u00e8 un'opera lirica incompiuta di Sergej Sergeevi\u010d Prokof'ev scritta fra il 1911 e il 1913.\nStoria.\nProkof'ev si ciment\u00f2 con l'opera a soli otto anni scrivendo \"Il gigante\"; in seguito, sempre giovanissimo, scrisse \"Sulle isole deserte\" nel 1902, \"Il festino in tempo di peste\" nel 1903 e \"Ondina\" nel 1904, tutte opere abbozzate in versione per pianoforte. Sar\u00e0 soltanto nel 1911 che il musicista scriver\u00e0 quello che pu\u00f2 essere considerato il suo primo saggio maturo in campo teatrale: \"Maddalena\".\nMentre era ancora studente di composizione al Conservatorio di San Pietroburgo, Prokof'ev rimase affascinato da una storia dalle forti tinte ambientata a Venezia e scritta, nel 1905, da Magda Gustavovna Liven Orlova, sotto le mentite spoglie di Barone Liven; la scrittrice era, come disse Prokof'ev, \"una giovane signora della buona societ\u00e0 pi\u00f9 ricca di fascino che di talento\".Il musicista scrisse la partitura di un atto e quattro scene nel 1911, ultimandola durante l'estate nella versione per voce e pianoforte, orchestrando poi solo la prima scena nel 1912. La sua speranza di un'esecuzione al Conservatorio naufrag\u00f2 presto perch\u00e9 le parti vocali vennero trovate eccessivamente difficili. Prokof'ev, per nulla demoralizzato, contatt\u00f2 nel 1913 Kostantin Mard\u017eanov, direttore del Teatro Libero di Mosca, nel tentativo di far rappresentare la sua opera; il teatro per\u00f2 versava in difficolt\u00e0 economiche e venne chiuso impedendo la messa in scena di \"Maddalena\".Nell'estate il musicista rielabor\u00f2 in parte la partitura delle ultime scene e fece ascoltare l'opera all'amico Mjaskovskij a cui la dedic\u00f2. Poco dopo vi furono ancora trattative con il Teatro privato di Zimin a Mosca, ma non potendo terminare velocemente l'orchestrazione in quanto impegnato nella stesura de Il giocatore, Prokof'ev rinunci\u00f2.\nLa partitura rimase cos\u00ec, incompiuta, negli archivi delle Edizioni Musicali di Stato e fu solo grazie a un socio della \"\u00c9dition russe de Musique\" che si riusc\u00ec a far trasferire il manoscritto a Parigi evitando in tal modo una probabile distruzione dello stesso negli anni della rivoluzione.Nel 1960 la partitura pass\u00f2 nelle mani della Boosey &amp; Hawkes di Londra. Nel 1979 il direttore d'orchestra Edward Downes si occup\u00f2 di completare l'orchestrazione delle tre scene rimanenti seguendo le indicazioni lasciate da Prok'f'ev sul manoscritto. La prima esecuzione assoluta della versione completata avvenne prima alla BBC Radio 3 in forma di concerto e quindi, come rappresentazione, il 28 novembre 1981 all'Opernhaus di Graz. \nTrama.\nVenezia, XV secolo.\nScena prima. Maddalena si affaccia alla finestra della casa dove vive con il marito, il pittore Genaro. In lontananza si odono i canti dei gondolieri. Da una delle imbarcazioni, che si \u00e8 avvicinata, Maddalena sente chiamare il suo nome da Duenna, sua amica, che si trova con il fidanzato Romeo; poich\u00e9 la vedono malinconica la invitano a raggiungerli per fare un giro in laguna sulla gondola. Maddalena per\u00f2 declina l'invito dicendo di essere in attesa dell'arrivo di Genaro; intanto scende il crepuscolo sulle acque della laguna e i gondolieri si allontanano.\nScena seconda. All'improvviso giunge Genaro che abbraccia la moglie e le rinnova il suo amore. Maddalena \u00e8 per\u00f2 inquieta e sembra non volere le attenzioni del marito, mostrandosi assente e scostante; tuttavia alla fine gli si avvicina, lo rassicura e ricambia l'abbraccio. \nScena terza. I due giovani vengono interrotti da Stenio, alchimista e amico di vecchia data di Genaro. I due si ritrovano dopo parecchio tempo e Stenio chiede a Genaro notizie di Maddalena che egli non conosce, ma che sa essere di grande bellezza. L'alchimista confida all'amico di essere anch'egli innamorato da tre mesi di una donna affascinante e misteriosa che lo ha stregato e di cui non conosce neppure il nome. Genaro resta impressionato e scosso dal racconto dell'amico.\nScena quarta. Stenio sente improvvisamente dei rumori dal piano superiore; come per intuizione corre al primo piano dell'abitazione e trova Maddalena, seminascosta nella penombra. In lei Stenio riconosce la sua amante misteriosa e, sconvolto, si scaglia contro di lei. Genaro viene cos\u00ec a conoscere il tradimento della moglie mentre Maddalena, silenziosa, resta impassibile, preoccupata solo di salvare i suoi gioielli. I due uomini, entrambi furibondi, si gettano su di lei intenzionati a ucciderla, ma lei, in nome dell'onore, li invita a sfidarsi a duello. Genaro uccide Stenio, \u00e8 per\u00f2 a sua volta ferito mortalmente; egli vorrebbe punire Maddalena invitandola a unirsi a lui al cospetto di Dio. La donna, con perfidia, rivendica la propria libert\u00e0 chiedendosi se, per caso, avesse mai amato i due uomini; apre quindi la finestra invocando aiuto a gran voce poich\u00e9, dice, uno sconosciuto le ha ucciso il marito.\nAnalisi.\nLa fosca vicenda di Maddalena che aveva cos\u00ec fortemente attratto Prokof'ev viene da lui trattata musicalmente in maniera che non ha nulla di banalmente melodrammatico come presentato nelle pagine dell'autrice. Tutto ci\u00f2 che nella storia \u00e8 eccessivo, sopra le righe, funereo, viene trasposto nella partitura con una grande misura ed equilibio; ci\u00f2 non vuol dire che l'opera di Prokof'ev non rispecchi l'intreccio di conflitti, amori e morte della storia, anzi, tutto questo \u00e8 sottolineato dalla musica con una tensione continua che preannuncia la tragedia finale. Prokof'ev tende a sottolineare soprattutto gli stati d'animo dei personaggi che sono come influenzati costantemente dall'atmosfera che li circonda; la loro psicologia \u00e8 posta in rilievo dai brevi leitmotiv che il musicista usa per accentuare la drammaticit\u00e0 della storia. Il pi\u00f9 importante \u00e8 quello di Maddalena, sfumato, misterioso e ambiguo come \u00e8 la protagonista; il motivo di Genaro e del suo amore \u00e8 una sorta di \"melodia infinita\", passionale e intensa; anche le tinte oscure del crepuscolo e della notte sono sottolineate da un bteve motivo, costante, di stampo impressionistico. L'ambientazione quattrocentesca in una Venezia dai tramonti dorati sulla laguna, un po' crepuscolare e decadente, influisce sui sentimenti tormentati dei tre giovani e ne diventa lo specchio delle loro passioni. \nLa figura di Maddalena che comprende in s\u00e9 fascino, innocenza e malvagit\u00e0, \u00e8 ben delineata dalla musica di Prokof'ev, ma in modo efficace in particolare nella prima scena dell'opera, quella orchestrata dal compositore. Le altre tre scene rimangono comunque incompiute, anche nella strumentazione di Downes, in quanto mancano della sapienza timbrica creativa di Prokof'ev e della sua innata spontaneit\u00e0 nel trattare la materia sonora. \nOrganico orchestrale.\nOttavino, tre flauti, due oboi, corno inglese, due clarinetti, clarinetto basso, due fagotti, controfagotto, sei corni, quattro trombe, tre tromboni, basso tuba, timpani, tam-tam, piatti, grancassa, tamburo, triangolo, due arpe, archi."}
{"id": "8807412", "revid": "2056951", "url": "https://it.wikipedia.org/wiki?curid=8807412", "title": "Fiumara (Italia)", "text": " "}
{"id": "8807415", "revid": "118247853", "url": "https://it.wikipedia.org/wiki?curid=8807415", "title": "Accadica", "text": ""}
{"id": "8807427", "revid": "453768", "url": "https://it.wikipedia.org/wiki?curid=8807427", "title": "Asilo Teresa e Pietro Merlini", "text": "L'Asilo Teresa e Pietro Merlini \u00e8 una scuola cattolica dell'infanzia di San Benedetto del Tronto istituita nel 1863. \u00c8 tra le scuole d'infanzia pi\u00f9 antiche d'Italia tra quelle attualmente in attivit\u00e0. Si trova nell'area centrale della citt\u00e0 di San Benedetto del Tronto, in via Leopardi 23, ed \u00e8 attiguo alle scuole medie intitolate a Giuseppe Sacconi e adiacente alla Cattedrale di Santa Maria della Marina i cui lavori di realizzazione iniziarono pochi anni prima dell'istituzione dell'Asilo. Il quartiere di riferimento \u00e8 quello di Marina Centro.\nL'Istituto viene gestito da un Consiglio di Amministrazione composto da cinque membri che eleggono il presidente. I componenti del Consiglio di Amministrazione sono nominati per quattro quinti dall'amministrazione comunale di San Benedetto del Tronto e per un quinto dalla Regione Marche.\nStoria.\nLa Nascita.\nL'Asilo fu ufficialmente istituito il 5 giugno 1864 dopo che, all'inizio dell'anno precedente, nel febbraio 1863, l'allora sindaco di San Benedetto del Tronto Cesare Paielli aveva aperto una sottoscrizione per azioni finalizzata proprio alla creazione e al sostentamento di un asilo d'infanzia per i bambini \"\"privati dei genitori o trascurati e che passavano la maggior parte del loro tempo per le strade\u201d.\" L'asilo nacque ufficialmente nel giugno dell'anno successivo. Le prime aule furono ricavate all'interno dell'ospedale cittadino, una struttura che si trovava nella parte bassa del paese, a poca distanza da dove si trova attualmente l'Istituto.\nLa prima gestione.\nA gestire l'asilo furono, fin da subito, le suore di Carit\u00e0 aiutate da personale laico composto da maestre e assistenti che adottarono un approccio nuovo rispetto a quello abituale come si legge in alcuni documenti dell'epoca resi noti, in occasione dei 150 anni dalla fondazione dell'asilo, dallo storico archivista Giuseppe Merlini. In quelle carte viene specificato come i bambini \"\"si ricreano col canto, con la ginnastica e con i giochi e non vengono torturati coll\u2019abuso dei consueti esercizi mnemonici. Durante la giornata i bambini hanno un\u2019abbondante e buona minestra per la quale pagano 75 centesimi al mese. I poveri vengono esentati da questa tassa\".\" Al vertice dell'istituto, fin dalla sua fondazione, c'era Suor Maria Gorgereaux, fino al 1886 data della sua morte. La religiosa era di origini francesi e apparteneva all'ordine delle Figlie della Carit\u00e0 di San Vincenzo de' Paoli. Gi\u00e0 nella met\u00e0 dell'Ottocento l'Istituto riusciva a mantenersi sia attraverso un contributo garantito dal Comune che mettendo in campo iniziative legate alla cultura religiosa cittadina e in particolar modo alla vicina Cattedrale grazie, ad esempio, alla tombola organizzata in occasione della Festa della Madonna della Marina che, ancora oggi, rappresenta per la citt\u00e0 uno dei principali eventi del calendario religioso e non. Alla morte di suor Maria fu nominata direttrice dell\u2019asilo d\u2019infanzia e dell\u2019ospedale la senese Suor Agnese (al secolo Luisa) Bruschi, che rest\u00f2 al timone delle due strutture fino al 1904.\nIl Novecento e la scuola di ricamo.\nNel 1904 a dirigere l'asilo arriv\u00f2 Suor Luisa Baldassini che arrivava da Firenze e che introdusse il \"Laboratorio e Doposcuola Pomeridiano\" dove si insegnava cucito e ricamo e che, per decenni, ha rappresentato una vera e propria istituzione lungo tutto il territorio, in particolar modo quando, pi\u00f9 avanti negli anni, inizi\u00f2 ad essere gestito da un'altra religiosa: Suor Maddalena Minelli. Le suore dell'ordine delle Figlie della Carit\u00e0 hanno gestito l'istituto praticamente per tutto il secolo, fino all'anno 1997 quando sono subentrate le suore dell'Immacolata Concezione.\nLa sede storica.\nAll'inizio del Novecento fu realizzata una struttura per ospitare le aule dell'asilo che, dopo un primo trasferimento dall'ex struttura ospedaliera, stava utilizzando dei locali della struttura che oggi ospita l'adiacente scuola media. Nel 1908 il sindaco dell'epoca, Filippo Leti, fece realizzare una struttura in grado di ospitare i piccoli dell'Istituto. Istituto che si rivel\u00f2 fondamentale anche durante la Prima Guerra Mondiale quando la struttura fu lasciata aperta per garantire un aiuto ai figli dei soldati impegnati al fronte. La sede storica, quella che ancora oggi ospita l'istituto, \u00e8 stata invece edificata all'inizio degli anni Trenta. La prima pietra fu posta nel marzo del 1933. Il nuovo edificio costruito sul terreno attiguo alla sede utilizzata fino a quel momento. Venne inaugurato il 28 ottobre dello stesso anno.\nIl bombardamento e la ricostruzione.\nIl nuovo edificio fu per\u00f2 bombardato durante la Seconda Guerra Mondiale malgrado lo stabile fosse stato dotato di tutte le apposite segnalazioni che indicavano, ai piloti, la presenza di una scuola con dei bambini all'interno. Cos\u00ec nel dopoguerra part\u00ec un intervento di ricostruzione che consent\u00ec di riqualificare e ampliare ulteriormente la struttura che fu anche dotata di un livello in pi\u00f9. \nL'intitolazione ai Merlini.\nNel 1923 Teresa Camozzi, vedova di Pietro Merlini, don\u00f2 all'istituzione dell'asilo terreni e poderi che si trovavano sia nel territorio comunale di San Benedetto del Tronto che nella zona di Porto d'Ascoli, in quello che all'epoca faceva capo al municipio di Monteprandone. Donazioni importanti che portarono ad una modifica dello statuto dell'asilo che, da quel momento, prese il nome di Teresa e Pietro Merlini."}
{"id": "8807430", "revid": "1543377", "url": "https://it.wikipedia.org/wiki?curid=8807430", "title": "Louis Cordier", "text": " Fu professore di geologia presso il Museo nazionale di storia naturale di Francia a Parigi dal 1819 al 1861 e fu il responsabile dello sviluppo della galleria geologica del museo.\nFamiglia.\nCordier nacque ad Abbeville nel 1777 da una famiglia di origini inglesi. Nel 1817 spos\u00f2 C\u00e9cile Borgella, nipote e allieva di Louis Ramond de Carbonni\u00e8res. Ebbero un totale di quattro figli e sei figlie.\nCarriera.\nCordier si iscrisse alla \u00c9cole des mines nel 1794 e segu\u00ec i famosi corsi di Louis Nicolas Vauquelin (1763\u20131829), Ren\u00e9 Just Ha\u00fcy (1743\u20131822) e D\u00e9odat de Dolomieu (1750\u20131801).\nConsegu\u00ec il titolo di \"dipl\u00f4me d\u2019ing\u00e9nieur\" nel 1797 e partecip\u00f2 alla prima spedizione di Dolomieu sulle Alpi, poi fu al seguito di Napoleone Bonaparte nella Campagna d'Egitto come scienziato fra il 1798 e il 1799. Giunto ad Alessandria d'Egitto, Cordier inizi\u00f2 immediatamente le sue ricerche sulla geologia e mineralogia del paese, in particolare sulla formazione della Valle del Nilo. Quando Dolomieu si ammal\u00f2, cerco di rientrare in Francia con esso. Fu imprigionato a Taranto, in seguito fu trasferito a Messina ma venne liberato dopo tre mesi grazie all'intervento di Dolmieu e pot\u00e9 ritornare in Francia. Nel 1802 pubblic\u00f2 \"M\u00e9moire sur le mercure argental\" e nel 1808 \"Description du dichto\u00efte\", lavori nei quali si manifest\u00f2 un profondo interesse nella mineralogia. Cordier guadagn\u00f2 la posizione di \"ing\u00e9nieur en chef\" nel 1809 e nel 1816 pubblic\u00f2 le sue ricerche sul basalto: \"Sur les substances min\u00e9rales dites en masse, qui servent de base aux roches volcaniques\".\nNel 1822 venne eletto all'Accademia francese delle scienze. Nel 1830 fu nominato ma\u00eetre des requ\u00eates nel Consiglio di Stato francese. Nello stesso anno partecip\u00f2 alla fondazione della Soci\u00e9t\u00e9 g\u00e9ologique de France. Nel 1832 divenne ispettore generale delle miniere nel sud-ovest della Francia e, nel 1837, \"conseiller d'\u00c9tat\". Fu nominato comandante della Legion d'onore nel 1837, poi grand'ufficiale nel 1859; nel 1839 divenne membro della Camera dei pari di Francia.\nMus\u00e9um national d'histoire naturelle.\nCordier inizi\u00f2 a lavorare presso il Mus\u00e9um national d'histoire naturelle nel 1819 succedendo a Barth\u00e9lemy Faujas de Saint-Fond (1741\u20131819) alla cattedra di geologia. Cordier mantenne questa carica fino alla sua morte nel 1861.\nFu nominato direttore del museo per tre volte (dal 1824 al 1825, dal 1832 al 1833 e dal 1838 al 1839) e fu il responsabile della creazione della \"Galerie de g\u00e9ologie\" nel museo. Durante la sua gestione la collezione crebbe da 1500 esemplari nel 1819 a 200.000 nel 1861, anno della sua morte a Parigi. Egli intraprese 51 spedizioni geologiche durante la sua vita, raccogliendo campioni sia in Francia (Pirenei, Linguadoca, Maine, Ardenne, Vosgi, Sassonia e Auvergne) che in Toscana, Liguria e le Alpi. Molte delle rocce che formarono parte della collezione del museo gli furono inviate dai vari continenti da colleghi ed amici: fino al 1844 Cordier classific\u00f2 337 tipi di roccia.\nRiconoscimenti.\nLa cordierite, un ciclosilicato di magnesio, ferro ed alluminio, \u00e8 stata dedicata a lui."}
{"id": "8807432", "revid": "76963", "url": "https://it.wikipedia.org/wiki?curid=8807432", "title": "Primo Marzi", "text": "Primi anni.\nDopo il diploma presso l\u2019Istituto Nautico di Trieste, s\u2019imbarca come mozzo in soprannumero sulla \"Funny Brunner\". Nel 1940 inizia la carriera di ufficiale macchinista sul transatlantico Roma, nave che per un caso fortuito (non era ormeggiata come avrebbe dovuto al molo Principe Umberto) esce illesa dal bombardamento navale di Genova del 9 febbraio del 1941. Nel maggio di quell\u2019anno s\u2019imbarca sulla motonave \"Oceania\" che, assieme alla \"Neptunia\", aveva il compito di trasportare le truppe italiane a Tripoli. La mattina del 17 settembre il convoglio viene silurato dal leggendario sommergibile britannico \"Upholder\". Marzi si distingue durante le operazioni di salvataggio, per le quali ricever\u00e0 la Croce al Valor Militare. Con l\u2019affondamento delle due motonavi, terminano i convogli veloci verso l\u2019Africa e la carriera di Primo Marzi nella marina mercantile.\nLa carriera nella Marina militare.\nNel novembre del 1941 entra all\u2019Accademia Navale di Livorno, allora comandata da Giuseppe Cordero di Montezemolo. Per le doti dimostrate, \u00e8 assegnato alla squadra sommergibili e nel luglio del \u201942 inizia l\u2019addestramento a Pola dove un anno dopo, per un incidente, sarebbe morto il suocero Carlo, perito dei Cantieri Riuniti dell\u2019Adriatico. Poi \u00e8 alla Fiat Grandi Motori di Torino. Quindi, nel gennaio del \u201943, \u00e8 spedito alla BETASOM di Bordeaux, base della flotta dei sommergibili atlantici, e assegnato all\u2019equipaggio del \"Torelli\". Col \"Torelli\", Marzi partecipa alla sua ultima missione, al largo delle coste del Brasile, dove nel corso di un attacco aereo il sommergibile viene gravemente danneggiato e costretto al rientro. Come altri sommergibili italiani, troppo antiquati per continuare una guerra sempre pi\u00f9 veloce e tecnologica, il \"Torelli\" \u00e8 trasformato in nave da trasporto e il 14 giugno parte - quasi contemporaneamente al \"Barbarigo\" - alla volta di Singapore, da pi\u00f9 di un anno in mano ai giapponesi. Nel Golfo di Biscaglia, i due sommergibili subiscono subito un pesante attacco aereo: del \"Barbarigo\" si perdono per sempre le tracce; il \"Torelli\" ne esce illeso e, dopo quasi tre mesi di navigazione, una sosta per il rifornimento in Madagascar e un breve scalo a Sabang, all\u2019estremit\u00e0 nord di Sumatra, il 31 agosto arriva a Singapore.\nLa prigionia e la liberazione\nL\u20198 settembre 1943, dopo la notizia dell\u2019armistizio, gli equipaggi del \"Torelli\", del \"Cappellini\" e del \"Giuliani\" sono catturati dai giapponesi e confinati in un campo di prigionia. Dei circa 190 prigionieri, Marzi \u00e8 tra i sedici che scelgono di non cedere alle lusinghe naziste di von Zatorski per ritornare in patria, ma di restare fedeli al re. Nel maggio del \u201944 \u00e8 trasferito in un secondo campo di prigionia, a Changi. Qui incontra David Nelson - responsabile di un ufficio \u00abnon riconosciuto ma tollerato dalle autorit\u00e0 giapponesi, il cui compito era di sovrintendere alla registrazione dei prigionieri\u00bb - che cos\u00ec ricorder\u00e0 l\u2019arrivo degli ufficiali italiani: \u00abwith their immaculate uniforms, were completly out of character with our prisoners in their well-worn remnants of clothing\u00bb. Il 12 settembre del \u201945, l\u2019esercito inglese comandato da Mountbatten, che tempo prima aveva visitato il campo di Changi, riconquista Singapore, mettendo fine ai due lunghi anni di prigionia.\nIl ritorno in Italia, il Cile, di nuovo l\u2019Italia\nVerso la fine del \u201945, Marzi \u00e8 imbarcato sull\u2019\"Eritrea\", che grazie alla perizia del comandante Jannucci era diventata nave d\u2019appoggio della Royal Navy di Somerville, il \u00abcannoneggiatore di Genova\u00bb. Come cobelligeranti, gli ufficiali italiani ricevono il compito di recuperare possibili prigionieri italiani nei campi di prigionia che incontravano sulla rotta di casa, come per esempio a Giava. Dopo brevi soste a Ceylon, Aden e Suez, il 7 febbraio 1946 arriva a Taranto, quindi nella Trieste del Governo Militare Alleato. Desideroso di tranquillit\u00e0, Marzi s\u2019imbarca per il Cile. Qui lavora in una miniera di rame a Las Condes, ma la situazione economica precipita rapidamente e Marzi decide di tornare in Italia, dove trova lavoro presso la raffineria Aquila, arrivando negli anni a ricoprire ruoli dirigenziali.\n\"La guerra che non voleva finire\".\nNel 1999, dopo quasi cinquant'anni di silenzio, Primo Marzi decide di pubblicare con Mursia \"La guerra che non voleva finire\", contenente il fedele resoconto della sua lunga odissea bellica."}
{"id": "8807435", "revid": "729019", "url": "https://it.wikipedia.org/wiki?curid=8807435", "title": "Aeroporto regionale di Yellowstone", "text": "L'Aeroporto regionale di Yellowstone (in inglese: \"Yellowstone Regional Airport\"), \u00e8 uno scalo aeroportuale regionale statunitense situato a 3,7 km da Cody, nella Contea di Park in Wyoming. L'aeroporto \u00e8 collegato con Salt Lake City, Denver e Chicago.\nLa struttura, priva di torre di controllo del traffico aereo e posta a circa m s.l.m., \u00e8 composta da un terminal aeroportuale e da una pista con superficie in asfalto lunga e larga ( x ), con orientamento 4/22, dotata di sistema di illuminazione a bordo pista ad alta intensit\u00e0 (HIRL) e sistema luminoso di avvicinamento PAPI.\nL'aeroporto \u00e8 gestito dal consiglio municipale della cittadina (City of Cody). ed \u00e8 aperto al traffico commerciale."}
{"id": "8807436", "revid": "1713445", "url": "https://it.wikipedia.org/wiki?curid=8807436", "title": "Aeroporto di Cody", "text": ""}
{"id": "8807440", "revid": "638792", "url": "https://it.wikipedia.org/wiki?curid=8807440", "title": "Lost Children Archive", "text": ""}
{"id": "8807442", "revid": "188116", "url": "https://it.wikipedia.org/wiki?curid=8807442", "title": "Mario Cinque", "text": "Biografia.\nHa intrapreso la vita militare nel 1978, frequentando la scuola militare \"Nunziatella\" di Napoli e successivamente i corsi dell'accademia militare di Modena, della scuola di Applicazione Carabinieri in Roma e della scuola di Guerra a Civitavecchia.\nCinque \u00e8 laureato in Giurisprudenza e in Scienze della Sicurezza Interna ed Esterna, ha conseguito un master in \"Scienze Strategiche\" e parla inglese. Ha ricoperto numerosi incarichi nelle varie organizzazioni dell'Arma. In quella addestrativa, ha svolto servizio presso la scuola Sottufficiali di Firenze e all'accademia militare di Modena. Nell'Arma territoriale, ha operato per diversi anni nel Lazio, quale comandante della Compagnia di Bracciano e del Reparto Territoriale di Frascati, in Campania, quale comandante provinciale di Napoli e in provincia di Catania, quale comandante di Compagnia. In Sicilia \u00e8 stato anche comandante della Sezione Anticrimine del Raggruppamento operativo speciale. \nInoltre da colonnello ha retto l'incarico di comandante del Reggimento Corazzieri e Aiutante di Campo del Presidente della Repubblica. Nel 2016 il generale di brigata Mario Cinque diviene comandante della Legione Carabinieri \u00abCampania\u00bb.\nI suoi periodi di comando sono stati alternati con incarichi di Stato Maggiore presso il Comando generale dell'Arma dei Carabinieri, tra cui capo Sala Operativa e capo Ufficio Operazioni, capo Ufficio Personale Ufficiali e capo del I Reparto.\nDal 6 settembre 2018 al 25 gennaio 2021 \u00e8 sottocapo di Stato maggiore del Comando generale dell'Arma dei Carabinieri, quando ha assunto la carica di Capo di stato maggiore dell'Arma."}
{"id": "8807452", "revid": "2179318", "url": "https://it.wikipedia.org/wiki?curid=8807452", "title": "Heinrich Joseph Wetzer", "text": "Insieme a Benedikt Welte fu il curatore della prima edizione del \"lexicon\" intitolato \"Lexikons Wetzer und Welte\u2019s\u00a0\u2013 Kirchenlexikon oder Encyklop\u00e4die der katholischen Theologie und ihrer Hilfswissenschaften\".\nBiografia.\nDal 1820 al 1823 studi\u00f2 teologia e lingue orientali all'Universit\u00e0 di Marburgo e di Gottinga. Nel 1824 si laure\u00f2 in teologia e filosofia a Friburgo in Brisgovia.\nSi rec\u00f2 quindi a Parigi per studiare l'arabo, il siriaco e il persiano sotto la direzione degli orientalisti Silvestre de Sacy e \u00c9tienne Marc Quatrem\u00e8re. Durante il suo soggiorno di diciotto mesi, riusc\u00ec a rinvenire nella Biblioteca Reale un antico manoscritto che descriveva la storia dei cristiani copti d'Egitto dalle origini al XV secolo.\nNel 1827 diede alle stampe a Francoforte il trattato \"Restitutio verae chronologiae rerum ex controversiis Arianis, inde ab anno 325 usque ad annum 350 exortarum\", frutto di un lavoro di ricerca biennale sul conflitto fra l'eresia ariana e la Cristianit\u00e0 nel V secolo, il quale fu pubblicato solo parzialmente.\nNel 1828 fu nominato professore associato di filologia orientale all'Universit\u00e0 di Friburgo in Brisgovia. Due anni pi\u00f9 tardi, fu promosso al ruolo di professore ordinario.\nNel 1844 pubblic\u00f2 in forma anonima il \"pamphlet\" dal titolo \"Die Universit\u00e4t Freiburg nach ihrem Ursprunge...\", dedicato all'origine cattolica dell'ateneo e al mantenimento della sua tradizione.\nTutto ci\u00f2 attrasse su di lui l'inimicizia dei protestanti che detenevano la maggioranza delle cattedre e che nel 1846 lo fecero destituire da qualsiasi incarico accademico, offrendogli un impiego da bibliotecario. \nWetzer aveva gi\u00e0 ricoperto questo ruolo per tre anni, sostituendo il bibliotecario Heinrich Amann dal 1843 al 1846. Nel 1850, infine, fu nominato responsabile della biblioteca dell'ateneo."}
{"id": "8807479", "revid": "309289", "url": "https://it.wikipedia.org/wiki?curid=8807479", "title": "Ambardach", "text": "L'Ambardach () \u00e8 un fiume della Siberia Orientale, affluente della Majme\u010da (bacino idrografico della Chatanga) che scorre nel Territorio di Krasnojarsk, in Russia.\nIl fiume ha origine nella parte orientale dell'Altopiano Putorana dal lago Baselak (\u043e\u0437\u0435\u0440\u043e \u0411\u0430\u0441\u0435\u043b\u0430\u043a) e scorre in direzione prevalentemente nord-orientale, sfocia nella Majme\u010da a 280\u00a0km dalla foce. La lunghezza del fiume \u00e8 di 235\u00a0km, l'area del bacino \u00e8 di 6\u00a0640\u00a0km\u00b2. "}
{"id": "8807482", "revid": "638792", "url": "https://it.wikipedia.org/wiki?curid=8807482", "title": "Don't Starve Together", "text": ""}
{"id": "8807488", "revid": "547992", "url": "https://it.wikipedia.org/wiki?curid=8807488", "title": "Irina Maleeva", "text": "Biografia.\nIrina Maleeva \u00e8 una star internazionale ed attrice poliedrica protagonista di: teatro, cinema, televisione, e del mondo della musica.\nFiglia di una famosa attrice teatrale bulgara Irina Tasseva e di un aristocratico statista italiano, la Maleeva si \u00e8 affermata per la prima volta come attrice bambina nella sua nativa Bulgaria, e di l\u00ec \u00e8 iniziata la sua carriera.\nFu scoperta per il cinema dal leggendario Federico Fellini all'et\u00e0 di 15 anni per il film \"Tre passi nel delirio\". Successivamente \u00e8 stata scelta per la parte principale di Jessica nel film TV \"The Merchant of Venice\", diretto da Orson Welles. \nEsperta in sette lingue e laureata in pittura e scenografia presso la storica Accademia di Belle Arti di Roma, oltre agli studi alla Cinecitt\u00e0 Drama Film School e alla prestigiosa Royal Academy of Dramatic Art di Londra.\nNei suoi successi cinematografici, lavora con gli iconici registi italiani Luchino Visconti e Roberto Rossellini recitando in pi\u00f9 di 30 ruoli principali in film europei e americani al fianco di luminari come James Mason, Valentina Cortese e Terence Stamp, oltre a noti attori come Susan Sarandon nel film \"The Meddler\" , Charles Grodin, Anthony Franciosa e Klaus Kinski, solo per citarne alcuni.\nPer la sua interpretazione di una contessa demente nel film poliziesco di culto \"Union City\", Maleeva \u00e8 apparsa al fianco dei rocker Debbie Harry e Pat Benatar e per il suo ruolo in questo film \u00e8 stata premiata al Toronto Film Festival.\nPi\u00f9 tardi avrebbe interpretato la parte della signora Hasadan nella stravagante commedia degli errori \"Wasabi Tuna\".\nTra gli altri suoi lavori come attrice ci sono la protagonista nelle serie televisive italo-francesi \"Poly e le sette stelle\" e \"The Girl without Identity\". I ruoli televisivi americani includono l'apparizione come guest star in \"Days of our Lives\", \"The Gilmore Girls\", \"Pensacola\", \"Just Shoot Me\", \"Six Feet Under\", \"Angel e Threshold\". Maleeva \u00e8 stata la principale attrice ricorrente nella serie televisiva \"Cracking Up\" e nella pluripremiata soap opera \"The Bold\" e \"Beautiful\". \u00c8 stata anche guest star in American Body Shop, nell'acclamata serie drammatica di fantascienza \"Heroes\" e nel ruolo di Ruba nello show prodotto dalla HBO Twelve Miles of Bad Road. Ha recitato nella serie televisiva poliziesca \"Aquarius\" con David Duchovny.\nNel 2017, ha ricevuto il SEEfest Life Achievement Award del South East European Film Festival un premio che le \u00e8 stato consegnato dal sindaco di Beverly Hills oltre a dare il via al SEEfest festival nel 2018 con un'esibizione dal vivo del suo musical \"Gypsy in My Soul\" diretto da Carlyle King al WACO Theatre Center nel colorato quartiere artistico di North Hollywood. "}
{"id": "8807498", "revid": "400694", "url": "https://it.wikipedia.org/wiki?curid=8807498", "title": "I Casagrandes", "text": ""}
{"id": "8807512", "revid": "8660", "url": "https://it.wikipedia.org/wiki?curid=8807512", "title": "BAFL National Division 2020", "text": "La BAFL National Division 2020 \u00e8 stata il campionato di football americano di secondo livello, organizzato dalla BAFL.\nIl 12 marzo con un comunicato sulla pagina Facebook della BAFL \u00e8 stata annunciata la sospensione del campionato a causa della pandemia di COVID-19 del 2019-2021.\nIl 3 agosto la stagione 2020 \u00e8 stata ufficialmente annullata.\nStagione regolare.\nClassifica.\nLa classifica della regular season \u00e8 la seguente:"}
{"id": "8807514", "revid": "439868", "url": "https://it.wikipedia.org/wiki?curid=8807514", "title": "Wolfgang Benz", "text": "Biografia.\nWolfgang Benz \u00e8 nato a Ellwangen nel \"land\" del Baden-W\u00fcrttemberg il 9 giugno 1941. Ha insegnato storia ed \u00e8 divenuto un esponente autorevole a livello internazionale nel campo delle ricerche sull'antisemitismo e sull'Olocausto. \nBenz si \u00e8 preparato studiando storia e scienze politiche a Francoforte sul Meno, Kiel e Monaco di Baviera ottenendo il dottorato nel 1968 con Karl Bosl presso l'Universit\u00e0 Ludwig Maximilian di Monaco.\nCampi d'interesse.\nDurante la sua carriera si \u00e8 interessato di vari temi storici.\nNumero delle vittime dell'Olocausto.\nDurante il suo incarico presso presso l'Universit\u00e0 tecnica di Berlino concluse che il regime nazista durante gli anni compresi tra il 1933 ed il 1945 aveva sterminato un numero enorme di ebrei. Stim\u00f2 che il numero di persone di fede ebraica o ritenute tali fosse uccise fosse compreso tra i 5,29 e i 6,2 milioni. A tali conclusioni arriv\u00f2 quando fu possibile accedere agli archivi governativi nell'Europa dell'est attorno agli anni novanta. Prima di lui si erano gi\u00e0 interessati al tema Raul Hilberg, Lucy Dawidowicz e Martin Gilbert.\nAntisemitismo e islamofobia.\nBenz nei confronti dell'islamofobia vede un parallelo con la situazone dell'antisemitismo e si inserisce nel dibattito con accademici come Edward Said, Matti Bunzl, Brian Klug, Sabine Schiffer, Nasar Meer e vari altri. \nControversie.\nBenz si espresse contro la proposta di onorare con un monumento a Berlino i polacchi vittime dell'occupazione nazista tra il 1939 e il 1945. Come direttore del Centro di ricerca sull'antisemitismo scrisse una lettera al presidente del Bundestag mettendo in guardia contro la possibile \"nazionalizzazione della memoria\" mentre era necessario, a suo avviso, conservare una visione meno focalizzata su alcuni specifici Paesi. "}
{"id": "8807516", "revid": "287204", "url": "https://it.wikipedia.org/wiki?curid=8807516", "title": "Cantiere navale Cerusa", "text": "Il cantiere navale Cerusa \u00e8 stato uno stabilimento di costruzioni navali impiantato a Voltri nel 1917, presso la foce del torrente Cerusa, dall'imprenditore Tito Campanella.\nTra il 1939 e il 1940 il cantiere navale \u00e8 passato sotto il controllo della Ansaldo con il nome di cantiere Cerusa.\nCon la gestione Ansaldo gli scali vennero sostituiti da altri impianti e vennero aggiunte nuove lavorazioni verso ponente, fino a raggiungere la lunghezza di 300 metri di fronte\nsul mare.\nNel corso della seconda guerra mondiale nello stabilimento furono costruite per la Regia Marina quattro corvette della Classe Gabbiano, tra cui l'unit\u00e0 capoclasse.\nNel dopoguerra il cantiere venne dismesso e lo stabilimento orientato verso la carpenteria metallica, ma anche questa attivit\u00e0 venne dismessa nel 1962 restando in uno stato di abbandono sino agli anni ottanta, quando, in seguito ad una ristrutturazione, gli spazi vennero adibiti a utilizzi sociali e sportivi.\nBibliografia.\n "}
{"id": "8807517", "revid": "1543377", "url": "https://it.wikipedia.org/wiki?curid=8807517", "title": "Per\u0161a Liha 2006-2007", "text": "La Per\u0161a Liha 2006-2007 \u00e8 stata la 16\u00aa edizione della seconda serie del campionato ucraino di calcio. La stagione \u00e8 iniziata il 21 luglio 2006 ed \u00e8 terminata il 21 giugno 2007.\nStagione.\nNovit\u00e0.\nAl termine della passata stagione, sono salite in Vy\u0161\u010da Liha e . Sono retrocesse in Druha Liha e Ber\u0161ad. Sono salite dalla Druha Liha , , e .\nDalla Vy\u0161\u010da Liha 2005-2006 sono retrocessi e .\nComplice la mancata iscrizione dello , lo \u00e8 stato ripescato.\nLa Dinamo-IhroServis Sinferopoli ha cambiato denominazione in .\nIl Hazovyk-Skala Stryi ha cambiato sede da Stryj a Leopoli, cambiando denominazione in .\nFormula.\nLe venti squadre si affrontano due volte, per un totale di trentotto giornate. Le prime due classificate vengono promosse in Vy\u0161\u010da Liha.\nLe ultime quattro classificate retrocedono in Druha Liha.\nClassifica finale.\nLegenda:\nNote:"}
{"id": "8807520", "revid": "661526", "url": "https://it.wikipedia.org/wiki?curid=8807520", "title": "Chicago Eight", "text": ""}
{"id": "8807521", "revid": "436907", "url": "https://it.wikipedia.org/wiki?curid=8807521", "title": "Warzonata", "text": "Warzonata \u00e8 un singolo dello streamer italiano Zano e del rapper italiano Tha Supreme, pubblicato il 16 gennaio 2021."}
{"id": "8807523", "revid": "144796", "url": "https://it.wikipedia.org/wiki?curid=8807523", "title": "Henri Jacques Guillaume Clarke", "text": ""}
{"id": "8807525", "revid": "21880", "url": "https://it.wikipedia.org/wiki?curid=8807525", "title": "Lytocaryum weddellianum", "text": ""}
{"id": "8807530", "revid": "61051", "url": "https://it.wikipedia.org/wiki?curid=8807530", "title": "DFB-Pokal der Frauen 2001-2002", "text": "La DFB-Pokal der Frauen 2001-2002 \u00e8 stata la 22\u00aa edizione della Coppa di Germania, organizzata dalla federazione calcistica della Germania (\"Deutscher Fu\u00dfball-Bund\" - DFB) e riservata alle squadre femminili che partecipano ai campionati di primo e secondo livello, oltre a una selezione di squadre provenienti dalla Regionalliga come completamento organico.\nCome per le precedenti diciassette edizioni, la finale si \u00e8 svolta all'Olympiastadion di Berlino, l'11 maggio 2002, ed \u00e8 stata vinta per la quarta volta consecutiva dal , superando le avversarie dell' con il netto risultato di 5-0. \nTurno di qualificazione.\nDue squadre hanno dovuto giocare una qualificazione per ridurre il numero di partecipanti a 32. La data dell'incontro non \u00e8 nota.\nPrimo Turno.\nLe gare si sono svolte tre diverse date. Il Flaesheim-Hillen, dichiarato fallito al termine della stagione 2000-2001, avrebbe dovuto incontrare il Borussia Friedenstal, il quale passa automaticamente il turno. Durante questa fase l' ottiene il primato dell'incontro con maggior scarto di reti nella storia del torneo, battendo per 20-0 le avversarie del Karlsruher.\nOttavi di finale.\nLe gare si sono svolte il 21 ottobre 2001 tranne lo scontro tra le due formazioni del Bad Neuenahr, il 17 ottobre.\nQuarti di finale.\nLe gare si sono svolte l'11 novembre 2001.\nSemifinali.\nLe gare si sono svolte il 24 marzo 2002."}
{"id": "8807535", "revid": "1318658", "url": "https://it.wikipedia.org/wiki?curid=8807535", "title": "Ayla Golf Academy &amp; Clubhouse", "text": "L'Ayla Golf Academy &amp; Clubhouse \u00e8 un padiglione realizzato nel 2018 da Oppenheim Architecture nella citt\u00e0 portuale di Aqaba, unica finestra sul Mar Rosso della Giordania.\nOppenheim Architecture.\nOppenheim Architecture \u00e8 uno studio di architettura, progettazione e Interior design fondato nel 1999 da Chad Oppenheim.\nLo studio principale si trova a Miami, con un'ulteriore sede a Basilea, in Svizzera.\nL'azienda \u00e8 specializzata nell'ideazione di hotel e resort, negozi, uffici commerciali ed edifici residenziali in tutto il mondo.\nGli architetti dello studio hanno progettato edifici in oltre 25 paesi in tutto il mondo, mettendo sempre in evidenza il rapporto con l'ambiente e ponendo l'attenzione sul rapporto tra arte ed economia.\nOppenheim Architecture ha ricevuto molteplici riconoscimenti per le sue opere, tra cui diversi premi dell'American Institute of Architects.\nLuogo di realizzazione.\n&lt;mapframe latitude=\"29.562429956648515\" longitude=\"34.991871215344005\" zoom=\"10\" width=\"280\" height=\"160\" align=\"right\" /&gt;L'Ayla Golf Academy &amp; Clubhouse si trova all'interno di un'oasi che copre una superficie di circa 45 chilometri quadrati, nelle vicinanze della citt\u00e0 di Aqaba .\nAll'interno dell'oasi vi sono hotel, spazi residenziali e centri commerciali, tutti incentrati intorno a un campo da golf a 18 buche realizzato da Greg Norman, golfista e imprenditore australiano.\nL'intera oasi e il campo da golf sono stati progettati in conformit\u00e0 a rigide norme ambientali per integrarsi nel contesto.\nMateriali e struttura.\nOppenheim Architecture ha progettato e sviluppato tre edifici che accolgono la Clubhouse con negozi, ristoranti, bar e lounge, aree per ricevimenti, aree termali e benessere e una scuola di golf.\nMateriali.\nI materiali utilizzati sono il calcestruzzo armato per la realizzazione del guscio e l'acciaio Corten per i sistemi di schermatura verticali.\nStruttura.\nLa struttura dell'Ayla Golf Academy &amp; Clubhouse prende ispirazione dalle dune naturali e dalle montagne del deserto circostante, cos\u00ec come dagli accampamenti dei beduini, armonizzando l'edificio in calcestruzzo con il paesaggio desertico. L'edificio si presenta come la cresta di un tessuto ondulato che sembra levitare sul terreno.\nNel lavoro, i progettisti si sono ispirati agli esperimenti di F\u00e9lix Candela con gusci cementizi e alla tradizione novecentesca degli architetti-ingegneri, riconducibile in Italia a Pier Luigi Nervi e Sergio Musmeci, applicati al nuovo contesto.\nSecondo le dichiarazioni dell'azienda, \u00e8 stato inoltre importante lo scambio di conoscenze con la forza lavoro locale, che non aveva esperienza nella realizzazione dei gusci. Questi sono stati infatti realizzati in calcestruzzo spruzzato a presa rapida, una tecnica che si scosta dalla tradizionale posa in opera con le casseformi, impiegando invece particolari sistemi di ancoraggio. La miscela cementizia \u00e8 stata migliorata con additivi che ne hanno accelerata la presa e pigmenti arancioni per l'integrazione a livello cromatico con le dune del paesaggio circostante.\nPer l'aspetto finale dell'Ayla Golf Academy &amp; Clubhouse \u00e8 stato fondamentale l'intervento di un'artista locale che, applicando una tradizionale tecnica di pigmentazione alle superfici interne, ha garantito un aspetto grezzo al cemento, rendendolo fedele anche nel trattamento superficiale e nella sensazione tattile al deserto.\nLa membrana cementizia, nonostante uno spessore relativamente ridotto, protegge dal caldo e favorisce la ventilazione interna, come una tenda beduina. La ventilazione \u00e8 ulteriormente favorita da una griglia di schermi in acciaio Corten perforato, che proteggono gli spazi sottostanti dall'accumulo termico. La griglia ha un modello triangolare ispirato a modelli tradizionali giordani, le \"mashrabiyya\", ovvero gelosie che fungono da elementi di ombreggiatura e sistemi di ventilazione.\nL'Ayla Golf Academy &amp; Clubhouse si differenzia da altre strutture costruite in paesaggi simili nell'aver sostituito il legno con materiali differenti e nell'applicazione del motivo decorativo. Per la realizzazione dell'edificio \u00e8 stato quindi necessario l'invio di alcuni esperti dello studio di Basilea di Oppenheim che si sono recati ad Aqaba per insegnare le competenze specialistiche necessarie."}
{"id": "8807557", "revid": "1543377", "url": "https://it.wikipedia.org/wiki?curid=8807557", "title": "Elisa Rigutini Bulle", "text": "Biografia.\nFiglia del filologo Giuseppe Rigutini, i suoi dipinti si ispirano ad arazzi antichi, che esponeva principalmente a Firenze durante la fine degli anni 1880. Tra le sue opere vi \u00e8 una tela dipinta a guazzo, raffigurante: \"I bambini giardinieri.\" Da ricordare uno studio dal vero: \"Frutte\"; ed anche \"Oleandri\" e \"L'incoronazione d'Ester\". Durante l'Esposizione Beatrice del 1890 fu premiata con una medaglia di bronzo ed una d'oro.\nHa tradotto in italiano alcune opere di Nietzsche intitolate \"Nietzsche giovane.\" Questo suo lavoro \u00e8 stato approvato dalla sorella del filosofo, Elisabeth F\u00f6rster-Nietzsche.\nNel 1889 ha sposato Oskar Bulle, un professore e filosofo tedesco, che ha fra, le sue produzioni letterarie, un dizionario italiano-tedesco scritto in collaborazione con il padre di Elisa, Giuseppe Rigutini."}
{"id": "8807562", "revid": "161718", "url": "https://it.wikipedia.org/wiki?curid=8807562", "title": "Elisa Rigutini", "text": ""}
{"id": "8807563", "revid": "439868", "url": "https://it.wikipedia.org/wiki?curid=8807563", "title": "Haza (disambigua)", "text": ""}
{"id": "8807564", "revid": "118250409", "url": "https://it.wikipedia.org/wiki?curid=8807564", "title": "Jardines de Murillo", "text": ""}
{"id": "8807579", "revid": "4252", "url": "https://it.wikipedia.org/wiki?curid=8807579", "title": "Edith Gertrude Schwartz", "text": ""}
{"id": "8807581", "revid": "4252", "url": "https://it.wikipedia.org/wiki?curid=8807581", "title": "Edith Gertrude Schwartz Clements", "text": ""}
{"id": "8807582", "revid": "4252", "url": "https://it.wikipedia.org/wiki?curid=8807582", "title": "Edith Schwartz Clements", "text": ""}
{"id": "8807584", "revid": "1310927", "url": "https://it.wikipedia.org/wiki?curid=8807584", "title": "Cristian Dumitru", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del , debutta in prima squadra il 1\u00ba novembre 2018 nell'incontro di Cupa Rom\u00e2niei perso 2-1 contro il . Negli anni seguenti viene ceduto per tre volte in prestito all' dove fa esperienza nella massima divisione rumena. Il 1\u00ba gennaio 2021 viene prestato all'.\nStatistiche.\n\"Statistiche aggiornate al 26 gennaio 2021\"."}
{"id": "8807585", "revid": "1613185", "url": "https://it.wikipedia.org/wiki?curid=8807585", "title": "East St.Louis Toodle-Oo", "text": ""}
{"id": "8807600", "revid": "669954", "url": "https://it.wikipedia.org/wiki?curid=8807600", "title": "Creeping featurism", "text": ""}
{"id": "8807602", "revid": "61051", "url": "https://it.wikipedia.org/wiki?curid=8807602", "title": "Yellowstone Regional Airport", "text": ""}
{"id": "8807606", "revid": "122246", "url": "https://it.wikipedia.org/wiki?curid=8807606", "title": "Chiesa di Santa Maria Assunta (Solto Collina)", "text": "La chiesa della Santa Maria Assunta \u00e8 il principale luogo di culto cattolico di Solto, frazione di Solto Collina, in provincia e diocesi di Bergamo. Fa parte del vicariato di Solto-Sovere.\nStoria.\nDocumentata la presenza della chiesa parrocchiale nella localit\u00e0 di Solto gi\u00e0 dal XII secolo, \u00e8 infatti citata in una pergamena conservata nell'archivio capitolare di Bergamo una chiesa battesimale nel 1180. Nuovamente indicata nel 1260 nell'elenco della diocesi e nel \u00abnota ecclesiarum\u00bb, elenco fatto redigere da Bernab\u00f2 Visconti nel 1360 per poter definire i benefici titolari e i censi e tributi che dovevano esser versati dalle chiese della bergamasca alla chiesa di Roma e alla famiglia Visconti di Milano. La chiesa risulta che fosse matrice di quelle di Fonteno, Sepllere, Castro, Rova, Riva, Zorzino e Esmate.\nL'edificio fu completamente ricostruito nel Quattrocento e consacrato dal vescovo di Bergamo Ludovico Donato il 24 luglio 1471. Il presbiterio fu riedificato tra il 1615 e il 1629 con la demolizione di quello precedente, e la costruzione dei locali della sagrestia. Questa parte fu oggetto di rifacimento anche nel 1778 quando fu costruita la torre campanaria. La navata e le volte della chiesa furono affrescate dall'Vincenzo Angelo Orelli nel 1813, dipinti poi andati perduti.\nUn grande restauro fu attuato nel Novecento su progetto di Elia Fornoni. \nCon decreto del 27 maggio 1979 del vescovo Giulio Oggioni la chiesa fu inserita nel vicariato foraneo di Solto-Sovere.\nDescrizione.\nEsterno.\nL'edificio di culto, dal tradizionale orientamento liturgico con abside rivolta a est, \u00e8 accostato al pendio del monte e anticipato dal sagrato su due lati con pavimentazione in selciato con cordonature in pietra a cui si accede da una gradinata. La facciata \u00e8 tripartita da lesene in muratura con zoccolatura in pietra e che reggono la cornice marcapiano coperto da coppi, che divide la facciata su due ordini e che reggono il timpano triangolare. Nella sezione centrale di misura maggiore vi \u00e8 il portale d'ingresso completo di paraste e architrave con fregio e gocciolatoio.\n&lt;br&gt;Nell'ordine superiore vi \u00e8 una trifora con contorno in pietra sagomata.\nInterno.\nL'interno a unica navata con volta a botte si divide in quattro campate da lesene complete di basamento in pietra e coronate da capitelli corinzi che reggono la trabeazione e il cornicione, dove s'imposta la volta con ampie vele che ospitano le finestre atte a illuminare le quattro cappelle disposte per lato. Nella prima campata a sinistra vi \u00e8 il fonte battesimale e corrispondente a destra la cappella dedicata allo sposalizio di Maria con altare in marmo bianco con intarsi policromi. Nella seconda campata a sinistra vi \u00e8 l'altare dedicato alla deposizione di Ges\u00f9 e corrispondente quello della Madonna del Carmine. Nella terza cappella a sinistra vi \u00e8 l'altare dedicato alla Madonna del Santo Rosario con la pala d'altare del Domenico Carpinoni raffigurante l'Annunciazione della Madonna, e a destra la cantoria opera lignea di Andrea Fantoni. Nella quarta campata vi \u00e8 la cappella dedicata alla Madonna Annunciata e a destra della Madonna con i santi Carlo, Antonio e Francesco. \nLa zona presbiterale \u00e8 anticipata dall'arco trionfale composto da due archi che presentano una strombatura che invita dall'aula al presbiterio. La parte ha copertura da tazza con pennacchi e termina con coro absidale. L'altare maggiore conserva la tela dell\"Assunzione di Maria\" opera che fu iniziata da Gianbettino Cignaroli nel 1770 e terminata dall'allievo Pio Piatti. Il coro conserva l'affresco \"Madonna col Bambino\" opera del 1689 di Gian Antonio Zonca. La tribuna dell'altare maggiore \u00e8 progetto di Luigi Angelini del 1937.\nLa navata e il presbiterio presentano dipinti a fresco di Giuseppe Riva rappresentanti profeti e storie della vita della Madonna. \nTra i dipinti di maggior qualit\u00e0 vi \u00e8 il dipinto raffigurante lo \"Sposalizio della Vergine\" copia del Romanino. Di Cesare Zonca da Treviolo \u00e8 la cantoria e i due confessionali d'ispirazione fantoniana."}
{"id": "8807625", "revid": "92723", "url": "https://it.wikipedia.org/wiki?curid=8807625", "title": "Moses Hamungole", "text": "Biografia.\nMoses Hamungole nacque a Kafue il 1\u00ba maggio 1967.\nFormazione e ministero sacerdotale.\nTerminate le scuole primarie e secondarie, entr\u00f2 nel seminario minore di Mukasa e prosegu\u00ec gli studi presso il seminario filosofico \"Sant'Agostino\" e il seminario teologico \"San Domenico\" di Lusaka.\nIl 6 agosto 1994 fu ordinato presbitero per l'arcidiocesi di Lusaka. In seguito fu vicario parrocchiale della parrocchia di New Kanyama dal 1994 al 1995; vicario parrocchiale della parrocchia di Railway-Chowa dal 1995 al 1997 e direttore di Radio Yatsani e dell'ufficio comunicazioni dell'arcidiocesi di Lusaka dal 1997 al 1999. Nel 1999 fu inviato a Roma per studi. Prese residenza nel Pontificio Collegio Missionario Internazionale San Paolo Apostolo. Nel 2002 consegu\u00ec la licenza in comunicazioni sociali. Terminati gli studi fu segretario per le comunicazioni dell'Associazione dei membri delle conferenze episcopali dell'Africa orientale a Nairobi dal 2002 al 2008; presidente di SIGNIS-Africa dal 2002 al 2009. Nel 2008 fu inviato in Belgio per studi. Nel 2010 ottenne il dottorato in comunicazioni sociali presso l'Universit\u00e0 Cattolica di Lovanio. In seguito fu direttore dei programmi in inglese e kishwahili della Radio Vaticana dal 2010.\nMinistero episcopale.\nIl 10 febbraio 2014 papa Francesco lo nomin\u00f2 vescovo di Monze. Ricevette l'ordinazione episcopale il 3 maggio successivo nel campo sportivo della scuola \"San Vincenzo de' Paoli\" di Monze dal vescovo emerito di Monze Emilio Patriarca, co-consacranti il vescovo di Livingstone Raymond Mpezele e quello di Chipata George Cosmas Zumaire Lungu\nNel novembre del 2014 comp\u00ec la visita \"ad limina\".\nA inizio gennaio del 2021 fu ricoverato al Levy Mwanawasa Hospital di Lusaka per COVID-19. Mor\u00ec alle 18 circa del 13 gennaio 2021 all'et\u00e0 di 53 anni per complicazioni della malattia. Il 16 gennaio alle ore 10 la salma fu benedetta in forma strettamente privata e poi sepolta nel cortile della cattedrale del Sacro Cuore di Ges\u00f9 a Monze.\nGenealogia episcopale.\nLa genealogia episcopale \u00e8:"}
{"id": "8807628", "revid": "798140", "url": "https://it.wikipedia.org/wiki?curid=8807628", "title": "Conferenza sul futuro dell'Europa", "text": "La Conferenza sul futuro dell'Europa \u00e8 una conferenza proposta nel 2019 che sarebbe dovuta iniziare il 9 maggio 2020, ma che, a causa della pandemia di COVID-19, \u00e8 stata rinviata al 9 maggio 2021, nel giorno europeo, 71 anni dopo la dichiarazione di Schuman.\nLa conferenza dovrebbe servire a rilanciare il progetto democratico europeo e dell'Unione europea, andando a coinvolgere tutti i cittadini europei e la societ\u00e0 civile, non precludendo una revisione dei trattati fondanti la stessa UE, considerando che l'ultima revisione dei Trattati risale al 2007 con la firma del Trattato di Lisbona. \nDopo mesi di stallo causati dalla pandemia, il 3 febbraio 2021, tutti i 27 stati membri hanno accettato la proposta del presidente portoghese Ant\u00f3nio Costa (Presidente di turno del Consiglio dell'Unione europea) secondo cui la conferenza dovr\u00e0 essere unitamente organizzata dalle tre principali istituzioni europee (Commissione europea, Parlamento europeo e Consiglio europeo) e da un comitato esecutivo."}
{"id": "8807629", "revid": "478814", "url": "https://it.wikipedia.org/wiki?curid=8807629", "title": "Open Quimper Bretagne Occidentale I 2021", "text": "L'Open Quimper Bretagne Occidentale I 2021 \u00e8 stato un torneo maschile di tennis giocato sul cemento. \u00c8 stata l'11\u00aa edizione del torneo e faceva parte della categoria Challenger 100 nell'ambito dell'ATP Challenger Tour 2021. Si \u00e8 giocato al Parc des Expositions di Quimper, in Francia, dal 25 al 31 gennaio 2021. La settimana successiva si \u00e8 tenuta la 12\u00aa edizione del torneo, la 2\u00aa del 2021, che faceva per\u00f2 parte della categoria Challenger 80.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Sebastian Korda ha sconfitto in finale Filip Horansk\u00fd con il punteggio di 6-1, 6-1.\nDoppio.\n Gr\u00e9goire Barr\u00e8re / Albano Olivetti hanno sconfitto in finale James Cerretani / Marc-Andrea H\u00fcsler con il punteggio di 5-7, 7-67, [10-8]."}
{"id": "8807633", "revid": "599013", "url": "https://it.wikipedia.org/wiki?curid=8807633", "title": "Brian Gayle", "text": "Caratteristiche tecniche.\nEra un difensore centrale.\nCarriera.\nNell'ottobre del 1984 viene tesserato dal , club della seconda divisione inglese; nella stagione 1984-1985 gioca per alcuni mesi in prestito ai in Nuova Zelanda e, successivamente, passa sempre in prestito ai semiprofessionisti del Tooting&amp;Mitcham, con cui realizza 2 reti in 18 presenze. Nella stagione 1985-1986, nella quale il Wimbledon conquista la prima promozione in prima divisione della sua storia, Gayle totalizza 24 presenze ed una rete in campionato; l'anno seguente va invece a segno una volta in 33 presenze in prima divisione. Nella stagione 1987-1988 vince la FA Cup (primo ed unico trofeo maggiore conquistato dai \"Dons\" nella loro storia) e totalizza 26 presenze ed una rete in prima divisione. A fine stagione viene ceduto al , con cui nella stagione 1988-1989 gioca 41 partite in seconda divisione e conquista la promozione in prima divisione, categoria nella quale la stagione seguente gioca 11 partite, per poi passare a stagione in corso all', con cui gioca per una stagione e mezza nella seconda divisione inglese.\nDal 1991 al 1996 veste la maglia dello : con le \"Blades\" gioca 80 partite e segna 7 reti in 4 campionati consecutivi in prima divisione (gli ultimi mesi della stagione 1990-1991 e le 3 stagioni successive), a cui aggiunge complessive 39 presenze e 2 reti in seconda divisione nelle stagioni 1994-195 e 1995-1996. Nella parte conclusiva della stagione 1995-1996 veste poi la maglia dell', con cui disputa 10 partite in quarta divisione. Tra il 1996 ed il 1999 gioca in vari club di quarta divisione (, , nuovamente l'Exeter City e lo ), collezionando complessivamente 109 presenze ed una rete in categoria nell'arco del triennio. Dopo una stagione di inattivit\u00e0, nel 2000 va a giocare nei semiprofessionisti del , ed al termine della stagione 2000-2001 si ritira."}
{"id": "8807634", "revid": "125285761", "url": "https://it.wikipedia.org/wiki?curid=8807634", "title": "Charles Walmesley", "text": "Biografia.\nQuintogenito di John Walmesley, fu educato presso il collegio inglese di Douai e decise di abbracciare la vita religiosa tra i benedettini di quella comunit\u00e0: emise la sua professione nel monastero di Sant'Edmondo, a Parigi, nel 1739. Ottenne il dottorato in teologia alla Sorbona. \nEsperto di astronomia e matematica, fu consultato dal governo britannico in merito all'introduzione del calendario gregoriano nel Regno Unito: fu membro della Royal Society e membro di accademie scientifiche di Parigi, Berlino e Bologna. \nFu priore del monastero parigino di Sant'Edmondo dal 1749 al 1753 e nel 1754 fu inviato a Roma come procuratore generale della congregazione benedettina inglese. \nIl 15 giugno 1756 la congregazione di \"Propaganda fide\" lo nomin\u00f2 coadiutore, con diritto di successione, del vescovo William Laurence York, vicario apostolico del Distretto occidentale; il 21 dicembre 1756, nella cappella del Collegio inglese di Roma, fu consacrato vescovo di Rama \"in partibus\" dal cardinale Federico Marcello Lante Montefeltro della Rovere.\nNel 1763 succedette al vescovo York. Nel giugno 1780, nel corso di una sommossa anti papista, la sua residenza fu devastata e andarono distrutti l'archivio diocesano e la biblioteca privata di Walmesley.\nNel 1789 convoc\u00f2 un sinodo dei vescovi d'Inghilterra per condannare le discriminazioni di cui erano vittima i cattolici. \nIl 15 agosto 1790, nella cappella del Lulworth Castle, Walmesley consacr\u00f2 John Carroll, il primo vescovo degli Stati Uniti d'America. \nMorto nel 1797, Walmesley fu inizialmente sepolto nella cappella di San Giuseppe di Trenchard Street, a Bristol. Nel 1906 le sue spoglie furono traslate nell'abbazia di Downside e collocate in una tomba nel coro della chiesa abbaziale. Gli episcopati americano e inglese finanziarono l'erezione di un monumento in alabastro collocato sul suo sepolcro.\nLasci\u00f2 numerosi trattati di astronomia e matematica, ma la sua opera maggiore resta \"The general history of the Christian church, from her birth to her final triumphant state in heaven, chiefly deduced from the Apocalypse of St. John the Apostle\", pubblicata con lo pseudonimo di \"Signor Pastorini\".\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8807636", "revid": "228587", "url": "https://it.wikipedia.org/wiki?curid=8807636", "title": "Gary Jones", "text": ""}
{"id": "8807637", "revid": "716642", "url": "https://it.wikipedia.org/wiki?curid=8807637", "title": "Gary Jones (calciatore 1969)", "text": "Carriera.\nDopo aver giocato nei semiprofessionisti del Rossington Main dal 1988 al 1990 gioca a livello professionistico con il , con cui nell'arco di 2 stagioni totalizza complessivamente 20 presenze e 2 reti nella quarta divisione inglese. Successivamente veste le maglie di altri 2 club \"non-League\", ovvero (nella stagione 1990-1991) e (dal 1991 al 1993), entrambi militanti in Football Conference (quinta divisione e pi\u00f9 alto livello calcistico inglese al di fuori della Football League).\nNell'estate del 1993 Jones viene tesserato dal , club della seconda divisione inglese: dopo un breve periodo in prestito al in quarta divisione (4 presenze e 2 reti), gioca per 2 stagioni e mezza in seconda divisione, categoria in cui totalizza complessivamente 70 presenze e 16 reti. Nella parte conclusiva della stagione 1995-1996 viene ceduto al , club di terza divisione. L'anno seguente viene ceduto in prestito allo , sempre nella medesima categoria, ed in seguito fa ritorno al Notts County, nel frattempo retrocesso in quarta divisione, categoria in cui nella stagione 1997-1998 \u00e8 capocannoniere e vincitore del campionato; trascorre quindi un'ulteriore stagione in terza divisione con le \"Magpies\", che lascia nel corso della stagione 1998-1998 per accasarsi all', club di quarta divisione, categoria nella quale in seguito gioca fino al termine della stagione 2001-2002 con l'. Dopo 9 anni nei campionati della Football League (11 totali in carriera contando i 2 al Doncaster), con un bilancio totale di 343 presenze ed 80 reti, torna quindi a giocare con club \"non-League\", quali , Hucknall Town e . In seguito gioca per diverse altre stagioni a livello dilettantistico, ritirandosi definitivamente dall'attivit\u00e0 agonistica solamente nel 2010, all'et\u00e0 di 41 anni."}
{"id": "8807641", "revid": "1480390", "url": "https://it.wikipedia.org/wiki?curid=8807641", "title": "Britannia Bridge", "text": ""}
{"id": "8807646", "revid": "478814", "url": "https://it.wikipedia.org/wiki?curid=8807646", "title": "Open Quimper Bretagne Occidentale I 2021 - Singolare", "text": "Cem \u0130lkel era il detentore del titolo, ma ha scelto di partecipare al concomitante torneo di Adalia.\nIn finale Sebastian Korda ha sconfitto Filip Horansk\u00fd con il punteggio di 6-1, 6-1."}
{"id": "8807655", "revid": "716642", "url": "https://it.wikipedia.org/wiki?curid=8807655", "title": "Gary Jones (calciatore 1951)", "text": "Carriera.\nTra il 1966 ed il 1970 gioca nelle giovanili dell', club con cui nella stagione 1970-1971 esordisce tra i professionisti giocando una partita nella prima divisione inglese; l'anno seguente gioca 5 partite, mentre nelle stagioni 1972-1973 e 1973-1974 inizia a giocare con maggiore continuit\u00e0, totalizzando rispettivamente 12 e 13 presenze in prima divisione. Nella stagione 1974-1975 segna le sue prime reti in carriera in prima divisione (6 in 26 presenze), contribuendo al quarto posto in campionato delle \"Toffees\", con conseguente qualificazione alla Coppa UEFA 1975-1976, in cui gioca entrambe le partite della doppia sfida dei trentaduesimi di finale persa con un complessivo 1-0 contro il ; in questa stagione totalizza inoltre anche 25 presenze e 7 reti nella prima divisione inglese. A fine stagione viene ceduto al , con cui gioca per altre 2 stagioni nella prima divisione inglese: in particolare, totalizza 30 presenze ed una rete nella stagione 1976-1977 e 5 presenze l'anno successivo, in cui viene ceduto a stagione iniziata ai , nella NASL: nel 1979, dopo 18 presenze e 2 reti nell'arco di 2 stagioni, si ritira definitivamente dall'attivit\u00e0 agonistica all'et\u00e0 di 28 anni.\nIn carriera ha totalizzato complessivamente 117 presenze e 13 reti nei campionati della Football League."}
{"id": "8807656", "revid": "716887", "url": "https://it.wikipedia.org/wiki?curid=8807656", "title": "Via ferrata delle Bocchette Alte", "text": "La via ferrata delle Bocchette Alte (anche semplicemente \"Bocchette Alte\") \u00e8 una via ferrata nelle Dolomiti di Brenta.\nIndicata dalla SAT con il segnavia O305A, \u00e8 uno dei tracciati che compongono la via delle Bocchette: un percorso che attraversa gran parte del Gruppo di Brenta e una delle pi\u00f9 panoramiche vie ferrate del Trentino.\nIl percorso collega la Bocca di Tuckett (2646 ) alla Vedretta degli Armi (2611 ) sul versante Ovest di Cima Molveno permettendo il collegamento in quota tra il Rifugio Tuckett (2272 ) ed il Rifugio Alimonta (2580 ).\nSfiorando i 3000 metri di quota risulta essere il percorso segnato pi\u00f9 elevato dell'intero gruppo nonch\u00e9 uno tra i pi\u00f9 alti del Trentino e delle Dolomiti in generale.\nCaratteristiche.\nLa \"Via delle Bocchette Alte\" \u00e8 la via ferrata pi\u00f9 impegnativa della Via delle Bocchette e, cos\u00ec come gli altri tratti, sfrutta le caratteristiche cenge delle Dolomiti di Brenta per collegare le varie vallate rimanendo in quota.\nIl percorso non segue il filo di cresta bens\u00ec attraversa le verticali pareti dolomitiche attraverso gli stretti valichi, ovvero le cosiddette \u201cbocche\u201d che ne danno il nome.\nStoria.\nIn seguito al completamento della \"Via delle Bocchette Centrali\", la cui costruzione \u00e8 avvenuta tra il 1937 e il 1957, si volle far continuare il tracciato anche nella parte settentrionale del massiccio centrale del Gruppo di Brenta.\nLe Bocchette Alte vennero inuagurate nel 1969 grazie al lavoro di Bruno Detassis e i fratelli Catullo e Giordano.\nAccesso.\nSe la ferrata viene percorsa da nord verso sud, il punto di partenza risulta essere la Bocca dei Camosci (2646 m) raggiungibile da:\nSe la ferrata viene invece percorsa da sud verso nord, il punto di partenza risulta essere la Vedretta degli Armi nei pressi dello spallone ovest di Cima Molveno (2611 m) che pu\u00f2 essere raggiunta da:\nItinerario.\nSe affrontata da nord verso sud, la \"via delle Bocchette Alte\" inizia sul lato ovest della Bocca di Tuckett (2647 m).\nGrazie a supporti metallici si giunge sulla Spalla Nord di Cima Brenta (2915 m) dove comincia la \"Cengia Garbari\" che ne taglia la parete est fino a raggiungere la Spalla Sud (2988 m) a cavallo fra il selvaggio alto Vallone dei Brente e la Val Perse.\nDa qui si segue un esile filo di cresta sulla quale si raggiunge la massima elevazione dell'intero itinerario per poi discendere con scale e funi alla Bocchetta Alta dei Massodi (2959 m).\nSi risale la verticale parete opposta tramite la famosa \"Scala degli Amici\".\nSi giunge quindi sull'ampio terrazzo sommitale dello Spallone dei Massodi (3004 m, facilmente raggiungibile con breve deviazione).\nDopo un tratto su sentiero si inizia a calare verso la Bocchetta Bassa dei Massodi (2797 m) nei pressi della quale si incontra la verticale \"via ferrata Oliva Detassis\" che sale dal sottostante Vallone dei Brente.\nSi aggira Cima Molveno proseguendo su sentiero che si snoda fra pietraie e gradoni caratterizzato da fenomeni carsici e, tramite cengia ci si porta alla base della parete ovest della stessa (2611 m).\nInfine si scende il ripido pendio franoso a margine della conca morenica un tempo interamente occupata dalla Vedretta degli Sf\u00f9lmini."}
{"id": "8807659", "revid": "438678", "url": "https://it.wikipedia.org/wiki?curid=8807659", "title": "Santa Maria del Mare (Magomadas)", "text": "Santa Maria del Mare \u00e8 una frazione del comune di Magomadas, in Sardegna."}
{"id": "8807662", "revid": "124211825", "url": "https://it.wikipedia.org/wiki?curid=8807662", "title": "Lago Auasa", "text": "Il Lago Auasa (Awasa) \u00e8 un bacino endoreico nella regione di Sidama in Etiopia, situato nella spaccatura etiope principale a sud di Addis Abeba. \nDescrizione.\nSecondo lo Statistical Abstract of Ethiopia, il lago \u00e8 lungo 16 km e largo 9 km, con una superficie di 129 chilometri quadrati. Ha una profondit\u00e0 massima di 10 metri e si trova ad un'altitudine di 1.708 metri."}
{"id": "8807665", "revid": "478814", "url": "https://it.wikipedia.org/wiki?curid=8807665", "title": "Open Quimper Bretagne Occidentale I 2021 - Doppio", "text": "Andrej Golubev e Oleksandr Nedovjesov erano i detentori del titolo ma hanno deciso di non prendere parte a questa edizione.\nIn finale Gr\u00e9goire Barr\u00e8re e Albano Olivetti hanno sconfitto James Cerretani e Marc-Andrea H\u00fcsler con il punteggio di 5-7, 7-67, [10-8]."}
{"id": "8807686", "revid": "22475", "url": "https://it.wikipedia.org/wiki?curid=8807686", "title": "Zeferino Nandayapa", "text": "\u00c8 considerato il pi\u00f9 importante marimbista messicano sia per i suoi adattamenti per la marimba del Chiapas di opere di Bach, Mozart, De Falla, Galindo, Liszt e Chopin, sia per averlo fatto conoscere in altri paesi del mondo.\nBiografia.\nAll'et\u00e0 di tre anni, suo padre, un creatore di marimbe, gli fece una piccola con cui giocare. All'et\u00e0 di sette anni ha iniziato a eseguire melodie sulla marimba e ha formato il gruppo di bambini \"Los Muchachitos\", che ha eseguito musica popolare.\nAll'et\u00e0 di quindici anni si \u00e8 trasferito a Citt\u00e0 del Messico per studiare direzione d'orchestra al Conservatorio Nazionale di Musica. In quell'istituto, Blas Galindo era direttore e Carlos Ch\u00e1vez professore; Era amico di quest'ultimo e lo invit\u00f2 addirittura a partecipare come interprete alla sua celebre opera Tambuco, alla quale rispose a Nandayapa: \"Quello che hai scritto non si pu\u00f2 suonare anche se metti i pattini, perch\u00e9 l'hai scritto pensando al pianoforte, e nella marimba le note sono molto lontane \". Pi\u00f9 tardi, ha detto: \"\u00c8 stato molto divertente per Carlos Ch\u00e1vez, e da allora siamo diventati amici.\" 4 Tuttavia, nonostante quello che \u00e8 successo alla musica di Ch\u00e1vez, Nandayapa ha guadagnato notoriet\u00e0 quando ha suonato i classici di Johann Sebastian sul suo strumento. Bach e Wolfgang Amadeus Mozart, mentre praticava le sue lezioni di pianoforte sulla marimba.\nTra i riconoscimenti ricevuti, il Premio Chiapas nel 1990 e il Premio Nazionale per le Scienze e le Arti nell'area delle Arti e Tradizioni Popolari nel 1996. \u00c8 stato dichiarato \"illustre cittadino\" a Chiapa de Corzo nel 2009 e nel 2010 \u00e8 stato nominato il 9 febbraio in quella popolazione come il \"Giorno della Marimba Zeferino Nandayapa\nMor\u00ec alle 18:35 di marted\u00ec 28 dicembre 2010 a Tlalnepantla, Stato del Messico, a seguito della caduta avuta il 13 dicembre in cui ha subito una lesione alla base del cranio, provocando infiammazione al cervello . I suoi resti sono stati cremati."}
{"id": "8807694", "revid": "633110", "url": "https://it.wikipedia.org/wiki?curid=8807694", "title": "Altair (F 591)", "text": ""}
{"id": "8807698", "revid": "599013", "url": "https://it.wikipedia.org/wiki?curid=8807698", "title": "Manuel Wintzheimer", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile del , nel 2017 ha giocato 5 incontri in Regionalliga segnando 4 reti. Il 1\u00ba maggio 2018 passa a titolo definitivo all', con cui debutta il 23 dicembre seguente in occasione dell'incontro di 2. Bundesliga perso 3-1 contro l'. Poco utilizzato nel corso dei mesi seguenti, in vista della stagione 2019-2020 viene ceduto in prestito al .\nStatistiche.\n\"Statistiche aggiornate al 11 settembre 2021\"."}
{"id": "8807700", "revid": "125348086", "url": "https://it.wikipedia.org/wiki?curid=8807700", "title": "Antalya Challenger", "text": "L'Antalya Challenger, conosciuto anche come Club Megasaray Open, \u00e8 un torneo professionistico di tennis maschile giocato ad Adalia, in Turchia, facente parte del circuito Challenger. Nel 2021 si sono tenute le prime quattro edizioni del torneo sui campi in terra rossa della Megasaray Tennis Academy di Kadriye (nel distretto di Serik), nei pressi di Adalia. Le prime due edizioni erano di categoria Challenger 80 con un montepremi di \u20ac, mentre la terza e la quarta erano Challenger 50, con un montepremi di \u20ac."}
{"id": "8807705", "revid": "181699", "url": "https://it.wikipedia.org/wiki?curid=8807705", "title": "Giochi proibiti (brano musicale)", "text": "La romanza in mi minore nota come Giochi proibiti, dalla colonna sonora del film omonimo, \u00e8 un celebre pezzo per chitarra d'autore ignoto, presumibilmente del XIX secolo. Possiede numerosi altri titoli: oltre al nome generico di Romanza in italiano, si ricordano: \"Romance an\u00f3nimo\", \"Romance de amor\", \"Estudio de Rubira\" in spagnolo; Jeux interdits, \"Romance d'amour\" in francese.\n\u00c8 stata variamente attribuita ad Antonio Rubira, David del Castillo, Fernando Sor, Daniel Fortea, Miguel Llobet, Vicente G\u00f3mez e infine Narciso Yepes. Intorno alla sua paternit\u00e0 hanno ruotato numerosi interessi, dall'elusione del diritto d'autore al suo pieno sfruttamento, essendo il pezzo celebre in tutto il mondo. Al contempo, il brano \u00e8 piuttosto semplice da eseguire, e rappresenta quindi un classico alla portata di chitarristi di ogni livello, anche principianti. \nSono state rilevate somiglianze, casuali o no, con alcune antiche melodie popolari europee, sia della Catalogna sia della lontana Ucraina.\nStoria.\nPrima incisione.\nLa pi\u00f9 antica incisione del brano \u00e8 su cilindro fonografico, dell'etichetta Viuda de Aramburu, eseguita da Sim\u00f3n Ram\u00edrez e registrata a Madrid tra il 1897 e il 1901. In quest'occasione riceve il titolo di \"Estudio para guitarra\" ed \u00e8 attribuito a un non meglio chiarito Sort, che tuttavia dovrebbe essere il compositore catalano Fernando Sor, il cui nome oscilla nella grafia.\nImpiego nel cinema.\nEntrambi i compositori che sfruttarono il brano in una colonna sonora cinematografica, tra il 1941 e il 1952, ne rivendicarono la paternit\u00e0, ma \u00e8 certo dalla prima incisione che n\u00e9 l'uno n\u00e9 l'altro ne furono autori. Il primo fu Vicente G\u00f3mez, che esegu\u00ec la \"Romanza\" nel 1941 per \"Sangue e arena\", sebbene appaia semplicemente nel cast del film come attore. La sua versione era stata pubblicata a suo nome un anno prima, con il titolo \"Romance de amor\". Essa \u00e8 sostanzialmente identica a quella pi\u00f9 nota, ma G\u00f3mez vi aggiunse un'introduzione, abbellimenti e note di passaggio tra le sezioni, e trov\u00f2 soluzioni armoniche differenti nella parte centrale, sul finale della quale, alla battuta 29, sono scritti arpeggi sol\u266f-re\u266f-la con il si al basso (anzich\u00e9 sol\u266f-si-sol\u266f con il mi), e alla battuta 31 riappare il sol naturale, riportando la tonalit\u00e0 da mi maggiore a mi minore; si tratta dell'unica versione a presentare tale cambio di modo.\nLa sicura preesistenza della melodia non imped\u00ec a Narciso Yepes di attribuirsela dopo averla usata per \"Giochi proibiti\" del 1952. In questo caso, per\u00f2, la popolarit\u00e0 del film diede fama universale alla colonna sonora. Il compositore affermava ancora nel 1977 di aver scritto il pezzo da bambino nel 1934 per sua madre. Non sempre per\u00f2 doveva aver sostenuto tale versione, almeno a quanto risulta dalle edizioni del brano: di quello pubblicato a Parigi nel 1953 come colonna sonora del film risulta infatti solo arrangiatore. Negli stessi titoli del film \u00e8 indicato come arrangiatore e interprete.\nNonostante il discredito dell'attribuzione al suo nome, Yepes detiene ancora il copyright della composizione in Spagna.\nAttribuzione.\nPubblicazioni anteriori.\nUna pi\u00f9 antica pubblicazione del pezzo, indicata come \"Estudio para guitarra\" di Rovira, fu edita in Argentina da Medina e figlio forse nel 1913, o comunque prima del 1924, quando l'editore cess\u00f2 la propria attivit\u00e0. Di qui l'attribuzione ad Antonio Rubira o Rovira. Questi, rinomato chitarrista di Lorca e identificato a fatica con il marchese Antonio Rubira Abia del Peral, fu autore di numerosi arrangiamenti di opere altrui ma lasci\u00f2 un'unica composizione originale: quattro \"Valzer fantastici\" per chitarra in re maggiore, con introduzione e coda.\nIl chitarrista e compositore Isa\u00edas Savio, che ripubblic\u00f2 la \"Romanza\" nel 1959 con il titolo portoghese \"Romance de amor (estudo em mi). M\u00fasica de Antonio Rovira (segunda metade do s\u00e9culo XIX)\", ricorda che il pezzo appare nel metodo di Pedro Mascar\u00f3 y Reissig, edito in Montevideo nel 1919, a pagina 14, sotto il titolo \"Conocido por estudio de Rovira\".\nAl 1930-1931 risale invece un'ambigua edizione, a quanto pare basata su un manoscritto del XIX secolo, intitolata \"Romance an\u00f3nimo de Daniel Fortea\" [sic]. Anche questa versione \u00e8 quasi identica a quella di Yepes, ma non ha avuto altrettanta fortuna negli anni successivi alla sua pubblicazione, nonostante la generale popolarit\u00e0 di Fortea.\nManoscritti.\nTuttavia, i pi\u00f9 antichi manoscritti del pezzo, del tardo Ottocento, non sono unanimi sull'attribuzione. Uno la assegna effettivamente a Rubira; ma un altro, senza firma, presenta una nota a pi\u00e8 di pagina che recita \u00abMelod\u00eda de Sor\u00bb, sebbene lo stile del brano sia profondamente diverso da quello del compositore, specie per quanto attiene alla sua semplicit\u00e0 armonica e contrappuntistica, e anche se il canto ricorda vagamente il lirismo malinconico di alcune sue melodie.\nUn'evidente differenza tra questi due manoscritti e la pi\u00f9 nota versione di Yepes \u00e8 l'arpeggio che accompagna il canto, che in quest'ultima \u00e8 discendente e non ascendente. Nessuno dei due manoscritti \u00e8 stato datato con certezza, e non si ritengono di pugno degli autori citati, ma piuttosto copie prodotte da studenti o altri musicisti. Fernando Sor, del resto, era morto nel 1839.\nDeve esistere inoltre un manoscritto anteriore al 1938, a firma di Miguel Llobet, pubblicato postumo nel 1968 in un'edizione che dichiara chiaramente trattarsi di un arrangiamento e reca per la prima volta compiute indicazioni dinamiche. Non si trova invece alcuna traccia di pubblicazioni o manoscritti firmati da Daniel del Castillo, al quale il chitarrista e pianista Joan Dotras attribuiva la \"Romanza\" e che presenta nella biografia un collegamento con Fernando Sor, che insieme a suo padre aveva riparato in Francia in seguito alla guerra d'indipendenza spagnola.\nPossibili antecedenti.\nLa canzone popolare ucraina \"Ni\u010d jaka misja\u010dna\" (\u00abNotte al chiaro di luna\u00bb) presenta una certa somiglianza con il tema principale di \"Giochi proibiti\". L'ipotesi di un'identit\u00e0 tra i due brani \u00e8 avanzata da Matanya Ophee, cui fa eco il musicologo italiano Angelo Gilardino, che sostiene essere stato Michail Glinka a importare in Spagna una \u00abmelodia russa\u00bb. Questa, a partire dall'improvvisazione di Francisco Rodr\u00edguez detto il Murciano, si sarebbe poi tramandata a orecchio; ci\u00f2 collima con la tradizione che vede nella \"Romanza\" un brano folkloristico e non d'autore. In realt\u00e0, se la melodia in questione \u00e8 proprio \"Ni\u010d jaka misja\u010dna\", l'identit\u00e0 tra i due pezzi si limita alle prime sei note, tra l'altro molto poco indicative (si-si-si-si-la-sol).\nVitale ritiene il tema gi\u00e0 presente in una melodia catalana del XVI secolo."}
{"id": "8807709", "revid": "124761958", "url": "https://it.wikipedia.org/wiki?curid=8807709", "title": "Jamie Leweling", "text": "Caratteristiche tecniche.\n\u00c8 un esterno destro.\nCarriera.\nClub.\nCresciuto nel settore giovanile del , debutta in prima squadra il 28 luglio 2019 in occasione dell'incontro di 2. Fu\u00dfball-Bundesliga perso 2-0 contro l'. Il 7 dicembre seguente realizza la sua prima rete, segnando al 93' il ggol del definitivo 3-1 contro il .\nNazionale.\nIn possesso di doppio passaporto, dopo aver militato nelle rappresentative Under-19 e Under-20 tedesche ha ricevuto la convocazione del CT della Nazionale ghanese nell'ottobre 2020.\nStatistiche.\n\"Statistiche aggiornate al 26 gennaio 2021\"."}
{"id": "8807712", "revid": "1318658", "url": "https://it.wikipedia.org/wiki?curid=8807712", "title": "XYQuartet", "text": "XYQuartet \u00e8 un gruppo musicale italiano formatosi nel 2011 tra Veneto e Friuli.\nIl quartetto \u00e8 composto da Nicola Fazzini (sax alto), Alessandro Fedrigo (basso acustico), Saverio Tasca (vibrafono) e Luca Colussi (batteria). Nel primo disco al vibrafono c'era Luigi Vitale.\nQuartettoQuartetto \u00e8 un progetto nato dalla collaborazione della band con il Conservatorio di Musica Arrigo Pedrollo di Vicenza. L'album \u00e8 allegato alla rivista musicale JazzIt n*111.\nL\u2019ultima opera \u00e8 un\u2019originale performance multimediale sulla Divina Commedia intitolata: \"StraborDante - Viaggio in nove tappe nell\u2019Inferno di Dante\", con la voce di John De Leo, le multivisioni di Francesco Lopergolo, le live electronics di Franco Naddei e la drammaturgia di Vincenzo De Vivo."}
{"id": "8807714", "revid": "181699", "url": "https://it.wikipedia.org/wiki?curid=8807714", "title": "Romance an\u00f3nimo", "text": ""}
{"id": "8807719", "revid": "478814", "url": "https://it.wikipedia.org/wiki?curid=8807719", "title": "Club Megasaray Open I 2021", "text": "Il Club Megasaray Open I 2021 \u00e8 stato un torneo maschile di tennis giocato sulla terra. \u00c8 stata la 1\u00aa edizione dell'Antalya Challenger e faceva parte del circuito Challenger nell'ambito dell'ATP Challenger Tour 2021 nella categoria Challenger 80 con un montepremi di \u20ac. Si \u00e8 giocato alla Megasaray Tennis Academy di Kadriye (nel distretto di Serik) presso Adalia, in Turchia, dal 25 al 31 gennaio 2021.\nLa settimana successiva si \u00e8 tenuta la seconda edizione, sempre di categoria Challenger 80, e a fine stagione la terza e la quarta, che erano invece dei Challenger 50.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come lucky loser:\nCampioni.\nSingolare.\n Jaume Munar ha sconfitto in finale Lorenzo Musetti con il punteggio di 67-7, 6-2, 6-2.\nDoppio.\n Denys Mol\u010danov / Oleksandr Nedovjesov hanno sconfitto in finale Luis David Mart\u00ednez / David Vega Hern\u00e1ndez con il punteggio di 3-6, 6-4, [18-16]."}
{"id": "8807720", "revid": "1522738", "url": "https://it.wikipedia.org/wiki?curid=8807720", "title": "Colpo di stato di Goudi", "text": ""}
{"id": "8807735", "revid": "110157", "url": "https://it.wikipedia.org/wiki?curid=8807735", "title": "Derwent (fiume Derbyshire)", "text": "Il Derwent \u00e8 un fiume dell'Inghilterra che scorre nella contea del Derbyshire. Per buona parte del corso superiore attraversa l'area naturalistica del Lake District.\nHa una lunghezza di circa 80 km ed \u00e8 un affluente del fiume Trent, dove sfocia dopo aver attraversato Derby, il capoluogo della contea.\nIl nome significa \"valle densamente ricoperta di querce\" nella lingua celtica."}
{"id": "8807741", "revid": "1543377", "url": "https://it.wikipedia.org/wiki?curid=8807741", "title": "King Long Kaige", "text": "Il King Long Kaige (noto anche come King Long Kingo nei mercati al di fuori della Cina) \u00e8 un veicolo commerciale leggero prodotto dal costruttore di autocarri cinese King Long dal 2013 e basato sul telaio del King Long Jinwei. \u00c8 disponibile in un'ampia gamma di configurazioni di carrozzeria, tra cui minivan, minibus, furgone e ambulanza.\nIl contesto.\nIntrodotto sul mercato nel 2013 si tratta del primo veicolo commerciale di dimensioni medio-grandi del costruttore cinese sviluppato per i mercati emergenti e posizionato come veicolo \u201cpremium\u201d dotato di rifiniture di maggiore qualit\u00e0 e allestimenti con una dotazione di accessori arricchita rispetto al restante della produzione King Long. Il veicolo \u00e8 disponibile con tre motorizzazioni di cui un benzina quattro cilindri in linea 2.4 16 valvole erogante 139 cavalli, un pi\u00f9 grande 2.7 benzina quattro cilindri 16 valvole da 163 cavalli e un motore turbodiesel 2.5 quattro cilindri erogante 116 cavalli. Il telaio \u00e8 a trazione posteriore con motore in posizione anteriore-centrale (sotto i sedili i sedili anteriori), le sospensioni anteriori utilizzano uno schema a ruote indipendenti con montante MacPherson mentre al retrotreno viene adottato un assale rigido.\nViene prodotto in numerosi varianti di carrozzeria e in due versioni di passo da 3,110 metri e 3,720 metri. Il modello a passo standard pu\u00f2 ospitare nella variante passeggeri fino a 14 posti mentre la variante a passo lungo pu\u00f2 disporre fino a 18 posti.\nUna versione elettrica del King Long Kaige \u00e8 stata presentata nel 2015 solo in versione a passo lungo con carrozzeria da 6,08 metri e motore elettrico da 100 kW. L'autonomia dichiarata nel ciclo NEDC \u00e8 di 140 km con una ricarica completa.\nControversie.\nIl design del King Long Kaige \u00e8 controverso in quanto richiama molto il Toyota HiAce (H200) di quinta generazione sia per le soluzioni stilistiche della di carrozzeria che nelle dimensioni complessive simili. Il King Long Kaige fa parte dei vari furgoni cinesi che hanno scelto di replicare il Toyota HiAce H200 con solo piccole differenze stilistiche. Altri marchi includono produttori di propriet\u00e0 del governo tra cui Jinbei e Foton."}
{"id": "8807743", "revid": "1909092", "url": "https://it.wikipedia.org/wiki?curid=8807743", "title": "XY quartet", "text": ""}
{"id": "8807746", "revid": "118258740", "url": "https://it.wikipedia.org/wiki?curid=8807746", "title": "Diffusore di calore per camino", "text": "Il diffusore di calore per camino \u00e8 un sistema di riscaldamento rapido per ambienti dotati di camino.\nComposizione e funzionamento.\nSi tratta di un apparecchio tubolare composto da pi\u00f9 tubi e da uno o pi\u00f9 ventilatori. L'apparecchio per poter funzionare, si posiziona al centro del camino. Quando il camino \u00e8 in funzione i tubi vengono riscaldati, mentre uno o pi\u00f9 ventilatori aspira l'aria fredda della stanza, la riscalda sfruttando il calore della legna per poi rimetterla in circolazione riscaldata nell'ambiente.\nVantaggi e svantaggi.\nVantaggi.\nCon questo sistema gli ambienti dotati di camino vengono riscaldati pi\u00f9 velocemente producendo l'effetto riscaldamento di un termoventilatore, consentendo inoltre un minore utilizzo di legna e minori consumi.\nSvantaggi.\nL'unico svantaggio \u00e8 che i ventilatori dell'apparecchio per poter funzionare necessitano della corrente elettrica."}
{"id": "8807748", "revid": "963244", "url": "https://it.wikipedia.org/wiki?curid=8807748", "title": "Hermann Wilhelm Berning", "text": "Biografia.\nStudi\u00f2 presso le universit\u00e0 di M\u00fcnster e Breslavia.\nFu ordinato prete nel 1900 e fu nominato e consacrato vescovo di Osnabr\u00fcck nel 1914.\nIn qualit\u00e0 di vescovo di Osnabr\u00fcck, amministr\u00f2 il vicariato apostolico della Germania settentrionale (prima con il titolo di pro-vicario e poi, dal 1921, con il titolo di vicario apostolico) e la prefettura apostolica dello Schleswig-Holstein (inizialmente come amministratore apostolico e poi, dal 1921, come prefetto apostolico). Dopo il concordato con la Prussia, quelle circoscrizioni ecclesiastiche furono soppresse (13 agosto 1930) e i loro territori furono, in gran parte, uniti a quello della diocesi di Osnabr\u00fcck.\nFond\u00f2 la congregazione delle suore missionarie del Santo Nome di Maria.\nFu elevato al rango di arcivescovo da papa Pio XII nel 1950.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8807749", "revid": "380654", "url": "https://it.wikipedia.org/wiki?curid=8807749", "title": "JBL (wrestler)", "text": ""}
{"id": "8807752", "revid": "380654", "url": "https://it.wikipedia.org/wiki?curid=8807752", "title": "Bradshaw (wrestler)", "text": ""}
{"id": "8807753", "revid": "1544245", "url": "https://it.wikipedia.org/wiki?curid=8807753", "title": "Norges Statsbaner", "text": ""}
{"id": "8807754", "revid": "125674616", "url": "https://it.wikipedia.org/wiki?curid=8807754", "title": "Thijs Dallinga", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile dell', debutta in prima squadra il 27 novembre 2017 giocando l'incontro di Eerste Divisie vinto 2-1 contro il . Al termine della stagione, dopo 8 presenze ed una rete, passa a titolo definitivo al .\nStatistiche.\n\"Statistiche aggiornate al 23 gennaio 2021\"."}
{"id": "8807755", "revid": "478814", "url": "https://it.wikipedia.org/wiki?curid=8807755", "title": "Club Megasaray Open I 2021 - Singolare", "text": "\u00c8 la prima edizione del torneo.\nIn finale Jaume Munar ha sconfitto Lorenzo Musetti con il punteggio di 67-7, 6-2, 6-2."}
{"id": "8807756", "revid": "88740", "url": "https://it.wikipedia.org/wiki?curid=8807756", "title": "Kallas", "text": ""}
{"id": "8807757", "revid": "1313191", "url": "https://it.wikipedia.org/wiki?curid=8807757", "title": "Specie di Pandanus", "text": "Elenco delle specie del genere \"Pandanus\" :"}
{"id": "8807758", "revid": "70647", "url": "https://it.wikipedia.org/wiki?curid=8807758", "title": "Riserva naturale di Chelbi", "text": "La Riserva naturale di Chelbi \u00e8 un'area protetta nella regione delle Nazioni, Nazionalit\u00e0 e Popoli del Sud nel sud dell'Etiopia, nei pressi del confine con il Kenya.\nL'area ricopre una superficie di 4212 km2 intorno al Chew Bahir."}
{"id": "8807761", "revid": "478814", "url": "https://it.wikipedia.org/wiki?curid=8807761", "title": "Club Megasaray Open I 2021 - Doppio", "text": "\u00c8 stata la prima edizione del torneo.\nIn finale Denys Mol\u010danov e Oleksandr Nedovjesov hanno sconfitto Luis David Mart\u00ednez e David Vega Hern\u00e1ndez con il punteggio di 3-6, 6-4, [18-16]"}
{"id": "8807763", "revid": "2015405", "url": "https://it.wikipedia.org/wiki?curid=8807763", "title": "Villa Serbelloni (disambigua)", "text": "Villa Serbelloni \u00e8 il nome di due ville presenti in Italia:"}
{"id": "8807764", "revid": "1983214", "url": "https://it.wikipedia.org/wiki?curid=8807764", "title": "Sala conta", "text": "Una sala conta \u00e8 una sala progettata e attrezzata per il conteggio di grandi volumi di valuta, usata principalmente da banche e casin\u00f2.\nCaratteristiche.\nUna sala conta \u00e8 divisa in due aree separate, una per il conteggio delle banconote e una per il conteggio delle monete.\nLa maggior parte di queste sale sono dotate di telecamere a circuito chiuso e apparecchiature di registrazione del suono per a rilevare furti o frodi tra il personale."}
{"id": "8807767", "revid": "119236103", "url": "https://it.wikipedia.org/wiki?curid=8807767", "title": "Massimo Guiggiani", "text": "\u00c8 professore ordinario di Meccanica applicata alle macchine dell'Universit\u00e0 di Pisa ed \u00e8 autore di \"The Science of Vehicle Dynamics\" .\nGuiggiani ha presentato nel 1992 un metodo generale, oggi noto come Guiggiani's algorithm, per la valutazione numerica accurata degli integrali fortemente singolari e ipersingolari. Quell'articolo \u00e8 stato citato pi\u00f9 di 500 volte. Successivamente si \u00e8 occupato della teoria per la generazione di ruote dentate, introducendo un metodo innovativo, noto come invariant approach. In parallelo ha creato e diretto un gruppo di ricerca all'Universit\u00e0 di Pisa sulla generazione di ingranaggi face gear, spiroconici e ipoidali che ha avuto importanti contratti di ricerca da Avio Aero (precedentemente FIAT Avio) e Ohio State University. Gli algoritmi di ottimizzazione e identificazione dei parametri macchina sviluppati a Pisa sono i migliori attualmente disponibili. Dal 1998 si occupa di dinamica dei veicoli stradali. L'ultimo libro pubblicato nel 2018, dal titolo The Science of Vehicle Dynamics, ha avuto un notevole successo internazionale, distinguendosi per l'approccio innovativo, il rigore matematico e la chiarezza espositiva, con ricadute sulle procedure di progettazione di case costruttrici di automobili. "}
{"id": "8807768", "revid": "287204", "url": "https://it.wikipedia.org/wiki?curid=8807768", "title": "Ruter", "text": "Ruter AS \u00e8 un'azienda pubblica norvegese che opera come autorit\u00e0 di trasporto pubblico locale per le contee di Oslo e Viken. I servizi di trasporto pubblico sono svolti da Norled, che gestisce i trasporti acquatici, e Sporveien, che tramite le sue tre controllate (Sporveien Trikken, Sporveien T-banen e Unibuss) gestisce la rete tranviaria, metropolitana e parte della rete autobus di Oslo. Le ferrovie locali invece sono gestite da Vygruppen, l'azienda statale delle ferrovie, mentre le rimanenti linee autobus sono gestite da Nobina, Norgesbuss e Nettbuss \u00d8ST.\nStoria.\nL'azienda \u00e8 stata fondata il 23 ottobre 2007 dall'unione di Oslo Sporveier, l'autorit\u00e0 municipale di Oslo, e Stor-Oslo Lokaltrafikk, l'autorit\u00e0 municipale dell'ex contea di Akershus."}
{"id": "8807789", "revid": "1310927", "url": "https://it.wikipedia.org/wiki?curid=8807789", "title": "Jes\u00fas Alejandro G\u00f3mez Molina", "text": "Caratteristiche tecniche.\n\u00c8 un difensore centrale che pu\u00f2 giocare anche come terzino sinistro.\nCarriera.\nClub.\nCresciuto nel settore giovanile dell', debutta in prima squadra il 23 gennaio 2020 disputando l'incontro di Copa MX perso 2-1 contro l'. Nell'agosto 2020 viene ceduto in prestito al , con cui debutta il 19 settembre seguente in occasione dell'incontro di Primeira Liga pareggiato 3-3 contro il .\nNazionale.\nNel 2019 con la Nazionale Under-17 messicana ha vinto il campionato nordamericano di categoria ed \u00e8 arrivato secondo nel campionato mondiale venendo nominato all'interno della miglior squadra in entrambi i tornei.\nNel 2020 riceve la prima convocazione con la Nazionale messicana in vista dell'amichevole contro i .\nStatistiche.\n\"Statistiche aggiornate al 26 gennaio 2021\"."}
{"id": "8807795", "revid": "228587", "url": "https://it.wikipedia.org/wiki?curid=8807795", "title": "Hank Williams, Jr.", "text": ""}
{"id": "8807796", "revid": "104458", "url": "https://it.wikipedia.org/wiki?curid=8807796", "title": "Zrinka Ljutic", "text": ""}
{"id": "8807800", "revid": "287204", "url": "https://it.wikipedia.org/wiki?curid=8807800", "title": "Reyer Venezia 1959-1960", "text": "Questa voce raccoglie le informazioni riguardanti la Reyer Venezia nelle competizioni ufficiali della stagione 1959-1960.\nStagione.\nLa Reyer Venezia disputa il campionato di Serie A Elette terminando all'11\u00ba posto (su 12 squadre). Perde gli spareggi salvezza contro la Gira Bologna e viene retrocessa in serie A. Costretta a rinunciare alla serie A per problemi di bilancio riparte dalla serie B.\nRosa 1959-1960.\nAllenatore:"}
{"id": "8807805", "revid": "118254437", "url": "https://it.wikipedia.org/wiki?curid=8807805", "title": "Mitsubishi Challenger", "text": ""}
{"id": "8807806", "revid": "104458", "url": "https://it.wikipedia.org/wiki?curid=8807806", "title": "Zrinka Ljuti\u0107", "text": "Biografia.\nAttiva in gare FIS dal novembre del 2020, la Ljuti\u0107 ha esordito in Coppa Europa il 12 dicembre dello stesso anno in Valle Aurina/Klausberg in slalom speciale e in Coppa del Mondo il 29 dicembre successivo a Semmering nella medesima specialit\u00e0, in entrambi i casi senza completare la prova. Ha conquistato la prima vittoria in Coppa Europa, nonch\u00e9 primo podio, il 26 gennaio 2021 a Zell am See sempre in slalom speciale; ai XXIV Giochi olimpici invernali di , suo esordio olimpico, si \u00e8 classificata 28\u00aa nello slalom gigante e 25\u00aa nello slalom speciale. Non ha preso parte a rassegne iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale"}
{"id": "8807807", "revid": "118254478", "url": "https://it.wikipedia.org/wiki?curid=8807807", "title": "Mitsubishi RVR", "text": ""}
{"id": "8807808", "revid": "118254487", "url": "https://it.wikipedia.org/wiki?curid=8807808", "title": "Mitsubishi Chariot", "text": ""}
{"id": "8807812", "revid": "1924342", "url": "https://it.wikipedia.org/wiki?curid=8807812", "title": "It's a Sin (miniserie televisiva)", "text": "It's a Sin \u00e8 una miniserie televisiva britannica del 2021 creata da Russell T Davies.\nTrama.\nNel 1981 tre diciottenni si trasferiscono a Londra, in un appartamento che chiamano \"Pink Palace\". All'inizio del decennio, le notizie provenienti dagli Stati Uniti sull'AIDS vengono liquidate come dicerie, finch\u00e9 la malattia non imperversa anche nel Regno Unito, dove per\u00f2 viene trascurata dai medici, che la classificano come una \"malattia da gay\".&lt;br&gt;Nel corso degli anni, sempre pi\u00f9 conoscenti, amici e anche membri del gruppo vengono infettati, e di conseguenza si verificano le prime morti. Allo stesso tempo il governo, sotto il primo ministro Margaret Thatcher, persegue politiche discriminatorie.\nProduzione.\nPre-produzione.\nNel gennaio 2015, Russell T Davies ha annunciato che stava lavorando a una serie drammatica per Channel 4 chiamata \"The Boys\", che raccontava la storia dei dell'AIDS negli 80', da lui definita come uno dei suoi progetti pi\u00f9 personali.\nLa serie che doveva essere composta da 8 episodi venne inizialmente rifiutatata da Channel 4, dalla BBC One e da ITV, secondo Davies, perch\u00e9 affrontava una tematica delicata. Nel 2018, Channel 4 ha commissionato la miniserie, poi ufficialmente annunciata nello stesso anno all'Edinburgh International Television Festival. Il titolo della serie \u00e8 stato cambiato nell'ottobre 2020 in \"It's a Sin\", come l'omonima canzone dei Pet Shop Boys, probabilmente per evitare confusione con la serie \"The Boys\" di Amazon Prime.\nCast.\nIl cast principale \u00e8 stato annunciato nell'ottobre 2019, composto da Olly Alexander, Omari Douglas, Callum Scott Howells, nei ruoli di Ritchie Tozer, Roscoe Babatunde e Colin Morris-Jones. Successivamente si sono uniti a loro anche Lydia West, Nathaniel Curtis, Keeley Hawes, Stephen Fry, Neil Patrick Harris e Shaun Dooley.\nL'attore statunitense Neil Patrick Harris nella serie interpreta \"Henry Coltrane\", un personaggio che muore di AIDS nel primo episodio. Harris ha affermato di essere rimasto soddisfatto dal cast e \"incredibilmente orgoglioso\" di apparire nella serie. Stephen Fry invece \u00e8 stato scelto per interpretare \"Arthur Garrison\", un parlamentare conservatore che rifiuta di riconoscere la sua omosessualit\u00e0. Fry era ansioso di apparire nella serie perch\u00e9 credeva rendesse omaggio agli amici morti di HIV. I produttori hanno scelto Nathaniel Hall per il ruolo di \"Donald Bassett\", Hall interpreta un personaggio sieropositivo ed \u00e8 lui stesso sieropositivo. Altri membri del cast includono Andria Doherty nei panni di \"Eileen Morris-Jones\" e Tracy Ann Oberman nei panni di \"Carol Carter\".\nIl cast di \"It's a Sin\" include diversi attori apertamente gay e queer tra cui Alexander, Fry, Harris, Howells, Hall e Carlyle. La scelta di questi attori \u00e8 stata intenzionale; Davies ha dichiarato \"per il mio programma, per queste cinque ore, ho voluto creare uno spazio in cui gli attori gay potessero essere s\u00e9 stessi\". Alcuni personaggi sono ispirati agli amici reali di Davies, come il personaggio di West, Jill Baxter, ispirato all'amica \"Jill Nalder\", che nella serie interpreta la madre di Baxter.\nRiprese.\nLe riprese principali sono iniziate a Manchester il 7 ottobre 2019. La Red Production Company ha stretto un accordo con la Screen Manchester per le riprese. Bobby Cochrane, responsabile della Screen Manchester, ha dichiarato ad Adam Maidment del \"Manchester Evening News\" \"abbiamo lavorato a stretto contatto con la produzione per le varie riprese in tutta Manchester\". \"It's a Sin\" \u00e8 ambientata nell'Inghilterra degli anni '80 e per questo molti oggetti di scena d'epoca sono stati utilizzati nelle location delle riprese all'aperto. Gli ufficiali dei trasporti di Manchester hanno aiutato la produzione a ottenere il controllo necessario su delle aree specifiche della citt\u00e0. Le riprese si sono svolte a Paton Street, Victoria Baths, Rochdale Road, Fairfield Street, New Wakefield Street e Barlow Moor Road. Ulteriori riprese hanno avuto luogo a Eccles, Le Mans Crescent a Bolton.\"\nNel gennaio 2020 le riprese si sono si sono spostate nella citt\u00e0 di Liverpool, pi\u00f9 precisamente a Water Street, dove sono girate le scene ambientate a New York. La strada \u00e8 stata chiusa al pubblico e lungo essa sono state parcheggiate auto d'epoca, taxi gialli e un carrello per hot dog in stile newyorkese. Altri interni sono stati girati alla Old Wentworth High School di Eccles. Le riprese si sono svolte anche a Rhos-on-Sea, nel Galles, mentre le scene in spiaggia e nel molo sono state girate nella citt\u00e0 gallese di Bangor. Le riprese si sono concluse ufficialmente il 31 gennaio 2020.\nColonna sonora.\nLe musiche della miniserie sono state composte da Murray Gold. La colonna sonora di It's a Sin include innumerevoli canzoni degli anni '80 come quelle di Kelly Marie, dei Blondie, degli Erasure, dei Culture Club, dei Pet Shop Boys e di Kate Bush.\nPromozione.\nLe prime immagini riguardanti la serie sono state diffuse il 14 gennaio 2020, durante un evento stampa di Channel 4.\nIl 2 ottobre 2020, Channel 4 ha dichiarato che la miniserie sarebbe stata trasmessa nel corso del 2021, lo stesso giorno \u00e8 stato anche diffuso il primo teaser ufficiale, e il 17 dicembre 2020 il trailer completo.\nDistribuzione.\nNel dicembre 2019 \u00e8 stato annunciato che HBO Max aveva acquisito i diritti statunitensi della miniserie. La distribuzione, prevista per il 2020, \u00e8 stata rinviata al 2021.\nIn Irlanda e nel Regno Unito, il primo episodio \u00e8 stata trasmesso in anteprima su Channel 4 il 22 gennaio 2021. Poco dopo la trasmissione del primo episodio, tutti gli episodi sono stati resi disponibili gratuitamente sul servizio di streaming on-demand di Channel 4, All 4. In contemporanea alla prima trasmissione, la band di Alexander, la Years &amp; Years ha pubblicato una cover della canzone \"It's a Sin\", originariamente eseguita dai Pet Shop Boys.\nLa miniserie \u00e8 uscita in Nuova Zelanda sulla piattaforma di streaming TVNZ. La serie nel resto del mondo \u00e8 stata distribuita da Amazon Prime Video in Canada, da Canal+ in Francia, da Watcha Play in Corea del Sud, da Nederlandse Publieke Omroep nei Paesi Bassi, da RTBF nel Belgio francofono e da Amedia in Russia. Il 22 febbraio 2021 \u00e8 uscita in DVD e Blu-ray nel Regno Unito.\nNegli Stati Uniti d'America \u00e8 stata trasmessa su HBO Max a partire dal 18 febbraio 2021; mentre in Italia ha debuttato sul servizio di streaming Starz Play il 1\u00ba giugno 2021.\nAccoglienza.\nCritica.\nLa miniserie \u00e8 stata accolta positivamente dalla critica. Sull'aggregatore di recensioni Rotten Tomatoes ottiene il 98% delle recensioni professionali positive, con un voto medio di 9,3 su 10 basato su 52 critiche, mentre su Metacritic ha un punteggio di 91 su 100 basato su 24 recensioni.\nLucy Mangan del \"The Guardian\" ha dato alla miniserie cinque stelle, definendola un capolavoro; mentre Louisa Mellor di \"Den of Geek\" ha scritto: \u201cCon un cast impeccabile guidato dal brillante Olly Alexander, \"It's a Sin\" \u00e8 la migliore serie di Davies; un gioioso tributo alle vite perse, che esprime un verdetto bollente sull'ignoranza e sulla crudelt\u00e0. \u00c8 dolorosa da guardare, ma non opprimente [..].\nJamie Tabberer della rivista \"Attitude\" ha scritto che considera \"It's a Sin\" una delle migliori serie gay mai realizzate e affermando inoltre che \u00e8 difficile trovare un difetto: \"Si tratta di un viaggio potente, emozionante, divertente e istruttivo [...], con un cast impeccabile [...] e una regia cinematografica brillante\".\nIl sito web \"Movieplayer\" assegna alla miniserie 4,5 stelle su 5, elogiando in particolar modo il cast, la colonna sonora, la fotografia e la sceneggiatura di Davies.\nAscolti.\nIl primo episodio della miniserie \u00e8 stato visto in diretta televisiva su Channel 4 da 1,6 milioni di telespettatori. Le visualizzazioni online hanno superato quota 2,5 milioni entro tre giorni dalla trasmissione in diretta. Secondo il British Audience Research Board, il primo episodio \u00e8 stato visto nei primi sette giorni da circa 3,48 milioni di persone.\nChannel 4 ha reso noto che la serie al 4 febbraio 2021 aveva ottenuto 6,5 milioni di visualizzazioni su All 4, mentre al 1\u00ba marzo 18,9 milioni.\nImpatto sociale.\nAlla miniserie \u00e8 stato attribuito il merito di aver aumentato la consapevolezza sull'HIV e sui test. L'ente di beneficenza Terrence Higgins Trust ha affermato che kit per il test dell'HIV erano stati ordinati in un solo giorno, rispetto al massimo precedente di .\nDavid Opie del \"Digital Spy\" ha scritto che lo spettacolo ha aiutato a normalizzare la rappresentazione del sesso gay nella televisione tradizionale. Il 22 gennaio 2021, un articolo pubblicato sul The Sun ha causato varie polemiche a causa del titolo che recitava \"Cos\u00ec tanto sesso: gli spettatori sono scioccati dall'esplicito montaggio [...] sul sesso e sul sesso orale\". Il titolo \u00e8 diventato subito virale sulle principali piattaforme social, ricevendo diverse critiche dal pubblico. I giornalisti del The Sun hanno risposto modificando l'articolo e lodando la serie, hanno anche rilasciato delle scuse tramite il sito di notizie LGBT \"PinkNews\"."}
{"id": "8807824", "revid": "1714743", "url": "https://it.wikipedia.org/wiki?curid=8807824", "title": "Enrico II di Brunswick-Grubenhagen", "text": "Biografia.\nEnrico era il figlio maggiore di Enrico I, duca di Brunswick-L\u00fcneburg e principe di Grubenhagen, e di sua moglie Agnese di Meissen.\nAlla morte del padre nel 1322, Enrico e i suoi fratelli decisero di governare insieme il principato. In seguito il territorio fu spartito, ma Enrico, invece di riceverne una parte, assunse l'amministrazione dell'intera propriet\u00e0 comune dei fratelli.\nNel 1327, Enrico si un\u00ec a Ludovico IV il Bavaro nel suo viaggio a Roma per l'incoronazione imperiale. Enrico continu\u00f2 a viaggiare in Grecia e a Costantinopoli, dove incontr\u00f2 suo cognato, l'imperatore Andronico III Paleologo, e poi a Gerusalemme. Carico di reliquie, torn\u00f2 in Germania nel 1331. Oltre ai suoi viaggi, poco si sa della sua vita. Tra i suoi figli spicca la figura di Ottone, che, sposando la regina Giovanna I d'Angi\u00f2, divenne principe consorte del Regno di Napoli.\nMatrimoni e discendenza.\nEnrico spos\u00f2 in prime nozze Jutta (o Giuditta) (prima del 1302 - prima del 1330), figlia di Enrico I di Brandeburgo-Stendal. Ebbero i seguenti figli:\nIn seconde nozze, Enrico spos\u00f2 Eloisa (... - 1347/48), figlia di Filippo di Ibelin, siniscalco di Cipro. Ebbero i seguenti figli:"}
{"id": "8807830", "revid": "436907", "url": "https://it.wikipedia.org/wiki?curid=8807830", "title": "L'urlo di Munch", "text": "L'urlo di Munch \u00e8 il secondo singolo della cantante italiana Tecla, pubblicato il 15 gennaio 2021.\nVideo musicale.\nIl video musicale \u00e8 stato pubblicato il 14 gennaio 2021 sul canale YouTube della cantante. Il giorno successivo viene pubblicato sulla piattaforma Spotify."}
{"id": "8807831", "revid": "295403", "url": "https://it.wikipedia.org/wiki?curid=8807831", "title": "Associazione Sportiva Dilettantistica Ludos", "text": ""}
{"id": "8807847", "revid": "729019", "url": "https://it.wikipedia.org/wiki?curid=8807847", "title": "Claes Uggla", "text": ""}
{"id": "8807868", "revid": "104458", "url": "https://it.wikipedia.org/wiki?curid=8807868", "title": "Ingrid Oldertroen", "text": ""}
{"id": "8807869", "revid": "104458", "url": "https://it.wikipedia.org/wiki?curid=8807869", "title": "Ingrid Oldertroeen", "text": ""}
{"id": "8807870", "revid": "6923", "url": "https://it.wikipedia.org/wiki?curid=8807870", "title": "Luigia Cordati Rosaia", "text": "Biografia.\nOriginaria della provincia di Lucca, risiede a La Spezia. Dopo una carriera come docente di matematica, \u00e8 stata consigliera comunale a poi regionale in Liguria. \u00c8 eletta deputata nel 1987 per il Partito Comunista Italiano."}
{"id": "8807875", "revid": "104458", "url": "https://it.wikipedia.org/wiki?curid=8807875", "title": "Ingrid Oldertr\u00f8en", "text": "Biografia.\nAttiva in gare FIS dal dicembre del 1999, in Coppa Europa la Oldertr\u00f8en esord\u00ec il 28 gennaio 2003 a Meg\u00e8ve in discesa libera (74\u00aa), ottenne il miglior piazzamento il 26 febbraio successivo a Innerkrems nella medesima specialit\u00e0 (59\u00aa) e prese per l'ultima volta il via il giorno dopo nella stessa localit\u00e0 in supergigante (70\u00aa). Si ritir\u00f2 al termine della stagione 2003-2004 e la sua ultima gara fu un supergigante FIS disputato il 20 aprile a Hemsedal e non completato dalla Oldertr\u00f8en; in carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8807891", "revid": "36426", "url": "https://it.wikipedia.org/wiki?curid=8807891", "title": "Sindrome di Muenke", "text": "La sindrome di Muenke, conosciuta anche come craniosinostosi correlata al fattore di crescita dei fibroblasti 3 e come sinostosi della sutura coronale, \u00e8 una malattia genetica a trasmissione autosomica dominante che determina una sinostosi (fusione prematura tra due ossa) a livello della sutura coronale del neurocranio; si riscontrano alterazioni anche nelle ossa carpali e nelle ossa tarsali.\nEpidemiologia e storia.\nLa sindrome si manifesta in circa un neonato ogni 15.000 nati vivi. La malattia deve il suo nome al medico M. Muenke che, nel 1997, descrisse per primo la sindrome insieme ai suoi colleghi.\nEziologia.\nResponsabile della malattia \u00e8 una mutazione a livello del braccio corto del cromosoma 4, precisamente al locus genico 4p16.3 che contiene il gene che codifica per il fattore di crescita dei fibroblasti di tipo 3.\nClinica.\nSegni e sintomi.\nLa chiusura prematura della sutura coronale causa dismorfie e asimmetrie della testa e del viso, con brachicefalia (in caso di una sinostosi di tipo bilaterale) o plagiocefalia (se la sinostosi avviene in un solo emilato). Alle estremit\u00e0 di mani e piedi si osservano frequentemente fusione di pi\u00f9 dita tra loro (sindattilia), brachidattilia ed epifisi dalla peculiare forma conica e allungata. Alcuni studi hanno evidenziato una maggiore predisposizione a sviluppare ostrocondromi negli individui affetti dalla sindrome rispetto alla popolazione generale.\nEsami di laboratorio e strumentali.\nUn test genetico \u00e8 necessario per individuare con certezza la sindrome di Muenke in un individuo, tuttavia con un'ecografia la malattia pu\u00f2 essere sospettata gi\u00e0 durante la vita intrauterina.\nDiagnosi differenziale.\nOltre al test genetico (unica arma diagnostica sicura), si pu\u00f2 effettuare una diagnosi differenziale escludendo la sindrome di Pfeiffer, la sindrome di Saethre-Chotzen, la sindrome di Jackson-Weiss e la sindrome nasodigitoacustica di Keipert.\nTrattamento.\nCome per tutte le craniosinostosi, il trattamento si limita al contenimento dell'aumentata pressione sul cervello e sui nervi cranici dovuta all'anomala conformazione del cranio; nei casi pi\u00f9 seri si pu\u00f2 ricorrere ad un intervento chirurgico a livello delle ossa craniali."}
{"id": "8807893", "revid": "104458", "url": "https://it.wikipedia.org/wiki?curid=8807893", "title": "Pia Borgen", "text": "Biografia.\nAttiva in gare FIS dal gennaio del 1998, la Borgen esord\u00ec in Coppa Europa il 13 dicembre 2000 a Chamonix in slalom gigante (35\u00aa); in Coppa del Mondo disput\u00f2 9 gare, tutte slalom giganti (il primo il 27 ottobre 2001 a S\u00f6lden, l'ultimo il 4 gennaio 2003 a Bormio), senza portarne a termine nessuna. Si ritir\u00f2 al termine della stagione 2004-2005 e la sua ultima gara fu lo slalom gigante dei Campionati norvegesi 2005, disputato il 18 marzo a Oppdal e non completato dalla Borgen; in carriera non prese parte a rassegne olimpiche o iridate."}
{"id": "8807895", "revid": "6923", "url": "https://it.wikipedia.org/wiki?curid=8807895", "title": "Gennaro Barboni", "text": "Biografia.\nNato a Matelica, dopo l'armistrizio dell'8 settembre 1943, si arruola nelle formazioni partigiane della zona, entrando a far parte del \"1\u00ba Battaglione Mario\" comandato dal triestino Mario Depangher. Nel dopoguerra si dedica alla politica come presidente della sezione nella sua citt\u00e0 natale del Partito Comunista Italiano, con il quale diventa deputato nel 1975, subentrando all'uscente Renato Bastianelli. Successivamente si trasferisce a Follonica dove ricopre per molti anni la carica di presidente della locale sezione dell'ANPI."}
{"id": "8807897", "revid": "1714743", "url": "https://it.wikipedia.org/wiki?curid=8807897", "title": "Ernesto I di Brunswick-Grubenhagen", "text": "Biografia.\nErnesto era figlio di Enrico I di Brunswick-L\u00fcneburg e di sua moglie Agnese di Meissen. Suo padre Enrico aveva fondato il Principato di Grubenhagen nel 1291, quando che i Welfen avevano diviso il ducato di Brunswick. Ernesto originariamente intendeva intraprendere una carriera religiosa, ma, dopo la morte di suo padre, ne eredit\u00f2 i titoli, assieme ai fratelli Enrico II e Guglielmo.\nNel 1324, Enrico II stipul\u00f2 un patto con i suoi due fratelli, in base al quale il territorio doveva essere governato congiuntamente, ma poco dopo il principato fu diviso. Ernesto ricevette l'area intorno ad Einbeck, al castello di Grubenhagen e ad Osterode. Le citt\u00e0 di Duderstadt, Osterode ed Einbeck erano governate congiuntamente dai tre principi. Nel 1359 nomin\u00f2 suo figlio Alberto co-reggente. Enrico II mor\u00ec nel 1351, e poich\u00e9 i suoi figli erano lontani della Germania e senza discendenza, rimasero in carica solo Ernesto e Guglielmo. Quando anche quest\u2019ultimo mor\u00ec, nel 1360, Ernesto pot\u00e9 prendere possesso dell'intero principato di Grubenhagen. \nAlla sua morte, il 9 marzo 1361, gli successe il figlio Alberto I.\nMatrimoni e discendenza.\nErnsto spos\u00f2 nel giugno del 1335 Adelaide di Everstein-Polle (... - dopo il 29 settembre 1373), figlia del conte Enrico II di Eberstein. La coppia ebbe nove figli:"}
{"id": "8807898", "revid": "767487", "url": "https://it.wikipedia.org/wiki?curid=8807898", "title": "Mistress and Maid", "text": "Mistress and Maid \u00e8 un cortometraggio muto del 1910 prodotto dalla Thanhouser Film Corporation. Il nome del regista non viene riportato.\nIl film viene considerato perduto.\nTrama.\nAnche se si presume che il film sia andato perduto, una sinossi sopravvive nel \"The Moving Picture World\" del 5 novembre 1910. Dice: \"Nan Willis \u00e8 una ricca ereditiera, che va a visitare una localit\u00e0 balneare con la sua cameriera Susan..\".\nProduzione.\nRegia e sceneggiatura.\nIl regista \u00e8 sconosciuto, ma potrebbe essere stato Barry O'Neil o Lucius Henderson. I registi impiegati dalla societ\u00e0 durante quel periodo includevano Blair Smith, Carl Gregory e Alfred H. Moses, Jr., sebbene nessuno \u00e8 stato specificamente accreditato.\nMolto probabilmente lo sceneggiatore del film \u00e8 stato Lloyd Lonergan, un giornalista del \"New York Evening World\" che scriveva sceneggiature per le produzioni della Thanhouser.\nCast.\nAnche il cast \u00e8 sconosciuto, come in altre produzioni della Thanhouser. Nel 1910, la compagnia Thanhouser pubblic\u00f2 un elenco degli attori che parteciparon\u00f2 ai loro film; l'elenco includeva GW Abbe, Justus D. Barnes, Frank Hall Crane, Irene Crane, Marie Eline, Violet Heming, Martin J. Faust, Thomas Fortune, George Middleton, Grace Moore, John W. Noble, Anna Rosemond, Mrs. George Walters.\nUn membro importante del cast fu un cane Terranova, che svolse un ruolo importante nella trama, e che apparve nella pubblicit\u00e0 del film.\nDistribuzione.\nDate di uscita.\nIl film, composto da una bobina singola, e lungo circa piedi, venne distribuito nelle sale cinematografiche statunitensi il 1\u00ba novembre 1910.\nIl film probabilmente ebbe un'ampia distribuzione nazionale, usc\u00ec in Pennsylvania, Kansas, Indiana, e Montana.\nCensura.\nNel 1917, in seguito alla sua diffusione su vasta scala, il Consiglio di censura della Pennsylvania, il State Board of Moving Pictures approv\u00f2 la proiezione senza tagli.\nAccoglienza.\nCritica.\nWalton del \"The Moving Picture News\" elogi\u00f2 il film: \"Il tema non \u00e8 nuovo, ma il modo in cui viene gestito, in questo caso, gli conferisce un nuovo interesse. [...] Le scene del faro e del cane hanno ottenuto un applauso meritato\". Il \"The Moving Picture World\" fu pi\u00f9 specifico nelle sue lodi. Il recensore dichiar\u00f2: \"Il film soddisfa persino i pi\u00f9 esigenti, con una buona recitazione e una buona fotografia\".\nIl \"New York Dramatic Mirror\" diede al film una recensione abbastanza critica: \"La giovane attrice con il bel faccino che ha interpretato la parte dell'amante in questo melodramma impossibile dovrebbe imparare a mostrarci la sua schiena una volta ogni tanto [...].\""}
{"id": "8807901", "revid": "1953061", "url": "https://it.wikipedia.org/wiki?curid=8807901", "title": "Borgo metropolitano di Deptford", "text": "Il borgo metropolitano di Deptford fu un municipio inglese della vecchia contea di Londra esistito fra il 1900 e il 1965.\nStoria.\nIl municipio fu istituito su una delle due vecchie parrocchie di Deptford, quella di Saint Paul, e fu subito sottoposto all'autorit\u00e0 provinciale del Consiglio della Contea di Londra. L'altra parrocchia, quella di San Nicholas, rimase nella giurisdizione di Greenwich in cui tutta Deptford era stata inclusa nel 1855.\nEsteso per 6\u00a0km\u00b2, aveva una popolazione di 110.000 abitanti ad inizio Novecento e di 70.000 residenti nei primi anni sessanta.\nNel territorio municipale ricadevano i pi\u00f9 occidentali cantieri navali della metropoli. Nel 1965 il borgo fu soppresso unendolo all'odierno borgo londinese di Lewisham."}
{"id": "8807906", "revid": "287204", "url": "https://it.wikipedia.org/wiki?curid=8807906", "title": "Mario Garbi", "text": "Biografia.\nIscritto al Partito Comunista Italiano, \u00e8 stato eletto deputato nella VI e VII legislatura, dal 1972 al 1979."}
{"id": "8807921", "revid": "104458", "url": "https://it.wikipedia.org/wiki?curid=8807921", "title": "Campionati sloveni di sci alpino 2003", "text": "I Campionati sloveni di sci alpino 2003 si sono svolti a Innerkrems (in Austria), a Kranjska Gora e a Rogla dal 17 febbraio al 13 aprile. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale sloveno.\nRisultati.\nUomini.\nDiscesa libera.\nData: 5 aprile\nLocalit\u00e0: Innerkrems\nSupergigante.\nData: 13 aprile\nLocalit\u00e0: Innerkrems\nSlalom gigante.\nData: 18 febbraio\nLocalit\u00e0: Kranjska Gora\nSlalom speciale.\nData: 23 marzo\nLocalit\u00e0: Rogla\nDonne.\nDiscesa libera.\nData: 5 aprile\nLocalit\u00e0: Innerkrems\nSupergigante.\nData: 13 aprile\nLocalit\u00e0: Innerkrems\nSlalom gigante.\nData: 17 febbraio\nLocalit\u00e0: Kranjska Gora\nSlalom speciale.\nData: 22 marzo\nLocalit\u00e0: Rogla"}
{"id": "8807923", "revid": "729019", "url": "https://it.wikipedia.org/wiki?curid=8807923", "title": "Sindrome di Baller-Gerold", "text": "La sindrome di Baller-Gerold, le cui prime descrizioni risalgono al 1950 e al 1959, \u00e8 caratterizzata dalla fusione delle suture coronali con conseguente brachicefalia, da proptosi (bulbi oculari prominenti), da fronte sporgente e da anomalie del radio (aplasia o ipoplasia). Altre alterazioni presenti nella sindrome sono oligodattilia (che colpisce principalmente il pollice), ritardo globale dello sviluppo, poichilodermia e un eritema di tipo teleangectasico.\nGenetica.\nLa malattia, a trasmissione autosomica recessiva, \u00e8 causata da una mutazione del gene RECQL4 sul cromosoma 8 a livello del locus genico 8q24.3; altre mutazioni di questo gene sono invece responsabili della sindrome Rapadilino e della sindrome di Rothmund-Thomson. Si tratta di una sindrome rarissima: colpisce infatti meno di una persona su un milione."}
{"id": "8807924", "revid": "2072216", "url": "https://it.wikipedia.org/wiki?curid=8807924", "title": "Roujiamo", "text": ""}
{"id": "8807929", "revid": "1305887", "url": "https://it.wikipedia.org/wiki?curid=8807929", "title": "Blade Violent", "text": ""}
{"id": "8807930", "revid": "1565034", "url": "https://it.wikipedia.org/wiki?curid=8807930", "title": "Josif Printezis", "text": "Biografia.\nJosif Printezis \u00e8 nato il 6 febbraio 1970 a Poseidonia, isola di Siro e diocesi di Sira e Milo, durante il periodo di Dittatura dei colonnelli (oggi Repubblica Ellenica). Figlio di Maria ed Antonios Printezis, ha due fratelli e due sorelle: Anna, Nikolaos, Anargyros e Flora.\nFormazione e ministero sacerdotale.\nHa vissuto a Vissa e Poseidonia, dove ha compiuto l'istruzione primaria, frequentando poi il ginnasio ed il liceo a Siro. Nel 1987, all'et\u00e0 di diciassette anni, si \u00e8 trasferito negli Stati Uniti d'America per studiare al Seminario teologico \"San Giovanni Evangelista\" di Boston per conseguire gli studi fisolofici e teologici. Nel 1991 si \u00e8 laureato con lode presso il Seminario dopo aver consegnato una tesi sulla maieutica di Platone e nel 1995 ha conseguito il master in teologia con specializzazione in diritto canonico.\nHa ricevuto l'ordinazione sacerdotale il 15 luglio 1995 incardinandosi, venticinquenne, come presbitero della diocesi di Sira e Milo. Dopo l'ordinazione ha servito nella parrocchia di Pago fino al 1999 e di Danakos fino al 2016; inoltre mons. Francis Papamanolis lo ha nominato segretario per la diocesi di Sira e Milo, incarico svolto fino al 2006. \u00c8 stato impegnato nella pastorale giovanile e nel comitato sinodale per il culto divino. Dal 1999 al 2004 \u00e8 stato vicario nelle parrocchie di Agios Georgios ed Ano Syros, dal 2004 al 2016 nella parrocchia di Vari, dal 2014 al 2016 nella Parrocchia di Vissa, e dal 2016 nelle parrocchie della cattedrale di Agios Georgios ed Agios Sebastianos.\nNel 1997 \u00e8 stato nominato giudice presso il Tribunale ecclesiastico secondario di Grecia, divenendo anche insegnante in diverse scuole pubbliche (primarie, licei, all'EPAL e al liceo generale) nel 2001, membro del Comitato sinodale per la famiglia e la tutela della vita nel 2014, dal 2017 parroco della Cattedrale di San Giorgio ad Ermopoli e presidente del Comitato sinodale per il culto divino nel 2019, tutti incarichi svolti fino alla promozione all'episcopato.\nMinistero episcopale.\nIl 25 gennaio 2021 papa Francesco lo ha nominato, quasi cinquantunenne, arcivescovo metropolita di Nasso, Andro, Tino e Micono ed amministratore apostolico di Chio; in entrambi gli incarichi \u00e8 succeduto al settantanovenne Nik\u00f3laos Printezis, dimissionario per raggiunti limiti d'et\u00e0. Ha ricevuto la consacrazione episcopale il 23 maggio seguente, nella cattedrale di Nostra Signora del Rosario a Xinara, dall'arcivescovo Nik\u00f3laos Printezis, coconsacranti l'arcivescovo Sevastianos Rossolatos e il vescovo Petros Stefanou. Durante la stessa celebrazione ha preso possesso dell'arcidiocesi.\nStemma.\nSpiegazione dello stemma.\nLo stemma di monsignor Printezis mette in evidenza il rapporto che lega l'arcivescovo con la sua Chiesa locale, attraverso una specifica simbologia araldica.\nIn particolare, nello scudo sono presenti: 2 gigli, 8 stelle, la piet\u00e0 del pellicano e 3 onde argentate.\nMotto.\nIl motto episcopale scelto da monsignor Printezis \u00e8: \"\u0395\u03bc\u03bf\u03b9 \u03b3\u03b1\u03c1 \u03c4\u03bf \u03b6\u03b7\u03bd \u03a7\u03c1\u03b9\u03c3\u03c4\u03bf\u03c3\" (\"Emoi gar to z\u0113n Christos\"), che tradotto dal greco significa \"Per me infatti il vivere \u00e8 Cristo\".\nLe parole sono tratte dalle parole di San Paolo nella lettera ai Filippesi in cui \u00e8 scritto: \u00abPer me infatti il vivere \u00e8 Cristo e il morire un guadagno.\u00bb (Fil 1, 21)\nGenealogia episcopale.\nLa genealogia episcopale \u00e8:"}
{"id": "8807931", "revid": "1305772", "url": "https://it.wikipedia.org/wiki?curid=8807931", "title": "Hawkeye (videogioco)", "text": "Hawkeye \u00e8 un videogioco a piattaforme e sparatutto a scorrimento orizzontale pubblicato nel 1988 per Commodore 64 e nel 1989 per Amiga e Atari ST dalla Thalamus. Si controlla un cyborg sulla superficie di un pianeta devastato dagli alieni.\nL'originale per Commodore 64 venne sviluppato dai Boys Without Brains, un gruppo olandese allora attivo nella demoscene, del quale questo fu il primo videogioco commerciale.\nEra annunciata anche una conversione per ZX Spectrum, mai realizzata. Era previsto inoltre il seguito \"Hawkeye 2\", abbandonato per ragioni sconosciute dopo un parziale sviluppo.\nModalit\u00e0 di gioco.\nIl giocatore controlla un combattente umano con innesti robotici, che corre a torso nudo, con lunghi capelli. L'ambiente \u00e8 bidimensionale, a piattaforme, con scorrimento orizzontale, e si pu\u00f2 viaggiare liberamente in entrambe le direzioni. Lo scorrimento ha un effetto di parallasse, ma soltanto a due livelli, il primo piano e lo sfondo fisso. Il protagonista pu\u00f2 correre, saltare a varie ampiezze, accovacciarsi, e sparare in orizzontale con quattro armi intercambiabili. Si dispone di pistola con munizioni illimitate e di mitra, laser e lanciarazzi, che sono pi\u00f9 potenti, ma hanno munizioni limitate. L'arma attuale \u00e8 evidenziata da un'icona e si pu\u00f2 cambiare con comandi del joystick oltre che con i tasti. Ci sono in tutto dodici livelli, con ambientazioni sempre diverse, fatte di costruzioni e rovine, e con avversari variabili.\nI nemici sono diversi tipi di creature animalesche, grandi e piccole, che camminano, volano, e talvolta spuntano da sottoterra, tra cui uccelli, dinosauri e mostricciattoli non meglio definibili. Toccandoli si perde gradualmente energia vitale, mentre se si precipita in un'apertura sul fondo dello scenario si perde direttamente una vita.\nSi possono trovare ricariche di munizioni per ciascuna delle tre armi maggiori e ricariche di energia. Il tutto viene ricaricato anche dopo il completamento di ogni livello (su Commodore 64 c'\u00e8 un intermezzo dove l'eroe entra in un dispositivo rigenerante).\nL'obiettivo di ogni livello \u00e8 trovare e raccogliere quattro componenti e infine uscire all'estremit\u00e0 destra dello scenario. Le componenti e i vari power-up sono disposti in modo casuale e compaiono uno alla volta, per cui \u00e8 spesso necessario viaggiare avanti e indietro per lo scenario per raccoglierli tutti. Nel pannello informativo posto in cima allo schermo, oltre ai vari indicatori di stato, ci sono due teste di falco ai lati; se l'occhio del falco di sinistra lampeggia, significa che il prossimo oggetto \u00e8 situato da qualche parte alla sinistra dall'eroe, e viceversa.\nLa versione Commodore 64 ha un'elaborata colonna sonora, tra cui musica nella schermata di caricamento, con missaggio impostabile via joystick dal giocatore. Nelle conversioni manca questa particolarit\u00e0, cos\u00ec come manca la colonna sonora durante la partita. Unica del Commodore 64 \u00e8 anche un'introduzione dove un volto di alieno racconta l'antefatto, con testo e piccole immagini.\nAccoglienza.\nL\"'Hawkeye\" originale per Commodore 64 ebbe un buon successo, soprattutto grazie all'aspetto estetico e alla cura nei particolari. Ricevette parecchie recensioni molto buone dalla stampa europea, ma con qualche eccezione dal punto di vista della giocabilit\u00e0. Va detto tuttavia che il voto particolarmente alto (96%) con \"medaglia d'oro\" di gioco del mese dato dalla rivista britannica \"Zzap!64\" (e da \"Zzap!\" italiana, il cui articolo in questo caso era la traduzione di quello britannico) fu fazioso, in quanto la rivista e la Thalamus appartenevano allo stesso gruppo; il giornalista ha ammesso che solo in questo caso si lasci\u00f2 condizionare nel giudizio. Anche \"Zzap!\" italiana, in un numero successivo, ammise di essere stata tratta in inganno e che l'articolo tradotto era evidentemente di parte; dopo aver potuto visionare il gioco, la redazione italiana non lo considerava affatto meritevole di medaglia, sebbene ottimo graficamente.\nLe conversioni Amiga e Atari ST, piuttosto simili tra loro, ebbero invece un'accoglienza pi\u00f9 moderata e variabile, a volte venendo anche esplicitamente giudicate peggiori dell'originale per Commodore 64, specialmente in rapporto alle superiori capacit\u00e0 delle macchine."}
{"id": "8807935", "revid": "1861950", "url": "https://it.wikipedia.org/wiki?curid=8807935", "title": "West Atlantic UK", "text": "West Atlantic UK Limited, (precedentemente Atlantic Airlines Ltd) \u00e8 una compagnia aerea cargo britannica con sede all'aeroporto delle Midlands Orientali. Opera voli cargo di linea e ad hoc in tutto il mondo, soprattutto in Europa come parte del gruppo West Atlantic. La flotta della compagnia \u00e8 composta da Boeing 737 e un singolo ATR 72. La compagnia aerea \u00e8 specializzata nel trasporto di merci pericolose e prodotti radioattivi e in altri lavori specializzati, tra cui la risposta alle fuoriuscite di petrolio e l'irrorazione di disperdenti. Atlantic Airlines si \u00e8 fusa con la compagnia aerea svedese \"West Air Europe\" nel 2008 per creare il gruppo West Atlantic.\nWest Atlantic UK Ltd possiede un certificato di operatore aereo rilasciato dall'autorit\u00e0 per l'aviazione civile del Regno Unito e una licenza di esercizio di tipo A, che le consente di trasportare merci e posta, tra gli altri per la Royal Mail.\nStoria.\nLa compagnia aerea venne fondata nel 1994 e costituita come parte del gruppo Air Atlantique per specializzarsi nella fornitura di servizi cargo. Dal luglio 2001, la West Atlantic UK (ex Atlantic Airlines) opera in modo indipendente.\nLa Atlantic Airlines Limited venne fondata nel marzo 2001 quando la direzione effettu\u00f2 un buy-in alla societ\u00e0 commerciale. Il 28 maggio 2004 venne raggiunto un full management buy-out, quando lo stesso management acquis\u00ec tutti gli asset dell'azienda, inclusi aeromobili, ricambi, motori ecc.\nNel gennaio 2006, Atlantic ha acquisito il primo di un ordine per 5 BAe ATP cargo.\nNel febbraio 2007, Atlantic Airlines ha firmato un accordo con BAE Systems Regional Aircraft per il noleggio a lungo termine di ulteriori 6 BAe ATP portando gli ordini totali a 11.\nNell'ottobre 2008, \u00e8 stato annunciato che la compagnia aerea si sarebbe fusa con West Air Sweden per formare una nuova compagnia aerea chiamata West Atlantic con sede in Svezia.\nL'8 dicembre 2009, la pi\u00f9 grande base di Atlantic Airlines, l'aeroporto di Coventry, \u00e8 stata chiusa per motivi finanziari, costringendo Atlantic Airlines a cessare tutti i voli da e per l'aeroporto. Di conseguenza, Atlantic Airlines trasfer\u00ec temporaneamente tutti i voli da Coventry a Birmingham. La compagnia aerea ha ripreso le operazioni dall'aeroporto di Coventry quando \u00e8 stato riaperto dopo essere stato acquistato da Sir Peter Rigby. Ma, da allora, la compagnia aerea si \u00e8 trasferita dall'aeroporto di Coventry: ha istituito nuovi uffici a sud dell'aeroporto di Coventry e ha trasferito il suo centro di controllo operativo e di manutenzione all'aeroporto delle Midlands Orientali.\nIl 27 aprile 2013, Atlantic Airlines ha ritirato l'ultimo Lockheed L-188 Electra dalla sua flotta. La compagnia \u00e8 stata l'ultimo operatore di questo tipo di aerei al di fuori del Canada. Successivamente, la maggior parte della flotta \u00e8 stata venduta e trasferita a Buffalo Airways in Canada.\nNel 2015, Atlantic Airlines ha trasferito la sua flotta di ATP al gruppo Swedish AOC per concentrarsi su ulteriori acquisizioni di Boeing 737.\nNel giugno 2017 West Atlantic ha annunciato che sarebbe stato il cliente di lancio e il primo operatore del Boeing 737-800BCF (Boeing converted Freighter).\nIl 1\u00ba novembre 2017, Atlantic Airlines ha cambiato ufficialmente il proprio nome in West Atlantic UK Limited.\nFlotta.\nA dicembre 2021 la flotta di West Atlantic UK \u00e8 cos\u00ec composta:"}
{"id": "8807966", "revid": "599013", "url": "https://it.wikipedia.org/wiki?curid=8807966", "title": "Andrei S\u00eentean", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile del , debutta in prima squadra il 22 settembre 2015 in occasione dell'incontro di Cupa Rom\u00e2niei vinto 2-0 contro il . Nel 2017 viene acquistato dallo che lo aggrega per una stagione alla propria squadra B. Nel 2018 viene ceduto in prestito fino a gennaio al , e poi al fino al termine della stagione. Nel luglio 2019 fa ritorno in patria firmando con l'.\nNazionale.\nHa partecipato ai Giochi Olimpici di Tokyo.\nStatistiche.\n\"Statistiche aggiornate al 27 gennaio 2021\"."}
{"id": "8807978", "revid": "1861950", "url": "https://it.wikipedia.org/wiki?curid=8807978", "title": "Airwork", "text": "Airwork \u00e8 un'azienda di aviazione con sede ad Auckland, in Nuova Zelanda. Il gruppo Airwork \u00e8 la pi\u00f9 grande compagnia di aviazione generale della Nuova Zelanda. Si concentra sulla manutenzione, leasing e operazioni di aerei ed elicotteri lavorando con enti pubblici e privati, con una flotta di elicotteri e e Boeing 737 cargo.\nOpera servizi di trasporto merci in Australia per Toll Priority e Pacific Air Express. Gestisce servizi postali notturni per la New Zealand Post e Freightways attraverso un accordo di joint venture. La sua base principale \u00e8 l'aeroporto di Auckland.\nStoria.\nIl gruppo Airwork \u00e8 una delle pi\u00f9 antiche compagnie aeree della Nuova Zelanda. Airwork \u00e8 stata fondata nel 1936 dagli ingegneri aeronautici Charles e Arthur (Bill) Brazier come societ\u00e0 di manutenzione aeronautica che originariamente assemblava biplani Tiger Moth presso l'aeroporto di Rongatai. Con lo sviluppo del settore, Airwork pass\u00f2 al settore della revisione dei motori e negli anni '70 divenne una societ\u00e0 quotata in cui Brierley Investments costituiva una partecipazione azionaria sostanziale. L'azienda venne acquistata nel 1984 da Hugh Jones e Alan Hubbard, e nel 1988 Hugh Jones prese il controllo dell'intera azienda.\nAirwork Holdings Limited \u00e8 stata quotata alla Borsa della Nuova Zelanda (NZX) nel 2013 con il codice AWK a un prezzo IPO di $ 2,60 per azione. Il profitto di Airwork \u00e8 aumentato del 52% nell'anno conclusosi il 30 giugno 2014. Nell'ottobre 2016, il gruppo cinese Zhejiang Rifa Holding ha offerto $ 5,40 per azione per il 75% dell'attivit\u00e0. L'offerta si \u00e8 chiusa all'inizio di marzo 2017 con l'accettazione da parte degli azionisti del 94,7%. Il 27 settembre 2017, Rifa Jair Company, un'unit\u00e0 di Zhejian Rifa Holding group Co, ha presentato un'offerta pubblica di acquisto per tutte le azioni ordinarie interamente pagate di Airwork Holdings con un premio del 21% rispetto al prezzo di chiusura del 26 settembre 2017. Nel gennaio 2020, Airwork ha iniziato i servizi attraverso la Tasmania in collaborazione con Fedex.\nFlotta.\nA dicembre 2021 la flotta di Airwork \u00e8 cos\u00ec composta:"}
{"id": "8807982", "revid": "458786", "url": "https://it.wikipedia.org/wiki?curid=8807982", "title": "N\u00e1ndor Tam\u00e1s", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile della , trascorre i primi anni di carriera alternandosi fra prima squadra (con cui debutta il 2 febbraio 2019 nel match di Nemzeti Bajnoks\u00e1g I pareggiato 1-1 contro il ), squadra riserve e Csakvar. Il 12 gennaio 2021 viene ceduto in prestito in Romania al .\nStatistiche.\n\"Statistiche aggiornate al 27 gennaio 2021\"."}
{"id": "8807983", "revid": "458786", "url": "https://it.wikipedia.org/wiki?curid=8807983", "title": "Nandor Tamas", "text": ""}
{"id": "8807999", "revid": "1543377", "url": "https://it.wikipedia.org/wiki?curid=8807999", "title": "Per\u0161a Liha 2007-2008", "text": "La Per\u0161a Liha 2007-2008 \u00e8 stata la 17\u00aa edizione della seconda serie del campionato ucraino di calcio. La stagione \u00e8 iniziata il 20 luglio 2007 ed \u00e8 terminata il 22 giugno 2008.\nStagione.\nNovit\u00e0.\nAl termine della passata stagione, sono salite in Vy\u0161\u010da Liha e . Sono retrocesse in Druha Liha , , e . Sono salite dalla Druha Liha , Fakel, e .\nDalla Vy\u0161\u010da Liha 2006-2007 sono retrocessi e .\nPrima dell'inizio della stagione, il Fakel ha cambiato denominazione in .\nFormula.\nLe venti squadre si affrontano due volte, per un totale di trentotto giornate. Le prime due classificate vengono promosse in Vy\u0161\u010da Liha.\nLe ultime quattro classificate retrocedono in Druha Liha.\nClassifica finale.\nLegenda:\nNote:"}
{"id": "8808010", "revid": "985910", "url": "https://it.wikipedia.org/wiki?curid=8808010", "title": "Antonio Bozzano", "text": "Biografia.\nDal 1873 studi\u00f2 all'Accademia ligustica sotto la guida di Giovan Battista Cevasco. Insegn\u00f2 dal 1893 sino al 1929 alla Scuola d\u2019Arte \"Stagio Stagi\" di Pietrasanta, contribuendo alla formazione di svariati scultori e marmisti e dando un'impronta Liberty all'area versiliese. Il prestigio ottenuto con l'insegnamento, gli procur\u00f2 svariate commissioni.\nBench\u00e9 fosse vicino all\u2019ambiente repubblicano e massonico, fu molto attivo anche per la committenza ecclesiastica.\nOltre ad una copiosa produzione a carattere funerario, negli anni venti realizz\u00f2 diversi Monumenti ai Caduti \nLa sorella Rachele spos\u00f2 lo scultore Giacomo Zilocchi, anch'esso operante a Pietrasanta.\nLo stile.\nViene indicato come il pi\u00f9 significativo scultore operante in Versilia nel periodo a cavallo tra Ottocento e Novecento.\nRiguardo alle opere presenti al cimitero di Viareggio, alcune vennero celebrate all\u2019epoca per la loro umanit\u00e0 e per la caratterizzazione di un\u2019elegante interpretazione della plastica Liberty, in parte debitrice della lezione di Leonardo Bistolfi, costituenti la cifra espressiva pi\u00f9 matura dell\u2019arte dell'artista, mentre in quello che viene considerato il suo capolavoro (il monumento ai fanciulli morti annegati Raffaello Lencioni e Mario Paci, 1910), si riscontra una mirabile sintesi tra linearismo liberty e neo-michelangiolismo, all'epoca in voga nella modulazione imposta da Auguste Rodin, a cui fecero seguito negli anni Dieci e nei primi anni Venti diverse opere, sia riscontranti successo di critica che l'adattamento ai gusti della pi\u00f9 svariata committenza.\nCollaboratori ed allievi.\nAnche il figlio Augusto collabor\u00f2 con la bottega del padre, specialmente nel 1926 nella realizzazione del \"Monumento ai Caduti di Ponsacco\". Collabor\u00f2 coi Laboratori Barsanti, F.lli Ellrich, Ferdinando Palla e Tomagnini di Pietrasanta.\nTra i suoi allievi, vi fu Fidia Palla.\nEsposizioni e mostre.\nTra le principali:\nRetrospettive\nNel 1999 fu uno dei tre artisti ai quali venne dedicata a Pietrasanta la mostra \"Pietro Bibolotti, Antonio Bozzano, Giacomo Zilocchi - Tre Scultori a Pietrasanta tra Otto e Novecento\".\nOpere funerarie.\nAl cimitero comunale di Viareggio, sedici opere accertate tra cui i monumenti dedicati a:\nEd i ritratti di:\nAl Cimitero di Staglieno vi sono una decina di opere principalmente giovanili tra cui spicca quello dedicato al benefattore \"Giovan Battista Monticelli\" (1888).\nAltre sue opere sono attestate in alcuni cimiteri della riviera ligure ed in Toscana, nei cimiteri di Pisa, Campiglia Marittima, Livorno, Vallecchia e al amposanto della Misericordia. Pietrasanta (suo \u00e8 lo splendido angelo spargifiori che adorna il sepolcro della fanciulla Lida Rigacci).\nMonumenti ai Caduti.\nRealizzati negli anni venti:\nCamposanto della Misericordia di Viareggio \nAltre opere.\nA Pietrasanta:\nTra le altre opere:\nNel 1907, per la cerimonia di commemorazione dedicata a Carducci tenutasi a Pietrasanta da Giovanni Pascoli, plasm\u00f2 con materiale povero un'effigie del poeta.\nBozzano \u00e8 anche conosciuto come l'interprete dell'iconografia di Giosu\u00e8 Carducci in Versilia. Produsse cinque busti del poeta (1927) per la casa natale a Valdicastello, per il chiostro di Sant'Agostino, per il municipio di Pietrasanta, per il Liceo classico di Viareggio oltre ad uno in gesso (oggi distrutto) realizzato in estemporanea in piazza Duomo."}
{"id": "8808011", "revid": "729019", "url": "https://it.wikipedia.org/wiki?curid=8808011", "title": "Blake Moore", "text": "Biografia.\nMoore nasce ad Ogden, nello Utah. Durante gli anni del liceo \u00e8 stato quarterback della squadra di football. Si iscrive poi all'Universit\u00e0 dello Utah, dove si laurea in scienze comportamentali, per poi conseguire un Master of Science in politiche pubbliche e amministrazione presso la Northwestern University.\nIscrittosi al Partito Repubblicano, nel 2020 viene eletto nel 1\u00ba distretto dello Utah al Congresso statunitense ed entra in carica il 3 gennaio 2021.\nVita privata.\nSposato con Jane Boyer, la coppia ha avuto tre figli."}
{"id": "8808013", "revid": "2039709", "url": "https://it.wikipedia.org/wiki?curid=8808013", "title": "Palazzo dei Vescovi (Cadilana)", "text": "Il cosiddetto palazzo dei Vescovi, in seguito palazzo Barni, \u00e8 un palazzotto rurale sito nel centro abitato di Cadilana, frazione del comune di Corte Palasio, nell'Oltreadda Lodigiano.\nStoria.\nIl palazzo nacque nel Seicento come dimora rurale di qualche ordine religioso della diocesi laudense, divenendo in seguito luogo di villeggiatura vescovile.\nIn seguito pass\u00f2 alla nobile famiglia lodigiana dei Barni, che gi\u00e0 possedeva nella vicina Roncadello una sontuosa villa di campagna.\nCaratteristiche.\nIl palazzo \u00e8 posto in fregio alla strada Lodi-Crema, in posizione leggermente arretrata.\n\u00c8 composto da un unico corpo di fabbrica di tre piani a cui si affianca sul lato destro un fabbricato rurale sporgente che sporgendo delimita un piccolo cortile.\nLa facciata \u00e8 scandita da sei paraste modanate di ordine gigante.\nGli interni erano in origine ornati di affreschi; ora sono suddivisi in diversi appartamenti e non possiedono pi\u00f9 motivi di interesse."}
{"id": "8808016", "revid": "1873126", "url": "https://it.wikipedia.org/wiki?curid=8808016", "title": "Acromachia", "text": ""}
{"id": "8808024", "revid": "729019", "url": "https://it.wikipedia.org/wiki?curid=8808024", "title": "Rokin (metropolitana di Amsterdam)", "text": "La stazione di Rokin \u00e8 una stazione della metropolitana di Amsterdam, servita dalla linea 52 (Noord/Zuidlijn).\nPrende il nome dalla strada Rokin sotto cui si trova.\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione sotterranea con due binari serviti da una banchina ad isola."}
{"id": "8808025", "revid": "1873126", "url": "https://it.wikipedia.org/wiki?curid=8808025", "title": "Sindrome di Aubry", "text": ""}
{"id": "8808026", "revid": "729019", "url": "https://it.wikipedia.org/wiki?curid=8808026", "title": "V\u0133zelgracht (metropolitana di Amsterdam)", "text": "La stazione di V\u0133zelgracht \u00e8 una stazione della metropolitana di Amsterdam, servita dalla linea 52 (Noord/Zuidlijn).\nPrende il nome dalla strada V\u0133zelgracht sotto cui si trova.\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione sotterranea con due binari serviti da una banchina ad isola."}
{"id": "8808027", "revid": "118257988", "url": "https://it.wikipedia.org/wiki?curid=8808027", "title": "Vijzelgracht (metropolitana di Amsterdam)", "text": ""}
{"id": "8808032", "revid": "729019", "url": "https://it.wikipedia.org/wiki?curid=8808032", "title": "De P\u0133p (metropolitana di Amsterdam)", "text": "La stazione di De P\u0133p \u00e8 una stazione della metropolitana di Amsterdam, servita dalla linea 52 (Noord/Zuidlijn).\nPrende il nome dal quartiere De P\u0133p.\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione sotterranea con due binari serviti da una banchina ad isola."}
{"id": "8808033", "revid": "118258073", "url": "https://it.wikipedia.org/wiki?curid=8808033", "title": "De Pijp (metropolitana di Amsterdam)", "text": ""}
{"id": "8808034", "revid": "729019", "url": "https://it.wikipedia.org/wiki?curid=8808034", "title": "Europaplein (metropolitana di Amsterdam)", "text": "La stazione di Europaplein \u00e8 una stazione della metropolitana di Amsterdam, servita dalla linea 52 (Noord/Zuidlijn).\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione sotterranea con due binari serviti da due banchine laterali."}
{"id": "8808036", "revid": "1073227", "url": "https://it.wikipedia.org/wiki?curid=8808036", "title": "PKNE", "text": ""}
{"id": "8808037", "revid": "1073227", "url": "https://it.wikipedia.org/wiki?curid=8808037", "title": "Pkne", "text": ""}
{"id": "8808038", "revid": "729019", "url": "https://it.wikipedia.org/wiki?curid=8808038", "title": "Zuid (metropolitana di Amsterdam)", "text": "La stazione di Zuid (letteralmente: \u00absud\u00bb) \u00e8 una stazione della metropolitana di Amsterdam, servita dalle linee 50 e 51 (che condividono gli stessi binari) e capolinea della linea 52 (Noord/Zuidlijn).\nStrutture e impianti.\nSi tratta di una stazione di superficie.\nInterscambi.\nLa stazione consente l'interscambio con la stazione ferroviaria di Amsterdam Sud."}
{"id": "8808044", "revid": "729019", "url": "https://it.wikipedia.org/wiki?curid=8808044", "title": "Centraal (metropolitana di Amsterdam)", "text": "Centraal Station \u00e8 una stazione della metropolitana di Amsterdam, servita dalla linea 52 (Noord/Zuidlijn) e capolinea delle linee 51, 53 e 54 (che corrono sugli stessi binari).\nPrende il nome dalla stazione ferroviaria centrale.\nStoria.\nLa stazione della linea est entr\u00f2 in servizio l'11 ottobre 1980; quella della linea nord-sud il 21 luglio 2018."}
{"id": "8808046", "revid": "729019", "url": "https://it.wikipedia.org/wiki?curid=8808046", "title": "Noorderpark (metropolitana di Amsterdam)", "text": "La stazione di Noorderpark \u00e8 una stazione della metropolitana di Amsterdam, servita dalla linea 52 (Noord/Zuidlijn).\nPrende il nome dal parco omonimo.\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione di superficie con due binari serviti da una banchina ad isola."}
{"id": "8808047", "revid": "399", "url": "https://it.wikipedia.org/wiki?curid=8808047", "title": "Centraal Station (metropolitana di Amsterdam)", "text": ""}
{"id": "8808048", "revid": "729019", "url": "https://it.wikipedia.org/wiki?curid=8808048", "title": "Noord (metropolitana di Amsterdam)", "text": "La stazione di Noord (letteralmente: \u00abnord\u00bb) \u00e8 una stazione della metropolitana di Amsterdam, capolinea settentrionale della linea 52 (Noord/Zuidlijn).\nStoria.\nLa stazione entr\u00f2 in servizio il 21 luglio 2018, con l'attivazione della linea nord-sud.\nCaratteristiche.\nSi tratta di una stazione di superficie con due binari serviti da una banchina ad isola."}
{"id": "8808049", "revid": "118258504", "url": "https://it.wikipedia.org/wiki?curid=8808049", "title": "Angel (attrice)", "text": ""}
{"id": "8808059", "revid": "106908", "url": "https://it.wikipedia.org/wiki?curid=8808059", "title": "Printezis", "text": ""}
{"id": "8808074", "revid": "852396", "url": "https://it.wikipedia.org/wiki?curid=8808074", "title": "Kristalina Gheorghieva", "text": ""}
{"id": "8808076", "revid": "122246", "url": "https://it.wikipedia.org/wiki?curid=8808076", "title": "Nazionale Under-16 di pallavolo femminile della Danimarca", "text": "La nazionale Under-16 di pallavolo femminile della Danimarca \u00e8 una squadra europea composta dalle migliori giocatrici di pallavolo della Danimarca con un'et\u00e0 inferiore di 16 anni ed \u00e8 posta sotto l'egida della Federazione pallavolistica della Danimarca."}
{"id": "8808078", "revid": "122246", "url": "https://it.wikipedia.org/wiki?curid=8808078", "title": "Nazionale Under-16 di pallavolo femminile della Repubblica Ceca", "text": "La nazionale Under-16 di pallavolo femminile della Repubblica Ceca \u00e8 una squadra europea composta dalle migliori giocatrici di pallavolo della Repubblica Ceca con un'et\u00e0 inferiore di 16 anni ed \u00e8 posta sotto l'egida della Federazione pallavolistica della Repubblica Ceca."}
{"id": "8808083", "revid": "96758", "url": "https://it.wikipedia.org/wiki?curid=8808083", "title": "Darryl Lachmann", "text": ""}
{"id": "8808087", "revid": "465169", "url": "https://it.wikipedia.org/wiki?curid=8808087", "title": "Kvitravn", "text": "Kvitravn \u00e8 il quinto album del gruppo musicale norvegese Wardruna, pubblicato nel 2021."}
{"id": "8808096", "revid": "827882", "url": "https://it.wikipedia.org/wiki?curid=8808096", "title": "Jambalaya (cibo)", "text": ""}
{"id": "8808107", "revid": "729019", "url": "https://it.wikipedia.org/wiki?curid=8808107", "title": "Cygnus NG-14", "text": "Cygnus NG-14, precedentemente conosciuta come CRS OA-14, \u00e8 una missione spaziale privata di rifornimento per la Stazione Spaziale Internazionale, programmata da Northrop Grumman per la NASA nell'ambito del programma \"Commercial Resupply Services\" e decollata il 3 ottobre 2020.\nIl vettore utilizzato \u00e8 stato un Antares 230+, il quale ha portato in orbita il veicolo cargo Cygnus, costituito in questo caso dalla capsula S.S. \"Kalpana Chawla\", comprendente il modulo per immagazzinamento pressurizzato costruito da un partner industriale di Orbital ATK, la Thales Alenia Space.\nLa Cygnus NG-14 \u00e8 stata la quindicesima missione orbitale del veicolo spaziale Cygnus, la tredicesima delle quali avente come cliente la NASA. Cygnus NG-14 faceva parte, in particolare, del contratto \"Commercial Resupply Services 2\", di cui \u00e8 stata la terza missione, che prevede un minimo di sei missioni a favore della Northrop Grumman Innovation Systems.\nModulo di servizio.\nLa missione Cygnus NG-14 \u00e8 stata effettuata con una navetta Cygnus, in particolare con una versione di dimensioni maggiori, chiamata Cygnus PCM, utilizzata qui per la decima volta. Come nel caso della precedente missione Cygnus NG-13, \u00e8 stato inoltre utilizzato un sistema di carico che permette di caricare esperimenti tempo-dipendenti anche solo 24 ore prima del lancio, mentre in precedenza il carico doveva essere pronto ben quattro giorni prima.\nCome da tradizione della Orbital ATK, e quindi in seguito della Northrop Grumman Innovation Systems, il modulo \u00e8 stato battezzato S. S. \"Kalpana Chawla\", in onore di Kalpana Chawla, un'astronauta indiana naturalizzata statunitense che rimase vittima dell'incidente dello Shuttle \"Columbia\" avvenuto il 1\u00ba febbraio 2003.\nLancio e svolgimento della missione.\nLa missione \u00e8 partita il 3 ottobre 2020, alle 01:16:14\u00a0UTC, a bordo di un Antares 230+ decollato dal sito di lancio numero 0 del Mid-Atlantic Regional Spaceport. Il 5 ottobre 2020 il modulo Cygnus, con a bordo la capsula pressurizzata per immagazzinamento costruita dalla Thales Alenia Space, ha raggiunto la ISS e ha iniziato a condurre una serie di manovre per regolare la propria velocit\u00e0, altitudine e orientazione con quella della stazione spaziale. Dopo aver raggiunto il punto di cattura, alle 9:32\u00a0UTC il veicolo \u00e8 stato preso dal Canadarm2, comandato dall'astronauta statunitense Chris Cassidy con l'assistenza del collega Ivan Vagner, e infine, alle 12:01\u00a0UTC, \u00e8 stato agganciato al modulo Unity.\nIl modulo Cygnus della missione \u00e8 rimasto agganciato alla ISS per circa 93 giorni. Il distacco \u00e8 avvenuto il 6 gennaio 2021 e il veicolo \u00e8 stato liberato dal Canadarm2 alle 15:11\u00a0UTC dello stesso giorno. Dopo una serie di manovre atte ad allontanarlo dalla stazione spaziale, il Cygnus ha messo in orbita diversi satelliti CubeSat e, cos\u00ec come accaduto per la precedente missione NG-13, non ha effettuato subito il rientro in atmosfera ma \u00e8 rimasto in orbita per altri 20 giorni giorni (la NG-13 vi rimase altri 18 giorni), come richiesto dalla NASA, per portare avanti l'esperimento Saffire V, per testare SharkSat, una serie di nuove tecnologie sviluppate dalla stessa Northrop Grumman per le telecomunicazioni 5G. Una volta terminata la sperimentazione, il 26 gennaio la capsula \u00e8 rientrata nell'atmosfera terrestre, distruggendosi assieme alle tonnellate di spazzatura in essa caricate durante la sua permanenza attraccata all'ISS.\nCarico.\nLa missione NG-14 ha portato in orbita un carico totale di di materiale, parte destinato all'interno della ISS e parte costituito da CubeSat, i quali sono stati poi messi in orbita dalla Cygnus dopo il distacco del modulo dalla ISS, o dalla stessa stazione spaziale.\nIn particolare il carico era cos\u00ec composto:\nIn aggiunta al sopraccitato carico sono stati poi aggiunti due serbatoi di azoto utili a mantenere la percentuale del gas nell'atmosfera della ISS, dopo il leggero aumento di una perdita d'aria riscontrato alla fine del 2020.\nTra i vari esperimenti scientifici e apparecchiature portati in orbita dalla Cygnus NG-14 si possono citare, tra gli altri:\nMulti-Needle Langmuir Probe (m-NLP): uno strumento realizzato dall'Universit\u00e0 di Oslo in collaborazione con l'azienda norvegese Eidsvoll Electronics per misurare la densit\u00e0 del plasma ionosferico. m-NLP, che \u00e8 stato installato sulla piattaforma Bartolomeo, all'esterno del modulo \"Columbus\", \u00e8 il primo strumento in grado di misurare la densit\u00e0 del plasma ionosferico con una risoluzione spaziale inferiore a un metro.\nELaNa 31: esperimento che fa parte dell'iniziativa Educational Launch of Nanosatellites e che rilascer\u00e0 in orbita i seguenti CubeSat a partire della ISS: Bobcat-1, NEUTRON-1 e SPOC.\nUniversal Waste Management System: si tratta di un nuovo sistema di smaltimento rifiuti realizzato in titanio e dal costo di circa 23 milioni di dollari, che permetter\u00e0 agli astronauti di sperimentare questo nuovo apparato prima che uno simile sia installato sulle capsule Orion, i veicoli spaziali destinati ai prossimi allunaggi. Secondo la NASA, il nuovo sistema \u00e8 circa il 65% pi\u00f9 piccolo e il 40% pi\u00f9 leggero dell'apparato precedente e, stando a quanto affermato dalla Collins Aerospace, la ditta che lo ha realizzato, si adatta meglio ai bisogni dei membri femminili dell'equipaggio."}
{"id": "8808109", "revid": "110157", "url": "https://it.wikipedia.org/wiki?curid=8808109", "title": "Jenteal", "text": ""}
{"id": "8808113", "revid": "1345932", "url": "https://it.wikipedia.org/wiki?curid=8808113", "title": "Mid-Atlantic Regional Spaceport Launch Pad 0", "text": ""}
{"id": "8808115", "revid": "439868", "url": "https://it.wikipedia.org/wiki?curid=8808115", "title": "Tayeb", "text": ""}
{"id": "8808123", "revid": "1543377", "url": "https://it.wikipedia.org/wiki?curid=8808123", "title": "Cucina degli Stati Uniti meridionali", "text": "La cucina degli Stati Uniti meridionali \u00e8 l'espressione dell'arte culinaria tradizionale degli USA meridionali.\nCaratteristiche.\nLa cucina degli Stati Uniti meridionali caratterizza tutti gli stati che vanno dal Texas a quelli atlantici del sud, e presenta molte pietanze a base di verdure locali come la zucca e il mais. Fra gli ingredienti non indigeni alla base di questa cucina vi sono lo zucchero, la farina, il latte e le uova, che provengono invece dall'Europa, cos\u00ec come i piselli dagli occhi neri, il gombo, il riso, le melanzane, il sesamo, il sorgo e i frutti delle piante della famiglia \"Cucurbitaceae\", cos\u00ec come molte spezie, che sono invece originari dell'Africa. In quest'area degli USA \u00e8 tradizionale la cottura della carne nelle fosse, che \u00e8 stata ereditata da trib\u00f9 indiane come i Caddo, i Choctaw e i Seminole.\nNel sud americano si seguono abitudini alimentari che hanno le loro radici nella cucina inglese e scozzese, come ad esempio quella di consumare la \"full breakfast\", adattate al contesto geografico subtropicale del posto. Infatti, la carne di agnello e montone viene sostituita da quella di maiale (che in Scozia viene considerata un tab\u00f9 alimentare), mentre l'avena tritata, un tempo molto pi\u00f9 rara di oggi, viene rimpiazzata dalla semola. La cucina del sud risente anche l'influenza della tradizione culinaria francese, di quella dell'Africa occidentale e di quella spagnola, che hanno dato vita alla cucina creola, cos\u00ec come di quella dei Caraibi e di quella Tex-Mex, originata dalla commistione di influenze messicane e nativo-americane.\nEsistono molte varianti regionali della cucina del sud statunitense, fra cui quella creola della Louisiana, dei cajun e quelle del Tidewater, degli Appalachi del South Carolina Lowcountry e la \"Floribbean cuisine\".\nPiatti principali.\nI cibi tradizionali del sud presentano molti piatti con mais e e semola, piselli, cavoli, cime di rapa, senape, fagioli come quelli della variet\u00e0 pinto, la pianta \"poke sallet\" e il gombo, che viene solitamente dragato nella farina di mais e fritto, ma anche al vapore, in umido, saltato in padella o in salamoia. Le molte specialit\u00e0 locali includono pollo, i pomodori verdi e pesce gatto fritti, patate dolci bollite o al forno, carne cotta alla griglia, il \"pulled pork\", il pur\u00e8 di patate, il prosciutto di campagna, gli \"hush puppies\", i bign\u00e8, il \"succotash\", il \"brisket\", il polpettone, la \"chicken fried steak\", i \"biscuit\" al latticello (che vengono spesso mangiati con burro, gelatina di frutta, conserve di frutta, miele, salsa gravy o sorgo dolce), il \"pimento cheese\", i maccheroni al formaggio, la jambalaya, il \"pudding\" di mais, il \"Brunswick stew\" e bevande come il t\u00e8 dolce. La gastronomia del sud include dolci come i \"cobbler\" alla frutta, il \"pudding\" di pane, e molte \"pie\", come la \"sweet potato pie\", la \"chess pie\", la \"shoofly pie\", la \"pecan pie\" e la torta di pesche."}
{"id": "8808141", "revid": "1924342", "url": "https://it.wikipedia.org/wiki?curid=8808141", "title": "Makedonska Muzi\u010dka Industrija", "text": "La Makedonska Muzi\u010dka Industrija (MMI; ) \u00e8 un'organizzazione facente parte dell'International Federation of the Phonographic Industry che rappresenta l'industria musicale della Macedonia del Nord."}
{"id": "8808148", "revid": "124850386", "url": "https://it.wikipedia.org/wiki?curid=8808148", "title": "Ignazio Aloisi", "text": "Antefatti.\nIl 3 settembre 1979 Aloisi si trovava in servizio come portavalori per un istituto di vigilanza di Messina insieme a un collega, quando un gruppo di persone armate prese d'assalto il furgone presso il casello autostradale di Gazzi. Aloisi aveva il compito, che svolgeva quotidianamente, di trasportare l'incasso del casello. Il colpo venne effettuato in maniera rapida ma Aloisi riusc\u00ec a vedere in faccia uno dei rapinatori e ne forn\u00ec il pomeriggio stesso un'accurata descrizione agli investigatori. Il 3 ottobre Aloisi venne convocato in carcere per effettuare il riconoscimento di un sospettato. La procedura si svolse tramite un confronto faccia a faccia ma senza nessun tipo di protezione per il testimone oculare, che per\u00f2 non si fece intimorire e riconobbe il rapinatore: si trattava di Pasquale Castorina, giovane mafioso allora affiliato al clan Costa (Cosa Nostra), con una serie di precedenti alle spalle. A seguito dell'avvenuto riconoscimento, Castorina giur\u00f2 vendetta alla guardia giurata. La minaccia non venne presa in seria considerazione dagli agenti, che ne minimizzarono la portata. Il 24 ottobre 1979 le accuse di Ignazio Aloisi vennero verbalizzate davanti al giudice istruttore; gi\u00e0 dal 5 ottobre, per\u00f2, si erano verificati i primi gesti intimidatori e le telefonate minacciose, al fine di spingere Aloisi a ritirare la denuncia. Tra questi, anche amici stretti dello stesso Castorina chiesero di ritrattare le dichiarazioni.\nLe pressioni su Aloisi si intensificarono con l'avvicinarsi del processo: il 7 novembre 1980, data prevista per la prima deposizione in tribunale di Aloisi, alle 6.30, mentre rientrava da una notte di lavoro, un uomo a bordo di una vespa color verde spar\u00f2 contro di lui un colpo di pistola che lo manc\u00f2 di poco. Sebbene Aloisi non fosse riuscito a vederlo, la moglie scorse il presunto attentatore dalla finestra della loro abitazione. Nella stessa mattina, inoltre, esplosero dei colpi di pistola all'interno del condominio di Aloisi, un chiaro segnale intimidatorio. A questo si aggiunsero le telefonate mute (almeno per le figlie e la madre) che la famiglia Aloisi riceveva con insistenza e prontamente denunciava ai Carabinieri.\nLa Corte di Appello di Messina il 16 gennaio 1982 condann\u00f2 Castorina a 8 anni di carcere per rapina aggravata. La sentenza rimarc\u00f2 il ruolo avuto da Aloisi, il cui riconoscimento venne definito \"determinante ai fini della condanna\".\nDopo aver scontato la pena, Castorina decise di riciclarsi nel clan Sparacio, a seguito del dissolversi del clan Costa, diventandone capozona.\nL'omicidio.\nIl 27 gennaio 1991 alle 16.30 Aloisi stava rientrando a casa dallo stadio \"Celeste\", dove con la figlia Donatella allora quattordicenne aveva assistito alla partita del Messina, di cui era tifoso. Nel quartiere messinese di Minissale un uomo con il volto mascherato si avvicin\u00f2 e fece fuoco contro Aloisi, colpendolo al capo e al torace con una revolver calibro 38. Aloisi mor\u00ec sul colpo, alla presenza della figlia e di altri amici. La consulenza necroscopica, eseguita del dottor Giulio Cardia, rilev\u00f2 che \"Aloisi era stato attinto al torace da un proiettile ed al capo da due proiettili cos\u00ec che uno di questi ultimi aveva provocato gravissime lesioni cranio-encefaliche dalle quali era derivata immediatamente la morte per arresto cardio-circolatorio\".\nLe vicende giudiziarie.\nI primi processi.\nNonostante la moglie di Aloisi avesse collegato immediatamente l'omicidio alle dichiarazioni del marito nel 1979, le vicende processuali non furono cos\u00ec lineari. Nel 1993 Pasquale Castorina e Pasquale Pietropaolo, suo nipote, vennero comunque rinviati a processo, con l'accusa, rispettivamente, di mandante ed esecutore materiale dell'omicidio. Fu possibile imbastire il processo grazie alle dichiarazioni di tre pentiti: Umberto Santacaterina, Marcello Arnone e Ignazio Aliqu\u00f2. Gi\u00e0 in quella sede Pasquale Castorina tent\u00f2 di delegittimare il defunto Aloisi, sostenendo che il movente dell'omicidio fosse una questione di donne. L'accusa venne dimostrata inconsistente. Consigliata dal suo avvocato di allora, la moglie di Aloisi decise di non costituirsi parte civile per evitare ritorsioni, soprattutto verso le due figlie, ancora molto giovani e pi\u00f9 facilmente esposte. Il 15 aprile 1994 fu emessa la condanna a 26 anni di carcere con l'interdizione perpetua dai pubblici uffici e quella legale durante l'espiazione della pena detentiva. I giudici, nella sentenza di secondo grado, misero per iscritto che le dichiarazioni di Castorina venivano ritenute tendenzialmente fuorvianti e non utili all'accertamento della verit\u00e0.\nL'accusa di complicit\u00e0.\nDurante il processo di appello nel 1995, Castorina e Pietropaolo decisero di diventare collaboratori di giustizia. Rielaborarono, quindi, una versione differente dell'accaduto: Ignazio Aloisi sarebbe stato complice della rapina nel ruolo di basista e, insoddisfatto della spartizione del ricavato, avrebbe successivamente segnalato Castorina alle forze dell'ordine. Castorina forn\u00ec questa testimonianza durante le dichiarazioni spontanee al presidente della Corte d'Assise Bruno d'Arrigo, senza contraddittorio. Il movente dell'omicidio, pertanto, non sarebbe stato una vendetta per la deposizione di una vittima di rapina, bens\u00ec quella per una deposizione presentata, a tradimento, da un ex complice. Diversi collaboratori di giustizia bollarono come del tutto inattendibile tale rielaborazione. Tuttavia, il presidente della Corte d'Assise ritenne affidabile quanto affermato da Castorina, definendo \"credibile\" la sua versione per il solo fatto che Castorina e Aloisi abitassero nello stesso quartiere e che, dunque, fosse plausibile che si conoscessero. Il 10 aprile 1995 la Corte d'Assise d'Appello di Messina conferm\u00f2 l'impianto accusatorio, riducendo la pena per entrambi gli imputati a 22 anni di reclusione. Il 20 novembre dello stesso anno la Corte di Cassazione dichiar\u00f2 inammissibili i ricorsi e condann\u00f2 i ricorrenti a pagarne le spese processuali. La figura di Aloisi rimase per\u00f2 compromessa dalle dichiarazioni del Castorina.\nDa parte sua, la famiglia fece notare che se il coinvolgimento di Aloisi nel rapimento fosse corrispondente alla realt\u00e0, Castorina avrebbe potuto avvalersi di questa informazione gi\u00e0 ai tempi del processo per la rapina (1982) per fare luce sull'episodio. Ancora, Castorina avrebbe potuto delineare tale supposta complicit\u00e0 nel corso del primo appello del processo per omicidio.\nIl mancato riconoscimento di vittima innocente di mafia.\nNel 1996 fu pubblicata la sentenza del primo processo che negava il riconoscimento dello status di vittima innocente di mafia. Da allora Donatella Aloisi, la figlia che assistette in prima persona all'omicidio, present\u00f2 altre cinque richieste per il riesame dei documenti riguardanti il caso Aloisi, al fine di ottemperare ai requisiti necessari per la definizione dello status di vittima innocente di mafia. Solamente il 27 novembre 2008 la Prefettura di Messina diede parere favorevole al Ministero dell'Interno per l'avviamento della procedura di riconoscimento.\nNell'aprile 2009 si procedette alla denuncia, a carico di Castorina, per calunnia nei confronti del defunto Ignazio Aloisi, ottenendo il rinvio a giudizio in data 14 aprile. L'apertura di un processo per calunnia avrebbe dato la possibilit\u00e0 di riascoltare anche altri collaboratori di giustizia, potendo cos\u00ec smentire le dichiarazioni di Castorina sul coinvolgimento della guardia giurata nella rapina. Tuttavia ci\u00f2 non fu di fatto possibile, in quanto il reato fu dichiarato prescritto dal Tribunale di Messina, essendo trascorsi quindici anni dal fatto. Nonostante ne avesse la facolt\u00e0, Pasquale Castorina decise di non rinunciare alla prescrizione.\nIl 9 dicembre 2010 la Commissione del Ministero dell'Interno riunitasi per l'analisi del caso espresse parere negativo al riconoscimento dello status di vittima innocente, nonostante l'impegno assunto pubblicamente dalla funzionaria del Ministero Concetta Staltari, con la seguente motivazione: \u00abNon emergono elementi per attribuire l'adesione ad associazioni di tipo mafioso, poich\u00e9 non emerge l'attribuzione del 416 bis a carico degli autori dell'omicidio Aloisi. Inoltre non emerge la completa estraneit\u00e0 dello stesso Aloisi ad ambienti e rapporti delinquenziali\u00bb. La motivazione venne ritenuta irricevibile \"in primis\" dai familiari, che avevano anche presentato un documento in cui Salvatore Longo, complice di Castorina nella rapina, smentiva la ricostruzione di Castorina e negava qualsivoglia coinvolgimento di Aloisi in ambienti mafiosi. L'avvocato della famiglia, Fabio Repici, replic\u00f2 cos\u00ec: \u00ab\u00c8 infondato dire che non sono emersi elementi per qualificare l'omicidio come mafioso. Gli autori Pasquale Castorina e Pasquale Pietropaolo erano gi\u00e0 stati condannati nell'ambito dei processi Peloritana 1 (1986-89) e Peloritana 3 (1990-94) quali appartenenti al clan mafioso Cav\u00f2-Cambria-Sparacio. Poich\u00e9 non si pu\u00f2 essere condannati due volte per lo stesso reato - continua Repici - emerge comunque che l'omicidio Aloisi \u00e8 stato commesso da due acclarati mafiosi\u00bb. A seguito del mancato riconoscimento, i familiari hanno presentato ricorso al TAR contro la pronuncia del Ministero dell'Interno. Dopo anni di attesa, il TAR del Lazio ha risposto alla famiglia Aloisi stabilendo che la questione compete alla Tribunale Civile di Messina, la cui udienza \u00e8 ancora in fase di programmazione.\nL'impegno dei familiari.\nLa figlia Donatella, insieme alla madre Rosa e alla sorella Cinzia, ha portato avanti la battaglia del riconoscimento del padre come vittima innocente di mafia, cercando di sopperire al disinteresse mostrato all'epoca da parte della stampa locale e dell'opinione pubblica. La vicenda \u00e8 stata riportata all'attenzione del grande pubblico con la partecipazione dei familiari ad alcune trasmissioni televisive.\nNel 2014 lo scrittore Paolo De Chiara ha inserito la storia di Ignazio Aloisi nella raccolta \"Testimoni di giustizia. Uomini e donne che hanno sfidato la mafia\", quale esempio di lotta alla criminalit\u00e0 organizzata.\nIl nome di Ignazio Aloisi viene menzionato il 21 marzo di ogni anno dall'associazione Libera presieduta da don Luigi Ciotti, in occasione della Giornata della memoria e dell'impegno in ricordo delle vittime innocenti delle mafie. La stessa associazione, inoltre, ha deciso di dedicargli uno dei suoi presidi."}
{"id": "8808152", "revid": "2161333", "url": "https://it.wikipedia.org/wiki?curid=8808152", "title": "Gaetano Corticelli", "text": "Biografia.\nFiglio di Clemente e Lucia Mazzoni, fu allievo al liceo comunale di un maestro di pianoforte sconosciuto e impar\u00f2 da suo padre Mattei a comporre. Gaetano fu nominato nel 1821 come studioso di filarmonica, lavor\u00f2 come musicista a Firenze e Bologna, dedicandosi principalmente all'insegnamento e alla composizione della musica per il suo strumento pur essendo considerato un pianista a livello locale. Anche se caratterizzato da una particolare dolcezza nel suo modo di suonare, non intraprese la carriera da solista, limitandosi ad apparizioni pubbliche a spettacoli di musica da camera: il 16 aprile 1831 partecip\u00f2 al Teatro Goldoni di Firenze in una sessione accademica del pianista viennese MJ Leidesdorf, con il quale ha eseguito variazioni su due pianoforti; accompagn\u00f2 Maria Malibran alla celebre accademia del cantante l'11 marzo 1835 alla Societ\u00e0 del Casin\u00f2 di Bologna e il 26 gennaio. Nel 1837 ottenne grande successo al \"Teatro Comunale\" di Bologna con l'esecuzione del suo trio con il clarinettista D. Liverani e il violoncellista C. Parisini. Il 3 giugno 1839, la sua reputazione di insegnante gli valse la posizione di insegnante di pianoforte presso il liceo municipale della sua citt\u00e0 natale. Il 20 aprile la studentessa Isabella Pio di Savoia ha organizzato a beneficio della famiglia Corticelli, un grande gal\u00e0 vocale e strumentale, a cui hanno partecipato i migliori cantanti e strumentisti allora presenti a Bologna.\nCorticelli fu un autore di successo di musica per pianoforte, pubblicando quasi esclusivamente in casa Ricordi, senza indicazione riguardo alla sua data di attivit\u00e0. Le sue composizioni appartengono per lo pi\u00f9 al genere pianisico allora in voga; fantasie e variazioni nel mondo dell'opera: scrissi diversi motivi per \"Norma, il sonnambulo\" e \"I Puritani\" di Bellini, \"Marino Faliero, Pia de 'Tolomei\" e \"Parisina d'Este\" Gaetano Donizetti, d\"Elisa e Claudio, ossia L'amore protetto dall'amicizia\" de Saverio Mercadante, de \"La fidanzata corsa\" de Giovanni Pacini, de \"Guglielmo Tell\" de Gioachino Rossini, d \"Un'avventura di Scaramuccia\" de Luigi Ricci, del croat i \"Margherita d 'Anjou\" di Giacomo Meyerbeer e Daniel Auber \"La Fianc\u00e9e\" e \"Le Ma\u00e7on\". Qui dobbiamo aggiungere le due \"fantasie romantiche: The Dream of Exile, op. 59\" e il \"Romantic Fantasy, op. 67\"; brani caratteristici come \"The Extreme Kiss\" e varie composizioni per pianoforte a quattro mani: sei poli, alcune sonate, un diversivo su temi di Auber come \"La Muette di Portici\", e ancora variazioni operistiche, su temi di \"Anna Bolena\" e \"Marino Faliero\" di Donizetti. Corticelli fu anche autore di musica da camera: tra le quali compose arie per canto e pianoforte ( \"Illusione, Canto, rimprovero, amore, Preghiera, scusa, Il mucchio di fiori, La rondine, La rosa, La Trobadour\" ), tre fantasie per pianoforte e clarinetto su motivi di \"Guglielmo Tell di\" Rossini, \"Norma\" di Bellini e \"La Muette di Portici\" d'Auber, \"Fantasia per pianoforte e fagotto\" in \"Otello di Rossini, tre trio per pianoforte, oboe e fagotto, e I tre generi; tre grandi trio per pianoforte, clarinetto e violoncello: genere romantico, genere fantasy, genere religioso.\"\nLe composizioni di Corticelli riscosser\u00f2 un certo successo ai loro tempi, cosicch\u00e9 la casa editrice Ricordi inser\u00ec in Strenna a \"Notturno\" di Corticelli accanto a brani di Franz Liszt, Gioachino Rossini, Gaetano Donizetti.\nLa caratteristica pi\u00f9 evidente della sua musica \u00e8 un \"certo dramma appassionato di stile pre-verdiano\", che identifica molte delle sue composizioni, avvicinandolo cos\u00ec al movimento romantico italiano. Numerosi sono gli effetti operistici sul suo pianismo, predominanti in termini di ricerca propriamente strumentale."}
{"id": "8808155", "revid": "6923", "url": "https://it.wikipedia.org/wiki?curid=8808155", "title": "Carpena (Liguria)", "text": " \nCarpena \u00e8 una frazione del comune di Ricc\u00f2 del Golfo di Spezia nella Bassa Val di Vara, in Liguria.\nStoria.\nIl borgo di Carpena viene citato a partire dal XII secolo, secolo in cui ricopr\u00ec la funzione di consorzio che univa le signorie feudali del luogo.\nIn occasione del contrasto tra Genova e Federico II nel 1241 Carpena si ribella a Genova e nel 1245 il castello viene in possesso di Oberto II Pallavicino, vicario dell'imperatore.\nNello stesso XIII secolo il borgo di Carpena venne venduto dal suo signore \"Giovanni della Turca\" a Ottobono Fieschi, futuro papa.\n&lt;br&gt;Poco dopo il conte Nicol\u00f2 Fieschi riun\u00ec Carpena agli altri suoi possedimenti nel Levante ligure e si cre\u00f2 un proprio dominio a cui pose La Spezia come capitale nel 1252. \nGenova reag\u00ec alla crescente signoria del Fieschi e nel 1273 invi\u00f2 Oberto Doria alla conquista della Spezia per porre fine alla sua iniziativa. \n&lt;br&gt;Carpena colse l'occasione, \"trad\u00ec\" il conte Fieschi, e assieme a Vezzano giur\u00f2 fedelt\u00e0 alla Repubblica (altri borghi come Polverara si opposero invece al dominio genovese e vennero conquistati).\nCarpena fu quindi elevata a Podesteria nel 1273; questo titolo le dava potere di giurisdizione su tutti i borghi vicini e in particolare sulla Spezia.\nLa Spezia andava per\u00f2 crescendo d'importanza, tanto che nel 1343 venne elevata anch'essa a Podesteria. \nCi\u00f2 cre\u00f2 competizione tra i due borghi, Carpena legata all'economia agricola e Spezia a quella agricola e marittima, che culmin\u00f2 con la decisione della Repubblica di scegliere Spezia come unica Podesteria nel 1371. \nLe rivalit\u00e0 continuarono e Carpena colse l'opportunit\u00e0 di ribellarsi unendosi a Firenze nella sua lotta contro Genova. La reazione fu durissima: nel 1411 il borgo fu assediato e conquistato da Antonio Doria con l'impiccagione di molti abitanti e il castello fu distrutto dagli spezzini."}
{"id": "8808161", "revid": "1463849", "url": "https://it.wikipedia.org/wiki?curid=8808161", "title": "Giulio Roberti", "text": "Biografia.\nFu discepolo di Lauro Rossi e nel 1849 fu rappresentata a teatro la sua prima opera \"Pier de Medici\", subito dopo essersi trasferito a Parigi, dove rimase fino al 1858. Torn\u00f2 a Torino per la prima della sua seconda opera \"Petrarca\"\", fallita a causa del libretto. Risiedette di nuovo a Parigi, poi a Londra e infine a Firenze, dove fonda una scuola di canto gratuita e si occupa di sviluppare l'insegnamento del canto nelle scuole cittadine.\nOltre alle due opere citate, ha composto una \"Messa\" a 4 voci, melodie vocali, cori e varie opere religiose. Fu anche critico musicale per la \"Gazzetta d'Italia\" a Firenze.\nIn riconoscimento del suo lavoro, la scuola di musica comunale della sua citt\u00e0 ha preso il nome di \"Istituto musicale Giulio Roberti\" ."}
{"id": "8808178", "revid": "130040", "url": "https://it.wikipedia.org/wiki?curid=8808178", "title": "Raimondo Folch II de Cardona", "text": "Origine.\nRaimondo Folco, secondo il documento n\u00b0 153 del \"Diplomatari de la vila de Cardona, anys 966-1276\" (non consultato), era il figlio secondogenito del secondo Visconte di Cardona, Bernardo Amato e di Almodis di Barcelona, che, secondo le \"Europ\u00e4ische Stammtafeln\", vol II, 69 (non consultate), era la figlia del conte di Barcellona, Gerona, Osona e Carcassonne, Raimondo Berengario II e della moglie, Matilde d'Altavilla.\n&lt;br&gt;Bernardo Amato, secondo il documento n\u00b0 79 del \"Diplomatari de la vila de Cardona, anys 966-1276\" (non consultato), era figlio del signore di Tamarit e Visconte di Tarragona, Deodato di Claramunt e di Ermesinda di Cardona, che sempre secondo il documento n\u00b0 79 del \"Diplomatari de la vila de Cardona, anys 966-1276\" (non consultato), era figlio del Visconte di Cardona, Raimondo Folco I e della moglie, Ermesinda di Girona, di cui non si conoscono gli ascendenti. \nBiografia.\nDi Raimondo Folco si hanno poche notizie.\nRaimondo Folco venne citato in un documento per la prima volta nel 1113; secondo il documento n\u00b0 3905 bis del \"Recueil des chartes de l'abbaye de Cluny. Tome 6\", suo padre, Bernardo Amato (\"B. A. pietate divina vicecomes Cardonensis\") fece una donazione al monastero di Cluny con la moglie Almodis ed i figli (\"cum uxore mea Adalmudis et liberis\"), Guglielmo e Raimondo Folco (\"Guillelmi, Raimundi Fulconis\"), che sottoscrissero.\nNel 1126, Raimondo Folco (Raimundi Fulchonis), secondo il documento n\u00b0 153 del \"Diplomatari de la vila de Cardona, anys 966-1276\" (non consultato), sottoscrisse una donazione fatta dai genitori, Bernardo Amato e Almodis di Barcelona (\"Bernardus vicecomes et Almodis vicecomitissa\").\nIn una data non ben definita, secondo il documento n\u00b0 188 del \"Diplomatari de la vila de Cardona, anys 966-1276\" (non consultato), suo padre, Bernardo Amato, sua madre, Almodis Raimondo Folco ed il fratello, Berengario (\"Bernardus vicecomes et Almodis vicecomitissa\u2026cum Raimundo Fulchoni et Berengario filii\"), fecero un accordo con gli abitanti di Cardona.\nNel 1131, sua madre, Almodis (\"Adalmudis vicecomitissa\"), fece testamento, indicando come esecutore testamentario il marito, Bernardo Amato (\"dompminum Bernardum vicecomitem virum meum\") e i due figli maggiori, Guglielmo e Raimondo Folco (\"filios meos Guillelmum et Raimundum\") in cui destin\u00f2 diversi lasciti a monasteri e abbazie, come da documento n\u00b0 429 della \"Colecci\u00f3n diplom\u00e1tica de Sant Pere de Casserres. Volumen I\"(non consultato), e probabilmente in quell'anno mor\u00ec.\n&lt;br&gt;Suo fratello, il primogenito, Guglielmo, non compare pi\u00f9 citato in alcun documento, per cui si presume che, in quel periodo, mor\u00ec, e Raimondo Folco divenne l'erede della viscontea.\nSuo padre, Bernardo Amato, nel 1135, compare citato come testimone (\"Bernardus vicecomes\") nel documento n\u00b0 163 del \"Diplomatari de la vila de Cardona, anys 966-1276\" (non consultato), e dopo, Bernardo Amato non fu pi\u00f9 citato in alcun documento; si presume che sia morto in quell'anno e Raimondo Folco gli succedette come Raimondo Folco II. \nSecondo il documento n\u00b0 168 del \"Diplomatari de la vila de Cardona, anys 966-1276\" (non consultato), Raimondo Folco, assieme agli zii, Raimondo Folco e Guglielmo, figli di Ermesinda di Cardona (\"Raimundus Fulchonis filius qui fuit Adalmodis femine et Raimundus et Guillelmus qui fuerunt filii Ermesendis femine\") fecero atto di devozione alla chiesa di San Vincenzo di Cardona.\nDi Raimondo Folco non si conosce la data esatta della morte; mor\u00ec, nel 1151 o prima, perch\u00e9 in quella data, il 17 maggio, secondo il documento n\u00b0 184 del \"Diplomatari de la vila de Cardona, anys 966-1276\" (non consultato), fu fatta una donazione, senza lui, alla chiesa di San Vincenzo di Cardona dalla moglie Guglielma, dal figlio Raimondo Folco e dagli zii, Raimondo Folco e Guglielmo (\"Guillelma comitissa Cardonensis et filius meus Raimundus, et Raimundus de Cardona et Guillelmus fratres\") e dopo quella data non compare pi\u00f9 in alcun documento.\n&lt;br&gt;Gli succedette il suo unico figlio, Raimondo Folco, come Raimondo Folco III.\nMatrimonio e discendenza.\nRaimondo Folco aveva sposato Guglielma di cui non si conoscono gli ascendenti, come ci viene confermato dal documento n\u00b0 184 del \"Diplomatari de la vila de Cardona, anys 966-1276\" (non consultato).\n&lt;br&gt;Raimondo Folco II da Guglielma ebbe un solo figlio:"}
{"id": "8808179", "revid": "1543377", "url": "https://it.wikipedia.org/wiki?curid=8808179", "title": "John Dering Nettleton", "text": "Biografia.\nNacque a Nongoma, provincia del Natal, Sud Africa, il 28 giugno 1917, figlio John Hennah e della signora Ethel Maud Barker, ed era nipote dell'ammiraglio A.T.D. Nettleton. Frequent\u00f2 il South Africa College School (SACS), e quindi la Western Province Preparatory School di Citt\u00e0 del Capo dal 1928 al 1930, dove fu capitano della prima squadra di cricket e di quella di rugby, ed \u00e8 ricordato anche perch\u00e9 non tollerava il bullismo. Deciso ad intraprendere la carriera militare nella Royal Navy dopo aver lasciato la scuola, sostenne l'esame di ammissione al Royal Naval College di Dartmouth, ma non fu accettato. Entr\u00f2 allora come cadetto sulla nave scuola \"General Botha\", e conseguito il diploma tre anni dopo divenne 3\u00ba Ufficiale sulla nave mercantile \"Mattawin\" della Elder Dempster Canada-Sud Africa Line. Dopo circa 18 mesi di esperienza nella marina mercantile ritorn\u00f2 a Citt\u00e0 del Capo dove divenne apprendista ingegnere civile presso il consiglio comunale della citt\u00e0.\nNel 1938 and\u00f2 in vacanza in Gran Bretagna e il 6 ottobre si arruol\u00f2 nella Royal Air Force, frequentando come allievo pilota dapprima il No.8E e poi la Royal Flight Training School (RFTS) di Reading. Accettato in servizio con ferma breve il 14 dicembre successivo, in quello stesso giorno fu assegnato al No.12 FTS di Grantham, e due settimane dopo fu trasferito al No.11 FTS sulla RAF Shawbury. Conseguito il brevetto di pilota il 22 luglio 1939, il suo primo incarico fu al No.207 Squadron di Cottesmore, trasferito poi al No.98 Squadron di Hucknall il 30 settembre, e alla fine del mese di novembre al No.185 Squadron di Cottesmore. \nIl No.185 Squadron svolgeva attivit\u00e0 di conversione operativa per i piloti destinati ai bombardieri Handley Page Hampden, e vi rimase come istruttore fino al 26 giugno 1941, data in cui fu assegnato al No.44 Squadron allora equipaggiato con gli Hampden. Fu promosso ufficiale di volo nel luglio 1940. Il 24 luglio 1941 partecip\u00f2 all'attacco sul porto di Brest contro gli incrociatori da battaglia \"Scharnhorst\" e \"Gneisenau\", e il 3 settembre dello stesso anno fu promosso tenente di volo.\nIl No. 44 Squadron di stanza sulla base RAF Waddington, nel Lincolnshire, effettu\u00f2 la conversione sui nuovi quadrimotori Avro Lancaster verso la fine del 1941. Con l'introduzione del nuovo aereo all'inizio del 1942 il Bomber Command consider\u00f2 l'idea di effettuare bombardamenti diurni di precisione. Dato l'andamento della guerra sottomarina tedesca contro il naviglio mercantile inglese bersaglio primario venne considerata la fabbrica di motori diesel MAN di Augsburg, in Baviera, dove si realizzavano i propulsori per gli U-Boat. Per tale missione furono predisposti un totale di 12 aerei, sei del No.44 Squadron e sei del No.97 Squadron di stanza a RAF Woodhall Spa. Ogni squadron avrebbe predisposto un aereo di rimpiazzo con equipaggio debitamente addestrato. Il volo sarebbe avvenuto a bassa quota, al fine di evitare il rilevamento dei radar, penetrando in profondit\u00e0 nel territorio tedesco con un volo di andata e ritorno di circa 2.000 km.\nPer il comando delle missione e degli aerei del No.44 Squadron fu scelto lui, mentre lo squadron leader J.S. Sherwood avrebbe guidato i sei aerei del No.97 Squadron. Gli aerei, ognuno con a bordo quattro bombe da 450 kg e 9.700 litri di carburante, decollarono alle 15:12 del 17 aprile, attraversando a bassa quota il canale della Manica fino a Dives-sur-Mer. La rotta prevista dagli aerei doveva portarli ad attraversare il fiume Reno presso Ludwigshafen, procedere fino alla punta nord del lago Ammersee e li eseguire la virata che gli avrebbe condotti su Augsburg. Durante la fase di avvicinamento al bersaglio i velivoli avrebbero volato in formazioni di tre, distanziate di 5 km una dall'altra, e arrivati sull'obiettivo a bassa quota sganciato le proprie bombe dotate di spolette a scoppio ritardato di 11 secondi per consentire ai bombardieri di allontanarsi il pi\u00f9 possibile e a quelli in arrivo di colpire dopo la loro esplosione.\nGli aerei del No.44 Squadron, che decollati prima avevano distanziato quelli del No.97 prendendo una direzione pi\u00f9 a nord, sorvolando innavvertitamente il campo d'aviazione di Beaumont-le-Roger, dove erano stanziati dei velivoli da caccia dello Jagdgeschwader 2 \"Richthofen\". Alcuni caccia dello Stab/JG2 e della II/JG.2 stavano rientrando alla base, ma quando i loro piloti videro i bombardieri fecero rientrare i carrelli d'atterraggio e si lanciarono all'inseguimento. Il comandante dello JG 2, maggiore Walter Oesau era a terra e sal\u00ec subito a bordo del suo Messerschmitt Bf 109F decollando precipitosamente insieme a uno dei suoi gregari. Nel corso del combattimento vennero abbattuti quattro dei sei Lancaster, quelli del W/O Beckett, dello F/L Sandford, del W/O Crum, e del W/O Rhodes. Oseau abbatte l'aereo del W/O Rhodes, e in quanto escluso dai voli dovette giustificare ai suoi superiori la sua 101 vittoria con la motivazione che stava facendo un volo di prova e trovatosi in mezzo all'azione aveva abbattuto l'aereo nemico per autodifesa. I due rimanenti velivoli, seppure danneggiati, proseguirono nella missione per altri 800 km, sorvolando la zona montagnosa della Germania del sud a bassa quota, e raggiungendo Augsburg dove incontrarono un pesante fuoco contraereo. I due velivoli sganciarono con precisione le bombe sul bersaglio mettendosi subito su una rotta si scampo. In quel frangente l'aereo del F/O Garwell fu abbattuto, colpito da una granata antiaerea, e il velivolo dovette atterrare in emergenza sfasciandosi al suolo. Leggermente meglio and\u00f2 ai velivoli del No.97 Squadron che giunsero praticamente indisturbati sul bersaglio sganciando regolarmente le bombe, ma perdendo a causa del fuoco contraereo l'aereo del comandante J.S Sherwood e quello del W/O Mycock.\nPur gravemente colpito il suo aereo, che volava con tre motori, riusc\u00ec a rientrare in Gran Bretagna, toccando terra vicino a Blackpool. Il 24 aprile 1942 egli venne insignito della Victoria Cross, la pi\u00f9 alta onorificenza militare inglese, e fu quindi inviato in un tour di sei settimane negli Stati Uniti d'America, dove tenne conferenze e ispezion\u00f2 i complessi industriali americani, ritornando a Waddington in nel mese di giugno. Il 1 \u00b0 luglio spos\u00f2 l'ufficiale di sezione Betty Havelock, di stanza sulla WAAF a Lincoln, e fu quindi trasferito \"internamente\" alla No 44 Conversion Flight a Waddington. Nel novembre 1942 fu distaccato presso la No.1661 Heavy Conversion Unit, e il 4 gennaio 1943 fu promosso Wing Commander, assumendo nel contempo il comando del 44 Squadron e rientrando in servizio operativo.\nNella notte tra il 12 e il 13 luglio 1943 il Bomber Command esegu\u00ec una missione su Torino, effettuata da 295 Avro Lancaster che sganciano 763 tonnellate di bombe (478 tonnellate di bombe esplosive, tra cui otto blockbusters da ottomila libbre e 203 da quattromila e 285 tonnellate di bombe incendiarie) al fine di costringere il governo fascista del Regno d'Italia a uscire dalla guerra. Decollato alle 22:23 dalla base RAF Dunholme Lodge con il Lancaster KM-Z (ED331) insieme ad altri 13 aerei del suo reparto egli port\u00f2 a termine la missione, e durante il volo di rientro, mentre sorvolava il golfo di Biscaglia il suo aereo venne intercettato alle 6:30 del mattino da alcuni caccia nemici decollati da un aeroporto a sud di Brest ed abbattuto. Degli aerei che sorvolavano il golfo di Biscaglia quella mattina tre vennero visti mentre venivano abbattuti, mentre di altri sei non si seppe mai pi\u00f9 nulla. I loro corpi non sono mai stati recuperati, e sono tutti commemorati nel Memoriale di Runnymede. La sua morte fu annunciata ufficialmente solo il 23 febbraio 1944, quattro giorni dopo (19 febbraio) la nascita di suo figlio, John Dering.\nDopo la fine della guerra il governo della Rhodesia del Sud gli ha intitolato una nuova scuola, la Nettleton Junior School, a Braeside, vicino a Salisbury."}
{"id": "8808182", "revid": "287204", "url": "https://it.wikipedia.org/wiki?curid=8808182", "title": "Giuseppe Armanini", "text": "Biografia.\nStudi\u00f2 a Milano con Alberto Bosco e debutt\u00f2 nel 1898 al Teatro Argentina di Roma ad \"Otello\" come \"Cassio\". Nel 1902 debutt\u00f2 per la seconda volta come primo tenore nel \"Faust\" al Teatro Dal Verme. Ha poi cantato con la \"Compagnia dell'Opera Castellano\" durante il tour europeo. Successivamente apparve nei teatri d'opera italiani, fece un'apparizione a Lisbona, Mosca e San Pietroburgo e nel 1907 fece una tourn\u00e9e in America meridionale. Nel 1911 debutt\u00f2 alla Scala nel \"Il matrimonio segreto\" di Cimarosa. Nel 1911 cant\u00f2 nel \"Fior di neve\" di Filiasi. Nel 1912 Armanini riapparve alla Scala come \"Fenton\" ne \"Le allegre comari di Windsor\" di Nicolai; nel 1913 cant\u00f2 al Teatro Massimo di Palermo come \"Alfredo\" nella \"Traviata\". Mor\u00ec all'apice della sua carriera, un giorno dopo il suo 41\u00ba compleanno, nel 1915."}
{"id": "8808183", "revid": "767487", "url": "https://it.wikipedia.org/wiki?curid=8808183", "title": "Big Boy (film 2010)", "text": "Big Boy (\"\u0e1a\u0e34\u0e4a\u0e01\u0e1a\u0e2d\u0e22\") \u00e8 un film del 2010 diretto da Monthon Arayangkoon.\nTrama.\nBo \u00e8 uno studente modello del primo anno in una famosa universit\u00e0 nel nord del paese. Tra pochi mesi dovr\u00e0 seguire i suoi genitori per aprire un ristorante thailandese in America, ma ha premesso di prendersi cura del nonno malato. Bo scopre che suo nonno un tempo inseguiva la danza, ma non \u00e8 riuscito a realizzare i suoi sogni. Adesso il nonno spingere il giovane a realizzare finalmente i suoi sogni."}
{"id": "8808185", "revid": "367445", "url": "https://it.wikipedia.org/wiki?curid=8808185", "title": "Portavalori", "text": ""}
{"id": "8808190", "revid": "1702319", "url": "https://it.wikipedia.org/wiki?curid=8808190", "title": "Chiesa di San Lorenzo Martire (Remedello)", "text": "La chiesa di San Lorenzo Martire \u00e8 la parrocchiale di Remedello Sopra, frazione-capoluogo del comune sparso di Remedello, in provincia e diocesi di Brescia; fa parte della zona pastorale della Bassa Orientale.\nStoria.\nNel \"Catalogo queriniano\" del 1532 si legge che la primitiva chiesa di Remedello Sopra aveva un beneficio di circa 40 ducati e che era inserita nella \"quadra Asule\".\nNel 1601 venne posta la prima pietra della nuova parrocchiale; l'edificio fu consacrato nel 1625, come testimoniato da due lapidi conservate all'interno. In quel medesimo secolo si ha notizia della compagnia del Santissimo Rosario, avente sede nella chiesa.\nNella seconda met\u00e0 del Novecento la struttura fu restaurata a pi\u00f9 riprese: nel 1976 il tetto venne ripristinato, nel 1977 furono restaurato l'intonaco dell'esterno, nel 1981 si ripararono gli infissi della parete che volge a settentrione e nel 1982 furono riviste le decorazioni dell'interno.Il 14 aprile 1989, come decretato dal \"Direttorio diocesano per le zone pastorali\", la parrocchia entr\u00f2 a far parte della neo-costituita zona pastorale della Bassa Orientale.\nDescrizione.\nFacciata.\nLa facciata della chiesa, rivolta a ponente, \u00e8 a capanna, \u00e8 scandita da lesene in lieve aggetto, presenta il portale d'ingresso e, sopra, un finestrone rettangolare ed \u00e8 coronata dal timpano di forma triangolare.\nSopra il portale timpanato \u00e8 presente una lapide recante la scritta:\nInterno.\nL'interno dell'edificio \u00e8 costituito da una sola navata, sulla quale si aprono le quattro cappelle laterali, due per lato, e le cui pareti, decorate da rilievi e da affreschi, sono scandite da lesene composite sorreggenti il cornicione aggettante, sopra il quale si imposta la volta a botte, caratterizzata dalle lunette in corrispondenza delle gi\u00e0 menzionate cappelle.\nAl termine dell'aula si sviluppa il presbiterio di forma rettangolare, chiuso dall'abside semicircolare."}
{"id": "8808193", "revid": "767487", "url": "https://it.wikipedia.org/wiki?curid=8808193", "title": "Raaj Kumar", "text": ""}
{"id": "8808196", "revid": "15756", "url": "https://it.wikipedia.org/wiki?curid=8808196", "title": "Giuseppe Viganoni", "text": "A Venezia ebbe come maestro di canto F. Berzoni nel 1777. Successivamente concluse un'intensa carriera concertistica in Italia e nel resto d'Europa. A Vienna Giovanni Paisiello scrisse per lui il ruolo di Sandrini ne \"Il re Teodoro di Venezia\" . Nel 1801 torn\u00f2 a Bergamo e, dopo essersi ritirato dalle scene, continu\u00f2 a cantare per alcuni anni nelle chiese della sua citt\u00e0 natale. Tra i suoi allievi c'era Domenico Donzelli."}
{"id": "8808198", "revid": "1124164", "url": "https://it.wikipedia.org/wiki?curid=8808198", "title": "Chiesa di San Giorgio (Endine Gaiano)", "text": "La chiesa di San Giorgio \u00e8 il principale luogo di culto cattolico di Endine Gaiano in provincia e diocesi di Bergamo. Fa parte del vicariato di Solto-Sovere.\nStoria.\nNel 1260 la chiesa di San Giorgio a Endine Gaiano risulta citata nell'elenco delle istituzioni religiose che dovevano versare un censo alla sede di Bergamo. La chiesa risultava inserita nell'antica pieve di san Lorenzo di Mologno. Fu nuovamente citata nella \"nota ecclesiarum\", elenco ordinato da Bernab\u00f2 Visconti nel 1360 per definire i benefici titolari e stabilirne i censi da versare alla chiesa di Roma e alla famiglia Visconti di Milano. Dall'elenco viene indicata la presenza di tre benefici.\nNel libro censuale del 1464 redatto durante l'episcopato del vescovo di Bergamo Giovanni Barozzi, la chiesa risulta essere parrocchiale e di nuova costruzione indicata come \"nullius plebis\". Con l'istituzione dei nuovi vicariati foranei nel 1568 voluti dal vescovo Federico Corner nel II sinodo diocesano in ottemperanza al primo sinodo provinciale del 1565, confermato poi nel 1574, la chiesa risulta sempre affiliata alla pieve di Mologno.\n&lt;br&gt;Nell'autunno del 1575 san Carlo Borromeo arcivescovo di Milano, visit\u00f2 la diocesi di Bergamo e il 27 ottobre anche la comunit\u00e0 di San Giorgio di Endine. Dalla sua relazione si evince che vi erano cinque altari retti dalla congregazioni del Santissimo Sacramento. Vi era inoltre il pio consorzio della Misericordia di Bergamo. Vi \u00e8 indicata la presenza di un \"rector\" che teneva la scuola della dottrina cristiana. In prossimit\u00e0 vi erano gli oratori campestri di san Remigio e quello della contrada detta \"Pore\". \nNel 1659 fu il vescovo san Gregorio Barbarigo a visitare la parrocchia, la relazione indica la presenza delle confraternite del Santissimo Sacramento, del Santissimo Rosario, la scuola della dottrina cristiana e il consorzio pio della Misericordia di Bergamo. Era retta da un sacerdote coadiuvato da un chierico ed era inserita nella pieve di Mologno.\nNel 1656 la chiesa fu adornata dal nuovo altare maggiore che il 6 settembre fu consacrato dall'abate Augusto Basilio in sostituzione del vescovo di Bergamo Luigi Grimani. \nLa chiesa fu inserita nel 1666 nel \u201cSommario delle chiese di Bergamo\u201d, elenco redatto dal cancelliere della curia vescovile di Bergamo Giovanni Giacomo Marenzi. Nel documento \u00e8 indicata come \"nullius plebis\" e chiesa parrocchiale sotto l'invocazione di san Giorgio martire. Vi erano le scuole del Santissimo Sacramento, del Santo Rosario, e il consorzio pio della Misericordia di Bergamo che gestivano i sette altari. Il clero era retto da un parroco coadiuvato da un curato titolato. Vi erano molti luoghi di culto in prossimit\u00e0.\nIl vescovo Luigi Ruzzini nel 1703 concesse alla chiesa il titolo di arcipretale.\n&lt;br&gt;Il vescovo di Bergamo Giovanni Paolo Dolfin visit\u00f2 la chiesa il 5 settembre del 1780. Alla relazione fu inserito un documento dell'allora rettore che indica la presenza di cinque altari retti dalle congregazioni e dal consorzio della Misericordia. Vi era un solo parroco stipendiato dai vicini.\nL'antica chiesa nel Settecento non rispondeva pi\u00f9 alle esigenze del territorio che aveva avuto un importante sviluppo demografico, fu quindi edificato un nuovo edificio di culto modificando quello antico su progetto di Giacomo Caniana nel 1785. Il prolungamento che fu eseguito nel 1883 risultava non essere omogeneo con la struttura precedente. Furono eseguiti per\u00f2 i decori verso la fine del XIX secolo. Il Novecento fu per l'edificio oggetto di lavori di mantenimento e ammodernamento con la posa delle nuove vetrate istoriate e dell'altare comunitario in ottemperanza alle disposizioni del concilio Vaticano II.\nCon decreto del 27 maggio 1979 del vescovo Giulio Oggioni la chiesa fu inserita nel vicariato foraneo di Solto-Sovere.\nDescrizione.\nEsterno.\nL'edificio di culto dal classico orientamento liturgico con abside rivolta a oriente, \u00e8 centrale all'abitato preceduto dal sagrato di piccole misure. Il fronte principale \u00e8 tripartito da lesene in muratura complete di alte zoccolature e coronate da capitelli corinzi. L'ingresso principale \u00e8 posto nella sezione centrale con colonne in arenaria che reggono il cornicione e il timpano triangolare. La parte superiore ospita un'aperture semicircolare atta a illuminare l'aula. Le due sezioni laterali ospitano in due nicchie le statue dei santi Rocco e Remigio. Il frontone termina con il timpano triangolare e le due sezioni laterali ad andamento curvo fanno da raccordo con le muratura d'ambito.\nLa torre campanaria risale al XXIII secolo, composta in muratura mentre i muri perimetrali sono in pietrame. La torre divisa in quattro sezioni conserva nella terza l'orologio, mentre la cella campanaria ha quattro monofore e la copertura a falde.\nInterno.\nL'interno a unica navata divisa da lesene complete di zoccolatura che reggono il cornicione che percorre tutta l'aula, in sei campate di misure differenti. La prima campata ospita due cappelle con aperture a arco con il battistero nella prima a sinistra mentre quella corrispondente a destra la statua del santo titolare a cavallo. La seconda campata sul lato sinistro \u00e8 dedicato a zona penitenziale con i confessionali lignei, mentre corrispondente a destra l'altare ligneo decorato in oro dedicato a san Giuseppe. La terza presenta copertura da tazza ellittica con la cappella dedicata al Sacro cuore di Ges\u00f9 in marmo nero e a destra a san Remigio. A sinistra si presenta l'ingresso laterale mentre a destra la nicchia con la statua della Madonna Immacolata. L'ultima campata ospita le cantorie ed \u00e8 di misura minori rispetto alle precedenti. \nLa zona del presbiterio a pianta rettangolare, anticipata dall'arco trionfale e sopraelevata da quattro gradini termina con il coro absidale a pianta semicircolare, con volta a catino."}
{"id": "8808216", "revid": "767487", "url": "https://it.wikipedia.org/wiki?curid=8808216", "title": "Agente Logan - Missione Ypotron", "text": "Agente Logan - Missione Ypotron \u00e8 un film del 1966, diretto da Giorgio Stegani."}
{"id": "8808218", "revid": "1924342", "url": "https://it.wikipedia.org/wiki?curid=8808218", "title": "IFPI Hong Kong", "text": "IFPI Hong Kong (IFPI HKG) \u00e8 il ramo hongkonghese dell'International Federation of the Phonographic Industry atto a rappresentare gli interessi dell'industria discografica nella regione.\nCertificazioni.\nIFPI Hong Kong fornisce le certificazioni di vendita agli album e ai singoli che hanno raggiunto le seguenti soglie:"}
{"id": "8808220", "revid": "767487", "url": "https://it.wikipedia.org/wiki?curid=8808220", "title": "Amol Palekar", "text": ""}
{"id": "8808224", "revid": "118261793", "url": "https://it.wikipedia.org/wiki?curid=8808224", "title": "Eric Camilli", "text": "Carriera.\nDopo aver gareggiato nel WRC-2, nel 2016 ha firmato per la scuderia M-Sport. Il suo miglior risultato della stagione \u00e8 stato il quinto posto ottenuto al Rally di Portogallo 2016. Ha concluso la stagione all'undicesimo posto con 28 punti.\nNella stagione 2017, Camilli \u00e8 stato retrocesso a guidare nel WRC-2. Ha vinto il rally di Germania e ha concluso la stagione al secondo posto assoluto."}
{"id": "8808225", "revid": "287204", "url": "https://it.wikipedia.org/wiki?curid=8808225", "title": "Real Madrid B\u00e9isbol", "text": "Il Real Madrid \u00e8 stato una squadra spagnola di baseball, sezione sportiva dell'omonima societ\u00e0 polisportiva con sede ad Madrid.\nNato nel 1903, fu uno dei pi\u00f9 antichi club di baseball del Paese. Dalla nascita delle competizioni nazionali, nel 1944, fino alla dissoluzione della sezione fu la formazione spagnola pi\u00f9 vincente, avendo raccolto otto titoli nazionali in venti stagioni.\nStoria.\nNon si hanno suffcienti notizie sull'attivit\u00e0 del Madrid Base-Ball (questa la prima denominazione) fino al 1944, tanto che a quest'anno fu spesso erroneamente fatta risalire la sua fondazione. Fu per\u00f2 nel 1944, dopo decenni di mancata continuit\u00e0, che la sezione venne ufficialmente lanciata: nel 1945 riusc\u00ec subito a vincere il campionato regionale della Castiglia e, nel secondo campionato spagnolo, batt\u00e9 l'Atletico Madrid in semifinale e il Barcellona in finale per 5-4.\nNel 1948 si ripet\u00e9 sconfiggendo l'Atletico Madrid 2-0 in finale. In seguito ottenne altri sei titoli, vivendo un periodo di particolare fortuna a partire dal 1959.\nNel 1963 il Real vinse la finale di campionato ai danni dei concittadini Piratas per 13-12 e 9-6. Eppure, in seguito ad incidenti avvenuti in occasione di questa finale, la societ\u00e0 si scontr\u00f2 con la Federerazione Spagnola. Mentre il Real Madrid afferm\u00f2 di voler chiudere la sezione di baseball a causa di questo evento, la Federazione attribu\u00ec la sua scomparsa a motivi di rendimento economico: negli stessi anni venne infatti chiusa anche la sezione di pallamano. \nIn tal modo non partecip\u00f2 mai a competizioni internazionali ufficiali, in quanto la Coppa dei Campioni era nata quell'anno e nel 1962 aveva perso la finale di campionato contro il Picadero.\nMadrid B.C..\nNon \u00e8 noto se il Madrid B.C., campione spagnolo nel 1971 o 1972, fosse un club a parte oppure una continuazione del Real Madrid B\u00e9isbol. In alcune occasioni questa squadra viene infatti chiamata \"Real Madrid.\""}
{"id": "8808226", "revid": "93556", "url": "https://it.wikipedia.org/wiki?curid=8808226", "title": "La logica del tempo", "text": "La logica del tempo \u00e8 un singolo del cantautore italiano Renato Zero, pubblicato il 29 gennaio 2021 come quarto estratto dall'album in studio \"Zero Settanta\" e secondo dal Volume Due.\nVideo musicale.\nIl videoclip, diretto da Roberto Cenci, \u00e8 stato pubblicato il 10 febbraio 2021 sul canale YouTube del cantautore."}
{"id": "8808228", "revid": "287204", "url": "https://it.wikipedia.org/wiki?curid=8808228", "title": "Marc-Antoine Jullien de Paris", "text": "Biografia.\nFiglio di Marc Antoine Jullien, deputato della Dr\u00f4me alla Convenzione nazionale, entr\u00f2 nel Coll\u00e8ge de Navarre nel 1785; i suoi studi furono interrotti all'inizio della Rivoluzione. Incoraggiato dalla madre ardentemente patriottica, Rosalie Ducrolay, di nome \"Madame Jullien\", tent\u00f2 una carriera nel giornalismo, diventando nel 1790 collaboratore del \"Journal du Soir\" . L'anno successivo divenne membro del Jacobin Club, in cui divenne un oppositore della guerra.\nNella primavera del 1792, Jullien fu inviato a Londra dal marchese de Condorcet, all'epoca presidente del \"comit\u00e9 diplomatique\" dell'Assemblea legislativa. L\u00ec prest\u00f2 servizio come studente diplomatico, diventando un intermediario tra le fazioni inglesi pi\u00f9 liberali e i girondini. Tra quelli che ha incontrato c'erano Talleyrand e Lord Stanhope. Ritornato in Francia quell'autunno, fu nominato \"assistente commissario\" e poi \"commissario di guerra\", dell'esercito dei Pirenei, nel gennaio 1793. Fu presto trasferito a Tarbes \"per et\u00e0\". Rientr\u00f2 nell'esercito dei Pirenei il 16 aprile, entrando con loro a Parigi il 4 agosto.\nJullien divenne quindi un protetto di Robespierre e fu inviato dal Comitato di Pubblica Sicurezza in missione in diversi porti dell'Atlantico, a partire dal 10 settembre 1793. Fu incaricato di garantire la sorveglianza della situazione militare e della propaganda giacobina e tent\u00f2 di ottenere un rapporto con l'opinione pubblica. A Nantes, il 4 febbraio 1794, scrisse una lettera a Robespierre in cui denunciava Carrier . A Bordeaux, si \u00e8 opposto a Jean-Lambert Tallien e alla sua amante, Th\u00e9r\u00e9sa Cabarr\u00fas. Lasci\u00f2 Bordeaux per tornare a Parigi il 24 aprile 1794; l\u00ec fu nominato nel Comitato esecutivo per la pubblica istruzione. Il 18 maggio \u00e8 tornato a Bordeaux, per purificare il comune e il club giacobino e cercare girondini nascosti tra i deputati.\nJullien sarebbe probabilmente diventato un attore importante nella rivoluzione se non fosse stato per l'esecuzione, con la ghigliottina, di Robespierre nel luglio 1794. Fu destituito e arrestato il 10 agosto e mandato in prigione presso la \"maison de sant\u00e9\" di Notre-Dame-des-Champs e avrebbe testimoniato al processo di Carrier. Rinneg\u00f2 la sua associazione con Robespierre e fu rilasciato grazie all'intervento del padre, il 14 ottobre 1795. Dieci giorni dopo, l'insurrezione del 13 Vend\u00e9miaire fu arrestato.\nJullien diventa successivamente uno dei fondatori del Club du Panth\u00e9on, tornando al giornalismo con la creazione di \"L'Orateur pl\u00e9b\u00e9ien\", un opuscolo democratico e moderato, con \u00c8ve Demaillot e Jean-Jacques Leuliette . Il 13 marzo 1796 Merlin de Douai lo aiut\u00f2 a entrare nel Ministero di polizia, dove divenne responsabile dei registri degli emigrati. Presto divenne sospettato di simpatie babouviste e fu costretto a nascondersi dopo la scoperta della Congiura degli Eguali nel maggio 1796; riapparve nell'ottobre dello stesso anno.\nJullien si un\u00ec in seguito all'esercito d'Italia, diventando uno scrittore per il suo servizio postale da agosto a novembre 1797. Successivamente accompagn\u00f2 Napoleone I nel suo viaggio in Egitto, nel maggio 1798. L\u00e0 si ammal\u00f2 e torn\u00f2 in Francia con Luigi Bonaparte. Guarito, entr\u00f2 al servizio del generale Championnet, diventando consigliere il 28 dicembre 1798. Tra gli iniziatori della Repubblica Napoletana, divenne segretario generale del governo provvisorio di Championnet il 26 gennaio 1799. Fu subito richiamato dal Direttorio e arrestato il 24 febbraio. Il 12 marzo si present\u00f2 davanti a un tribunale militare, ma fu liberato dal colpo di stato del 30 pratile dell'anno VII, il 18 giugno.\nDopo aver sostenuto il colpo di stato del 18 brumaio, Jullien propose un piano per unificare gli stati italiani nel luglio 1800. Si indign\u00f2 per i divieti anti-giacobini, a seguito dell'attentato di Rue Saint-Nicaise fu relegato a occuparsi di funzioni amministrative a Parigi. Ha ricevuto la croce della Legion d'Onore nel 1803. Dopo una visita a Madame de Sta\u00ebl a Chaumont-sur-Loire, attraverso la quale sollev\u00f2 i sospetti di Napoleone, fu inviato nel Regno d'Italia nel 1810; passando per Yverdon, conobbe il pedagogista svizzero Johann Heinrich Pestalozzi.\nNel 1813. Jullien \u00e8 stato incarcerato a causa della sua opposizione all'Impero. Liberato durante la Restaurazione borbonica, pubblic\u00f2 numerose riviste di opposizione tra il 1815 e il 1817, diventando noto nel processo come pedagogo. Corrisponde regolarmente con Pestalozzi, al quale invi\u00f2 i suoi primi tre figli, a Yverdon, e divenne promotore del Sistema educativo fondato sul mutuo insegnamento . Nel 1819 fond\u00f2 \"Revue encyclop\u00e9dique\".\nJullien mor\u00ec a Parigi nel 1848.\nMatrimonio e famiglia.\nNel 1801 Jullien spos\u00f2 Sophie-Juvence Nioche (morta nel 1832); ebbero sei figli.\nIl pi\u00f9 anziano dei sei, Pierre-Adolphe (nato ad Amiens, il 13 febbraio 1803 - morto nel 1873), ingegnere, fu nominato nel 1838 Ingegnere-capo per le strade e i ponti; in questa veste ha supervisionato la costruzione della ferrovia Parigi- Lione.\nSempre tra i sei, la loro figlia Antoinette-St\u00e9phanie ha sposato il drammaturgo Lockroy ed era la madre di \u00c9douard Lockroy."}
{"id": "8808241", "revid": "158913", "url": "https://it.wikipedia.org/wiki?curid=8808241", "title": "Maria e Giuseppe - Una storia d'amore", "text": "Maria e Giuseppe - Una storia d'amore (\"Mary and Joseph: A Story of Faith\") \u00e8 un film per la televisione del 1979 diretto da Eric Till.\nLa pellicola, con Blanche Baker nel ruolo della Vergine Maria e Jeff East in quello di Giuseppe, suo sposo, narra in maniera romanzata gli eventi relativi al concepimento e alla nascita di Ges\u00f9."}
{"id": "8808258", "revid": "1714743", "url": "https://it.wikipedia.org/wiki?curid=8808258", "title": "Alberto II di Brunswick-L\u00fcneburg", "text": "Biografia.\nSecondo figlio di Alberto I di Brunswick-L\u00fcneburg e di sua moglie Alessia del Monferrato. Alberto era ancora molto giovane quando, nel 1279, suo padre venne a mancare. Rimase inizialmente sotto la tutela di suo zio Corrado, principe-vescovo di Verden, e poi di suo fratello maggiore Enrico. Nel 1286 il Principato di Wolfenb\u00fcttel fu diviso tra i tre figli di Alberto I. Alberto II ricevette le aree intorno a Gottinga, Minden, Northeim, Calenberg e Hannover. Scegliendo Gottinga come sua residenza, il suo principato assunse il medesimo nome. Nel 1292, la morte senza figli di Guglielmo, il fratello minore, scaten\u00f2 una lotta di successione tra Alberto ed Enrico, che cercarono di impossessarsi del principato del fratello defunto, che consisteva in ristretti territori intorno a Brunswick e Wolfenb\u00fcttel. Alla fine Alberto ebbe la meglio, riacquisendo il titolo di Principe di Wolfenb\u00fcttel e mantenendolo fino alla sua morte, il 22 settembre 1318.\nMatrimonio e discendenza.\nNel 1284 Alberto spos\u00f2 Rixa, figlia di Enrico I di Werle e di Rikissa Birgersdotter di Svezia."}
{"id": "8808265", "revid": "439868", "url": "https://it.wikipedia.org/wiki?curid=8808265", "title": "Ziv", "text": ""}
{"id": "8808268", "revid": "130040", "url": "https://it.wikipedia.org/wiki?curid=8808268", "title": "Raimondo Folch III de Cardona", "text": "Origine.\nRaimondo Folco, secondo il \"Diplomatari de la vila de Cardona, anys 966-1276\" (non consultato), era il figlio del Visconte di Cardona, Raimondo Folco II e di sua moglie, Guglielma, di cui non si conoscono gli ascendenti.\n&lt;br&gt;Raimondo Folco II, secondo il documento n\u00b0 153 del \"Diplomatari de la vila de Cardona, anys 966-1276\" (non consultato), era il figlio secondogenito del secondo Visconte di Cardona, Bernardo Amato e di Almodis di Barcelona, che, secondo le \"Europ\u00e4ische Stammtafeln\", vol II, 69 (non consultate), era la figlia del conte di Barcellona, Gerona, Osona e Carcassonne, Raimondo Berengario II e della moglie, Matilde d'Altavilla.\nBiografia.\nDi Raimondo Folco si hanno poche notizie.\nNel 1131, sua nonna, Almodis di Barcelona (\"Adalmudis vicecomitissa\"), fece testamento, indicando come esecutore testamentario il marito (suo nonno), Bernardo Amato (\"dompminum Bernardum vicecomitem virum meum\") e i due figli maggiori, suo zio, Guglielmo e suo padre, Raimondo Folco (\"filios meos Guillelmum et Raimundum\") in cui destin\u00f2 diversi lasciti a monasteri e abbazie, come da documento n\u00b0 429 della \"Colecci\u00f3n diplom\u00e1tica de Sant Pere de Casserres. Volumen I\" (non consultato), e probabilmente in quell'anno mor\u00ec.\n&lt;br&gt;Suo zio, Guglielmo, il figlio primogenito, non compare pi\u00f9 citato in alcun documento, per cui si presume che, in quel periodo, mor\u00ec, e suo padre, Raimondo Folco divenne l'erede della viscontea.\nSuo nonno, Bernardo Amato, nel 1135, compare citato come testimone (\"Bernardus vicecomes\") nel documento n\u00b0 163 del \"Diplomatari de la vila de Cardona, anys 966-1276\" (non consultato), e dopo, Bernardo Amato non fu pi\u00f9 citato in alcun documento; si presume che sia morto in quell'anno e suo padre, Raimondo Folco gli succedette come Raimondo Folco II. \nDi Raimondo Folco II non si conosce la data esatta della morte; mor\u00ec, nel 1151 o prima, perch\u00e9 in quella data, il 17 maggio, secondo il documento n\u00b0 184 del \"Diplomatari de la vila de Cardona, anys 966-1276\" (non consultato), fu fatta una donazione, senza lui, alla chiesa di San Vincenzo di Cardona da sua madre Guglielma, da Raimondo Folco e dai prozii, Raimondo Folco e Guglielmo (\"Guillelma comitissa Cardonensis et filius meus Raimundus, et Raimundus de Cardona et Guillelmus fratres\") e dopo quella data non compare pi\u00f9 in alcun documento.\n&lt;br&gt;Raimondo Folco gli succedette come Raimondo Folco III.\n&lt;br&gt;In quello stesso anno i prozii, Raimondo Folco e Guglielmo (\"Raimundus de Cardona et Guillelmus de Cardona fratres\"), fecero testamento, lasciando come unico erede Raimondo Folco III (\"Raimundi Fulchoni cosanguineo nostro)\"; il testamento \u00e8 riportato nel documento n\u00b0 456 della \"Colecci\u00f3n diplom\u00e1tica de Sant Pere de Casserres. Volumen I\" (non consultato).\nDi Raimondo Folco non si conosce la data esatta della morte; si presume sia morto verso il 1176, in quanto nel documento n\u00b0 225 del \"Diplomatari de la vila de Cardona, anys 966-1276\", datato 1176 o 1177 (non consultato), suo figlio, Guglielmo fece atto di devozione alla chiesa di San Vincenzo di Cardona, citando le anime dei suoi genitori.\n&lt;br&gt;Gli succedette il figlio, come Guglielmo I.\nMatrimonio e discendenza.\nRaimondo Folco III, come ci viene confermato dalla \"Historia de los condes de Urgel, Tomo I\", aveva sposato Isabella Sibilla di Urgell ( \u2020 prima del 1177), che sempre secondo la \"Historia de los condes de Urgel, Tomo I\", era figlia del conte di Urgell, Ermengol VI e della sua prima moglie, Arsenda de Cabrera ( \u2020 prima del 1135), figlia del signore di Cabrera e visconte di Gerona, Guerau II de Cabrera e della sua prima moglie, Stefania (documento n\u00b0XXVIII a pag 151 del Carturario di Roda).\n&lt;br&gt;Raimondo Folco III da Isabella Sibilla di Urgell ebbe un solo figlio:"}
{"id": "8808275", "revid": "21880", "url": "https://it.wikipedia.org/wiki?curid=8808275", "title": "Eugeissoneae", "text": ""}
{"id": "8808286", "revid": "399", "url": "https://it.wikipedia.org/wiki?curid=8808286", "title": "Amstel (metropolitana di Amsterdam)", "text": ""}
{"id": "8808289", "revid": "729019", "url": "https://it.wikipedia.org/wiki?curid=8808289", "title": "Waterlooplein (metropolitana di Amsterdam)", "text": "La stazione di Waterlooplein \u00e8 una stazione della metropolitana di Amsterdam, servita dalle linee 51, 53 e 54 che condividono gli stessi binari.\nPrende il nome dal Waterlooplein, la piazza sotto cui si trova.\nStoria.\nLa stazione entr\u00f2 in servizio l'11 ottobre 1980, con il prolungamento della metropolitana dall'allora capolinea di Weesperplein alla stazione centrale.\nCaratteristiche.\nSi tratta di una stazione sotterranea con due binari serviti da una banchina ad isola."}
{"id": "8808298", "revid": "254059", "url": "https://it.wikipedia.org/wiki?curid=8808298", "title": "Corradi (pittori)", "text": "I Corradi furono una famiglia di pittori di origine cremonese, attivi a Mantova nell'ultima met\u00e0 del Quattrocento e agli inizi del Cinquecento."}
{"id": "8808301", "revid": "729019", "url": "https://it.wikipedia.org/wiki?curid=8808301", "title": "Weesperplein (metropolitana di Amsterdam)", "text": "La stazione di Weesperplein \u00e8 una stazione della metropolitana di Amsterdam, servita dalle linee 51, 53 e 54 che condividono gli stessi binari.\nPrende il nome dal Weesperplein, la piazza sotto cui si trova.\nStoria.\nLa stazione entr\u00f2 in servizio il 16 ottobre 1977, come capolinea provvisorio della prima tratta della metropolitana di Amsterdam (Weesperplein-Gaasperplas; rimase capolinea fino all'11 ottobre 1980, data in cui la linea fu prolungata fino alla stazione centrale.\nCaratteristiche.\nSi tratta di una stazione sotterranea con due binari serviti da una banchina ad isola."}
{"id": "8808306", "revid": "228587", "url": "https://it.wikipedia.org/wiki?curid=8808306", "title": "Dominante", "text": ""}
{"id": "8808308", "revid": "47767", "url": "https://it.wikipedia.org/wiki?curid=8808308", "title": "Arcivescovo di Sydney", "text": ""}
{"id": "8808309", "revid": "767487", "url": "https://it.wikipedia.org/wiki?curid=8808309", "title": "Metti... che ti rompo il muso", "text": "Metti... che ti rompo il muso \u00e8 un film del 1973 diretto da Giuseppe Vari.\nTrama.\nIl playboy italo-americano Rocky Salerno \u00e8 un ladro internazionale, seguito passo passo da un ispettore dell'FBI, che riesce a trattenere un \"bottino\" \"rivendicato\" anche da un boss internazionale appartenente alla mafia siciliana. Ricatti, estorsioni, avventure e situazioni da far rizzare i capelli fanno da sfondo a questa storia."}
{"id": "8808314", "revid": "438678", "url": "https://it.wikipedia.org/wiki?curid=8808314", "title": "Sandra Frizzera", "text": "Biografia.\nSandra Frizzera nasce a Romagnano, un piccolo borgo al limitare di Trento, nel 1924, da una famiglia contadina. Primogenita di sei fratelli, viene allevata secondo i valori e gli usi dell'epoca, aiutando i genitori in casa e con i fratelli. Un suo componimento scolastico le valse un premio nazionale che le permise, ormai adolescente, di andare a Roma per frequentare un corso di scrittura presso l'Istituto dell'Editrice San Paolo di Roma.\nContemporaneamente frequentava una scuola per istitutrici della capitale, terminata la quale trovo' un impiego presso la moglie di un diplomatico italiano, l'allora console generale argentino, come governante e bambinaia. La famiglia del diplomatico fu inviata negli USA, trascorrendo prima due anni a New Orleans, successivamente si spost\u00f2 in Argentina. A Buenos Aires, Sandra conobbe un emigrato di origini trentine, Remo Frizzera che sposer\u00e0 e con il quale torner\u00e0 a Trento.\nDall'unione nascono due figli Ruben (1954-2007) e Viviana (1964-1986).\nRemo Frizzera fu fratello del conosciuto commercialista trentino Bruno Frizzera.\nRientrata in patria, Sandra scrive per alcuni giornali locali, firmandosi con il cognome del marito. Dagli anni '60, inizia anche a scrivere le prime opere di narrativa per ragazzi che la rendono da subito popolare fra insegnanti e scolaresche. Durante una vacanza con la famiglia, nel 1972, scopre e racconta per la prima volta ai trentini la vicenda di Stivor, villaggio bosniaco fondato alla fine del XIX secolo da una colonia di trentini emigrati dalla Valsugana, luogo dove dopo pi\u00f9 di cento anni il ricordo e il dialetto della terra di origine degli antenati era mantenuto. Su questo argomento scriver\u00e0 uno dei suoi libri e articoli.\nLa produzione letteraria di questa scrittrice, rivolta in gran parte all'infanzia, \u00e8 imperniata sull'amore per la citt\u00e0 natale, per il Trentino e l'ambiente naturale della sua terra, montagna, paesi e gente; le narrazioni tendono a riportare la cultura e le tradizioni della popolazione locale e non manca mai l'attenzione ai bisognosi e alla semplicit\u00e0 degli usi e costumi. \nA Trento, Sandra \u00e8 impegnata in politica con la Democrazia Cristiana e diventa consigliere comunale pur non smettendo mai di scrivere: \u00e8 sempre pi\u00f9 conosciuta infatti a livello locale come autrice, piuttosto nota ed affermata. Collabora con il Forum trentino per la Pace. \u00c8 inoltre membro dell'Accademia Medicea di Firenze, dell'Accademia roveretana degli Agiati e della commissione Cultura della Provincia. Si interessa alle problematiche sociali della citt\u00e0, collabora con il Centro Italiano Reinserimento Sociale e si spende per il miglioramento delle condizioni di detenzione delle donne nel carcere di Trento.\nNel maggio 2004 riceve come omaggio della sua terra il riconoscimento \u00abAquila ardente di San Venceslao\u00bb, Sigillo della citt\u00e0 di Trento."}
{"id": "8808315", "revid": "287204", "url": "https://it.wikipedia.org/wiki?curid=8808315", "title": "Daag", "text": ""}
{"id": "8808319", "revid": "125211518", "url": "https://it.wikipedia.org/wiki?curid=8808319", "title": "Ottone di Brunswick-L\u00fcneburg (1292-1344)", "text": "Biografia.\nOttone era il figlio primogenito di Alberto II di Brunswick-L\u00fcneburg, principe di Wolfenb\u00fcttel e Gottinga, e di sua moglie Rixa di Werle. Ottone e i suoi fratelli Magnus ed Ernesto succedettero al padre dopo la sua morte nel 1318. Poich\u00e9 Magnus ed Ernesto erano ancora fanciulli, il solo Ottone deteneva il potere, fungendo da tutore dei fratelli minori. Nel 1323, sposandosi con Agnese di Brandeburgo, ricevette in dote Altmark dalla Marca di Brandenburgo. Nel 1343, per\u00f2, divette venderla, non essendo riuscito ad assumerne il pieno controllo.\nOttone mor\u00ec nel 1344 a Gottinga e gli succedettero i suoi fratelli.\nMatrimonio.\nOttone spos\u00f2 in prime nozze Jutta d'Assia (... - 1317), figlia di Enrico I d'Assia. Ebbe una figlia:\nNel 1319 spos\u00f2 in seconde nozze Agnese di Brandenurgo (1297\u20131334), figlia di Ermanno di Brandenburgo-Salzwedel. Non ebbe discendenza."}
{"id": "8808323", "revid": "122375664", "url": "https://it.wikipedia.org/wiki?curid=8808323", "title": "Episodi di Snowpiercer (seconda stagione)", "text": "La seconda stagione della serie televisiva Snowpiercer \u00e8 andata in onda negli Stati Uniti sul canale TNT, dal 25 gennaio al 29 marzo 2021.\nA livello internazionale la stagione \u00e8 stata pubblicata sulla piattaforma di streaming Netflix dal 26 gennaio al 30 marzo 2021.\nL'epoca di due motori.\nTrama.\nSotto la neve, Melanie riesce a staccare l'uplink creato da Wilford tra la \"Big Alice\" e lo \"Snowpiercer\": quest'ultimo, carente di risorse per ripartire, \u00e8 costretto a dare rifornimenti all'equipaggio della \"Big Alice\" in modo da far ripartire entrambi i treni ed evitare un crollo della temperatura all'interno dello \"Snowpiercer\". Melanie, dopo aver raccolto un campione di neve, riesce a risalire a bordo della \"Big Alice\", diventando prigioniera di Wilford, che vorrebbe una resa da parte sua.\nNel frattempo, il clima all'interno dello \"Snowpiercer\" \u00e8 incerto: Layton decide, con riluttanza, di rimettere in vigore la legge marziale fino a quando la situazione non si sar\u00e0 calmata. Pike, con uno stratagemma, riesce a far aprire il collegamento tra i due treni, e i ribelli dello \"Snowpiercer\" riescono a far breccia all'interno di \"Big Alice\", uccidendo alcune persone e prendendo in ostaggio Kevin, responsabile dell'ospitalit\u00e0, prima di venire respinti. Egli sostiene che Wilford sia capace di \u00abfar ripartire tutto\u00bb anche se l'intera popolazione dovesse morire. Quando Wilford viene a conoscenza dell'accaduto, decide di staccare definitivamente il collegamento tra i treni, lasciando morire di ipotermia la popolazione dello \"Snowpiercer\". Tuttavia, al momento del distacco, scoppia la bomba che Melanie aveva piazzato sul meccanismo di collegamento, facendo s\u00ec che i treni rimangano connessi definitivamente. Alexandra, colpita dalla scaltrezza della madre, aspetta l'ordine di Wilford per far ripartire il treno."}
{"id": "8808324", "revid": "767487", "url": "https://it.wikipedia.org/wiki?curid=8808324", "title": "Daag (film 1952)", "text": "Daag \u00e8 un film indiano del 1952 diretto e prodotto da Amiya Chakravarty."}
{"id": "8808344", "revid": "6923", "url": "https://it.wikipedia.org/wiki?curid=8808344", "title": "Silvio Boni", "text": ""}
{"id": "8808347", "revid": "125075863", "url": "https://it.wikipedia.org/wiki?curid=8808347", "title": "Maria Domenica Lazzeri", "text": "Biografia.\nMaria Domenica Lazzeri era la pi\u00f9 giovane dei cinque figli di Bortolo Lazzeri, di professione mugnaio, e di sua moglie Margherita; l'infanzia e l'adolescenza trascorsero in maniera non dissimile da quelle dei suoi coetanei in Val di Fiemme, frequentando la scuola nel paese e cominciando a lavorare da adolescente. Le agiografie riportano che fosse profondamente credente, e che amasse particolarmente leggere testi religiosi di varia natura. Secondo quanto riportato da un suo confessore, ad un certo punto, alla fanciulla sarebbe apparsa la Madonna, che le avrebbe chiesto \"Vuoi tu godere le insanguinate piaghe di Ges\u00f9?\", domanda alla quale Maria Domenica aveva risposto: \"Se ne sono degna e se lo merito, sia fatta la tua volont\u00e0\". Dopo quell'incontro la sua salute peggior\u00f2 rapidamente a seguito di una specie di influenza, e ben presto la giovane si ritrov\u00f2 costretta a letto afflita da gravi dolori, condizione nella quale rimase per quattordici anni, fino alla morte avvenuta in odore di santit\u00e0 nel 1848. \nI resoconti dell'epoca affermano che, nel periodo della convalescenza, Maria Domenica Lazzeri avrebbe dato prova di capacit\u00e0 soprannaturali di vario genere: in primis, dal 1834, le sarebbero comparse delle stimmate sulla fronte, sui piedi, sulle mani e sul costato, che sanguinavano ogni venerd\u00ec. Oltre a questo, la giovane sarebbe anche stata dotata di ubiquit\u00e0, telepatia, preveggenza, xenoglossia, e in grado di sentire ci\u00f2 che veniva detto altrove; non ultimo, non avrebbe assunto alcun cibo o bevanda al di fuori dell'eucaristia, che le veniva amministrata una volta a settimana (o al mese). \nLe testimonianze dell'epoca affermano generalmente che Maria Domenica vivesse in casa solo con l'anziana madre (il padre era morto gi\u00e0 nel 1828 per una polmonite, anche se la data \u00e8 contestata); l'abitazione era comunque frequentata anche da altri parenti, oltre che da una domestica. La sua storia raggiunse una fama eccezionale all'epoca, travalicando i confini italiani e venendo discussa in tutta Europa; al suo capezzale giunsero sia medici e dottori (furono pubblicate e discusse, sulla sua condizione, varie relazioni), sia autorit\u00e0 religiose. Tra i nomi celebri sono da ricordare Beda Weber, Anatole de S\u00e9gur, Joseph Streiter, Edmond de Cazal\u00e8s, Antonio Rosmini e John Bede Polding (arcivescovo di Sydney). Ai visitatori, Maria Domenica Lazzeri era solita donare delle immagini votive che teneva in un baule nella sua stanza.\nCulto.\nLa Chiesa cattolica riconosce Maria Domenica Lazzeri come Serva di Dio; il 4 aprile 1995, l'allora vescovo di Trento Giovanni Maria Sartori apr\u00ec il processo di beatificazione. Dal 1973 \u00e8 stata installata una targa sulla sua casa natale a Capriana, e nel cimitero del paese \u00e8 presente un piccolo tempietto con la sua tomba; il mulino della sua famiglia, situato nella valle del Rio Bianco, \u00e8 stato ristrutturato nel 1989 e trasformato in un museo dedicato in parte alla figura della beata Meneghina, in parte all'attivit\u00e0 lavorativa legata ai mulini ad acqua."}
{"id": "8808350", "revid": "47767", "url": "https://it.wikipedia.org/wiki?curid=8808350", "title": "Domenica Lazzeri", "text": ""}
{"id": "8808351", "revid": "47767", "url": "https://it.wikipedia.org/wiki?curid=8808351", "title": "Addolorata di Capriana", "text": ""}
{"id": "8808352", "revid": "47767", "url": "https://it.wikipedia.org/wiki?curid=8808352", "title": "Beata Meneghina", "text": ""}
{"id": "8808354", "revid": "767487", "url": "https://it.wikipedia.org/wiki?curid=8808354", "title": "Pink (film 2016 Chowdhury)", "text": "Pink \u00e8 un film del 2016 diretto da Aniruddha Roy Chowdhury.\nRemake.\nIl film \u00e8 stato oggetto di un remake di un film in lingua tamil nel 2019 ovvero \"Nerkonda Paarvai\", diretto da H. Vinoth."}
{"id": "8808357", "revid": "965985", "url": "https://it.wikipedia.org/wiki?curid=8808357", "title": "Sultan (film)", "text": ""}
{"id": "8808361", "revid": "767487", "url": "https://it.wikipedia.org/wiki?curid=8808361", "title": "Sultan (film 2016)", "text": "Sultan \u00e8 un film del 2016 diretto da Ali Abbas Zafar."}
{"id": "8808363", "revid": "125716109", "url": "https://it.wikipedia.org/wiki?curid=8808363", "title": "Roberto Valbuzzi", "text": " \nBiografia.\nFiglio di ristoratori di Malnate, Roberto cresce nella fattoria dei nonni a Mornago. Frequenta l'istituto alberghiero De Filippi per poi iscriversi all facolt\u00e0 di Scienze tecnologiche e alimentari presso l'Universit\u00e0 di Milano. Durante gli studi si intervallano diverse esperienze lavorative in Italia e all'estero come cuoco, per poi dedicarsi all'attivit\u00e0 di famiglia, nel ristorante di propriet\u00e0 dei genitori; parallelamente, dal 2011, inizia a lavorare in televisione.\nCarriera televisiva.\nNel 2011 viene contattato da Gambero Rosso Channel per partecipare come cuoco all'interno della trasmissione televisiva \"Una cucina per due: Nord VS Sud\" in cui Roberto e un altro cuoco si confrontano sulle tradizioni culinarie del nord e sud Italia. Sempre con Gambero Rosso \u00e8 protagonista di un altro programma, \"Il Bello del Gruy\u00e9re,\" mentre nel 2012 partecipa a \"30x30\" e \"Maille: senape che passione\". Nello stesso anno collabora con Vero TV per una rubrica di cucina e affianca Emanuela Folliero nel programma \"Hollyfood,\" in onda su La5. Nel 2013 conduce insieme a Michela Coppa \"Benvenuti al Nord: la Nosa cosina,\" in onda su Alice. Nel 2014 conduce per il canale Lei \"Staffetta in cucina\" mentre l'anno seguente compare in diverse puntate di \"Mezzogiorno Italiano,\" su Rai1. Nel 2016 continua la collaborazione con Alice e partecipa insieme a Veronica Maya nel programma \"Casa Alice\". Nel 2017 e 2018 diviene ospite fisso da Antonella Clerici per \"La prova del cuoco\" e affianca Samanta De Grenet per \"Le ricette di Natale - A prova di chef,\" in onda su Canale 5. Nel 2018 inizia la collaborazione con Discovery Italia, diventando uno dei tre giudici insieme a Csaba Della Zorza e Diego Thomas nella trasmissione \"Cortesie per gli ospiti\", in onda su Real Time. Nel 2019 \u00e8 protagonista del programma \"Uno Chef in Fattoria\", trasmesso su Food Network.\nVita privata.\nNel 2018 sposa Eleonora Laurito, da cui ha avuto una bambina di nome Alisea."}
{"id": "8808364", "revid": "287204", "url": "https://it.wikipedia.org/wiki?curid=8808364", "title": "303P/NEAT", "text": "303P/NEAT \u00e8 una cometa periodica appartenente alla famiglia delle comete gioviane; la cometa \u00e8 stata scoperta il 22 ottobre 2003, ma gi\u00e0 al momento dell'annuncio della scoperta erano state trovate osservazioni di prescoperta risalenti al 17 ottobre 2003: la sua riscoperta il 1\u00ba giugno 2014 ha permesso di numerarla."}
{"id": "8808366", "revid": "228587", "url": "https://it.wikipedia.org/wiki?curid=8808366", "title": "Gary Jones (calciatore)", "text": ""}
{"id": "8808375", "revid": "1463849", "url": "https://it.wikipedia.org/wiki?curid=8808375", "title": "Guillermo Morphy", "text": "Divenne segretario personale del re Alfonso XII di Spagna nel 1875. Fu una figura molto ammirata nei circoli artistici della Madrid di fine Ottocento e per il suo servizio alla Corona di Spagna. Era un amico di Isaac Alb\u00e9niz, che ha organizz\u00f2 una borsa di studio per studiare al Conservatorio Reale di Bruxelles. Fu direttore della Real Sociedad de Conciertos de Madrid al Teatro Real di Madrid fino al 1891.\nBiografia.\nNato a Madrid il 29 febbraio 1836, era di origine irlandese, figlio di Joseph Morphy. Trascorse la sua infanzia viaggiando attraverso la Francia, l'Italia e la Germania, tra gli altri Paesi, dove ebbe una formazione rinascimentale europea, diventando un amante dell'arte e della letteratura. Visse per due anni in Germania tra il 1846 e il 1848. Nel 1858 rilev\u00f2 lo studio legale di suo padre. Nel 1863 prese lezioni dal compositore Fran\u00e7ois-Joseph F\u00e9tis a Bruxelles. Al suo ritorno entr\u00f2 nel Palazzo reale di Madrid il 28 novembre 1863 come gentiluomo dell'allora Principe delle Asturie e futuro re Alfonso XII di Spagna, carica che mantenne fino alla Rivoluzione del 1868 che rovesci\u00f2 Isabella II. \nSi trasfer\u00ec in Francia per dedicarsi alla musicologia e durante la guerra franco-prussiana si rec\u00f2 a Vienna per stare con il principe Alfonso. L\u00ec compose l'opera \"Lizzie\" e altre parti orchestrali. Alla Restaurazione Borbonica, torn\u00f2 in Spagna con il sovrano, che lo nomin\u00f2 suo segretario personale il 18 gennaio 1875 e gli concesse il titolo di Conte Morphy il 3 maggio 1882. Pubblic\u00f2 diversi studi e tradusse in spagnolo una biografia di Beethoven e nel 1892 entr\u00f2 alla Real Academia de Bellas Artes de San Fernando. Fu anche direttore della Real Sociedad de Conciertos de Madrid al Teatro Real di Madrid fino al 1891.\nMorphy era anche un conoscente e benefattore di diversi musicisti di rilievo dell'epoca, come Tom\u00e1s Bret\u00f3n, Pablo Casals e Isaac Alb\u00e9niz. Il conte era un amico intimo di Alb\u00e9niz in particolare ed era molto entusiasta del suo talento, efu Morphy a procurargli una borsa di studio per formarsi al Conservatorio Reale di Bruxelles. Morphy fece anche in modo che il violinista Enrique Fern\u00e1ndez Arb\u00f3s studiasse sotto Henri Vieuxtemps a Bruxelles. Alb\u00e9niz dedic\u00f2 la sua composizione \"Siviglia\" alla moglie del conte Morphy quando debutt\u00f2 a Parigi il 24 gennaio 1886 in un'esecuzione per pianoforte.\nAlla fine del 1883 un certo numero di musicisti, guidati dal conte Morphy, condivideva le stesse preoccupazioni per quanto riguarda la rigenerazione dell'arte spagnola, riunito in una societ\u00e0 di Madrid per fondare l'Istituto filarmonico con l'obiettivo di offrire una formazione musicale allo stesso livello degli altri centri europei. Era evidente la natura rigenerativa del loro progetto educativo, rispetto agli insegnamenti del Conservatorio di Madrid. In particolare, la scuola di bel canto gestita da Napole\u00f3n Verger contribu\u00ec a migliorare il livello del canto in Spagna e a dotare i palcoscenici dell'opera di personaggi famosi, aprendo cos\u00ec la strada alla creazione del dramma lirico spagnolo.\nDal 1886 al 1895, il Conte di Morphy assunse un ruolo di primo piano come presidente della sezione di Belle Arti, si impegn\u00f2 con le attivit\u00e0 della societ\u00e0 tenendo conferenze e introducendo l'Ateneo ai suoi principi estetici, compreso il suo programma di rigenerazione e il suo nazionalismo musicale. Invit\u00f2 inoltre alcune delle pi\u00f9 importanti figure internazionali e una giovane generazione di artisti spagnoli, con l'intento di avvicinare il pubblico alla scena culturale europea. L'Ateneo visse un periodo di splendore con un nuovo impulso nella musica vocale, strumentale e da camera, e un repertorio rinnovato con opere contemporanee di compositori spagnoli e mitteleuropei."}
{"id": "8808377", "revid": "287204", "url": "https://it.wikipedia.org/wiki?curid=8808377", "title": "Lazzeri", "text": ""}
{"id": "8808381", "revid": "6923", "url": "https://it.wikipedia.org/wiki?curid=8808381", "title": "J\u00fcrgen Graf", "text": "Dall'agosto del 2000 vive insieme alla moglie in esilio, al 2021 in Russia, lavorando come traduttore.\nBiografia.\nGraf ha studiato filologia all'Universit\u00e0 di Basilea, in particolare anglistica, filologia romanza e scandinava, conseguendo la licenza nel 1979. Successivamente, lavor\u00f2 per diversi anni come docente di lingue, insegnando tedesco in una scuola di Taipei a Taiwan. Al suo ritorno a Basilea, lavor\u00f2 come interrogatore dei richiedenti asilo presso l'ufficio di accoglienza dislocato sulla nave da crociera \"Basilea\", riconvertita e ormeggiata sul Reno. Ha descritto le sue esperienze nel libro del 1990 \"La nave dei folli\" (\"Das Narrenschiff\"), per il quale \u00e8 stato accusato di xenofobia.\nAll'inizio degli anni '90, Graf si avvicin\u00f2 alle tesi del negazionismo dell'Olocausto grazie all'amico e insegnante in pensione Arthur Vogt e attraverso le opere di Serge Thion, Arthur Butz e Wilhelm St\u00e4glich. Durante gli anni '90, pubblic\u00f2 diversi lavori controversi sull'Olocausto, il suo primo fu intitolato \"L'Olocausto sotto processo: resoconti di testimoni oculari contro leggi naturali\" (\"Der Holocaust auf dem Pr\u00fcfstand: Augenzeugenberichte versus Naturgesetze\" ), molti dei successivi furono scritti in collaborazione con il negazionista dell'Olocausto italiano Carlo Mattogno. Graf distribu\u00ec il suo libro a giornalisti e parlamentari, affermandosi come un negazionista dell'Olocausto e, di conseguenza, fu rimosso dalla sua posizione di insegnante; trovando impiego in seguito in una scuola privata a Basilea, insegnando il tedesco a studenti stranieri.\nLe pubblicazioni di Graf portarono le autorit\u00e0 svizzere ad accusarlo di violazione delle leggi svizzere contro il razzismo: fu processato da un tribunale svizzero nel luglio 1998 congiuntamente al suo editore dell'epoca, Gerhard F\u00f6rster, ricevendo una condanna ad una multa considerevole e a 15 mesi di reclusione. In attesa del suo appello, fugg\u00ec dal Paese viaggiando attraverso Polonia, Russia, Ucraina e Turchia, per finire in Iran, dove un gruppo di negazionisti locali lo accolse a Teheran. Successivamente, si \u00e8 trasferito a Mosca, in Russia, dove ha incontrato e sposato una donna bielorussa nel 2001 e dove, al 2021, vive e lavora come traduttore."}
{"id": "8808391", "revid": "86341", "url": "https://it.wikipedia.org/wiki?curid=8808391", "title": "La caserma", "text": "La caserma \u00e8 un programma televisivo italiano di genere docu-reality la cui prima edizione \u00e8 andata in onda dal 27 gennaio al 10 marzo 2021 in prima serata su Rai 2. Il programma \u00e8 basato sul format britannico di ITV \"Lads' Army\", e vede la partecipazione dell'attore Simone Montedoro come voce narrante. \u00c8 replicato su Rai Gulp.\nIl programma.\nI protagonisti del programma (le reclute) sono un gruppo di ragazzi e ragazze con et\u00e0 compresa tra i 18 e i 23 anni, provenienti da tutta Italia, appartenenti alla cosiddetta Generazione Z che non ha mai vissuto in un mondo senza Internet e social media, che dovranno vivere per un mese all'interno di una struttura adibita a caserma militare a Levico Terme (TN), adattandosi ad un rigido percorso di formazione militare rispettando le regole imposte da cinque istruttori professionisti. Nel corso delle puntate, le reclute dovranno affrontare duri addestramenti, percorsi ginnici, corse zavorrate, camouflage, escursioni in esterna, arrampicate e traversate, con l'obiettivo di imparare a credere nel gruppo e nell\u2019amicizia. Nonostante i bassi ascolti nella prima, nel settembre 2021 viene annunciata la seconda edizione che si svolger\u00e0 a Vinadio (CN) e andr\u00e0 in onda su Rai 2 dal 3 maggio 2022."}
{"id": "8808392", "revid": "1305887", "url": "https://it.wikipedia.org/wiki?curid=8808392", "title": "Emanuelle nera n\u00b0 2", "text": ""}
{"id": "8808396", "revid": "1318658", "url": "https://it.wikipedia.org/wiki?curid=8808396", "title": "Cappella dei Tre Re", "text": "La cappella dei Tre Re \u00e8 una cappella del XIII secolo sita a Ivrea in Piemonte.\nStoria.\nLa cappella, fu edificata attorno al 1220: la tradizione vuole che sia stato san Francesco a suggerirne la costruzione per ottenere la protezione dalla grandine.\nDescrizione.\nLa cappella sorge in cima alla collina dioritica del santuario di Monte Stella, dal qual \u00e8 raggiungibile tramite un breve sentiero ciottolato.\nLa cappella \u00e8 meta del pellegrinaggio che si svolge nel giorno dell'Epifania e che, per antica deliberazione pontificia, vale ai fedeli una indulgenza plenaria. L'antico rito della processione e della offerta dei ceri alla cappella, \u00e8 stato, in tempi recenti, incorporato nelle celebrazioni dello storico carnevale di Ivrea, che ogni anno ha il suo avvio proprio nella giornata dell'Epifania.\nL'edificio, dalla architettura romanica estremamente sobria, si caratterizza soprattutto per la presenza di un'abside semicilindrica. Anche l'interno della cappella \u00e8 alquanto spoglio. Sin verso il 1980, sull'altare della cappella era posto un presepe composto da cinque statue lignee (opera databile verso l'ultimo quarto del XV secolo, eseguita da un ignoto scultore, il cosiddetto Maestro dell'Adorazione dei Magi di Ivrea) collocate in una sorta di \"teatrino sacro\" dal fondale dipinto, ad ampliare prospetticamente la scena dei Magi. Ora il presepe \u00e8 conservato presso il \"Museo Civico Garda\".\nAffresco di scuola spanzottiana.\nAl di sotto dello scialbo che ricopre le pareti della cappella \u00e8 recentemente affiorato un pregevole affresco, anch'esso databile verso la fine del XV secolo (ca 1480) raffigurante una \"Adorazione del Bambino\" con ai due lati le figure di san Rocco e di san Sebastiano (omaggio probabile allo scampato pericolo della peste scoppiata in quegli anni); affresco che, per molti elementi stilistici, richiama la lezione artistica di Martino Spanzotti.\nIl restauro ultimato nel 2004 ha consentito di restituire al pregevole affresco i suoi colori originali e di mettere in evidenza la cura con la quale furono dipinti i volti di Maria e di Giuseppe.\nSi tratta dunque di un'opera pressoch\u00e9 coeva all'avvio al grande ciclo di affreschi realizzati dallo Spanzotti nella chiesa di San Bernardino ad Ivrea, eseguito da un maestro di notevole valore artistico, capace di realizzare, come hanno mostrato le analisi condotte nel corso del restauro l'intera opera in una sola giornata. Tutto questo aveva affrettatamente fatto pensare che l'autore potesse essere lo stesso Spanzotti, sia pur con l'intervento di aiuti per le parti visibilmente meno curate.\nLa pi\u00f9 recente analisi critica dell'affresco ha portato a ritenerlo opera di un valente pittore, attivo tra Canavese e Valle d'Aosta, che si ispira con evidenza allo Spanzotti (e in particolarmente alla \"Adorazione del Bambino e Santi Vescovi\" di Rivarolo Canavese) e che, per alcuni versi, pare non immemore della lezione aostana di Antoine de Lonhy."}
{"id": "8808402", "revid": "118263978", "url": "https://it.wikipedia.org/wiki?curid=8808402", "title": "Colleatterrato", "text": ""}
{"id": "8808415", "revid": "2114358", "url": "https://it.wikipedia.org/wiki?curid=8808415", "title": "Abul Kasim", "text": "Abul Kasim \u00e8 una montagna nell'Etiopia sud-orientale.\nDescrizione.\nSituata nella zona di Arsi nella regione di Oromia, questa montagna ha un'altitudine di 2.573 metri sul livello del mare. \u00c8 il punto pi\u00f9 alto del woreda di Seru.\nSebbene questa montagna abbia una grande importanza per la tradizione culturale e religiosa degli Oromo, in quanto dimora dell'Abba Muda, \u00e8 anche importante come luogo della tomba di un discendente del santo musulmano Sheikh Hussein, ed in quanto tale \u00e8 oggetto di un pellegrinaggio annuale."}
{"id": "8808418", "revid": "8660", "url": "https://it.wikipedia.org/wiki?curid=8808418", "title": "BAFL Development League 2020", "text": "La BAFL Development League 2020 \u00e8 stata il campionato di football americano di terzo livello, organizzato dalla BAFL.\nI Soumagne Raptors si sono ritirati dal torneo.\nIl 12 marzo con un comunicato sulla pagina Facebook della BAFL \u00e8 stata annunciata la sospensione del campionato a causa della pandemia di COVID-19 del 2019-2021.\nIl 3 agosto la stagione 2020 \u00e8 stata ufficialmente annullata.\nStagione regolare.\nClassifica.\nLa classifica della regular season \u00e8 la seguente:"}
{"id": "8808429", "revid": "199745", "url": "https://it.wikipedia.org/wiki?curid=8808429", "title": "Achnopogon", "text": "Achnopogon \u00e8 un genere di piante angiosperme eudicotiledoni della famiglia delle Asteraceae.\nDescrizione.\nLe specie di questa voce sono piante perenni con portamenti arbustivi o piccolo-arborei.\nLe foglie sono raggruppate molto densamente con disposizione a spirale o rosulata e in genere sono coriacee. La forma delle lamine \u00e8 intera con contorno pi\u00f9 o meno ellittico, oblanceolato o obovato. Le stipole sono assenti.\nLe infiorescenze sono composte da capolini omogami, discoidi, solitari, ascellari o terminali. I capolini sono formati da un involucro a forma strettamente cilindrica composto da brattee (o squame) all'interno delle quali un ricettacolo fa da base ai fiori (da 2 a 6). Le brattee disposte su 4 serie in modo embricato sono di vario tipo con forme da ovate a lanceolate. Il ricettacolo \u00e8 ridotto ed \u00e8 nudo (senza pagliette).\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, zigomorfi e fertili. In genere i fiori centrali sono bisessuali e tubulosi; quelli periferici sono ligulati e sterili.\nI frutti sono degli acheni con pappo. La forma dell'achenio \u00e8 cilindrico a 10 coste con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme anulari o brevemente cilindriche. I pappi, formati da 3 - 5 serie di setole capillari o barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio. L'endosperma \u00e8 del tipo cellulare.\nDistribuzione e habitat.\nLe due specie di questo genere si trovano entrambe in Venezuele.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Achnopogon\" appartiene alla trib\u00f9 Stifftieae della sottofamiglia Stifftioideae. Nell'ambito della trib\u00f9 questo genere appartiene al clade denominato \"Gongylolepis Clade\" formato dai seguenti generi: \"Achnopogon\", \"Duidaea\", \"Eurydochus\", \"Glossarion\", \"Gongylolepis\", \"Neblinaea\", \"Quelchia\" e \"Salcedoa\". Il \"Gongylolepis Clade\" insieme al \"Hyaloseris Clade\" formano un \"gruppo fratello\" e rappresentano il \"core\" della trib\u00f9.\nElenco delle specie.\nQuesto genere comprende 2 specie:"}
{"id": "8808430", "revid": "1318658", "url": "https://it.wikipedia.org/wiki?curid=8808430", "title": "Abuna Yosef", "text": "Abuna Yosef (amarico: \u12a0\u1261\u1290 \u12ee\u1234\u134d) \u00e8 una montagna dell'Etiopia.\nDescrizione.\nAbuna Yosef \u00e8 un importante rilievo nel massiccio di Lasta, alto 4.260 metri, che ne fa la sesta montagna pi\u00f9 alta in Etiopia e la diciannovesima pi\u00f9 alta dell'Africa. Si trova nella zona di Semien Wollo della regione degli Amara.\nUn punto di notevole interesse su questa montagna \u00e8 la \"Chiesa di Gennete Maryam\", una chiesa monolitica rupestre, che secondo la tradizione \u00e8 stata scavata durante il regno di Yekuno Amlak.\nNotevoli sono anche le quattro chiese costruite all'interno di grotte nella montagna. La pi\u00f9 antica e famosa \u00e8 la \"chiesa di Yemrehana Krestos\", costruita dall'omonimo re della Dinastia Zagu\u00e8. Le altre tre chiese sono \"Emakina Medhane Alem\", probabilmente costruita sempre dal re Yekuno Amlak alla fine del XIII secolo, \"Lidetta Maryam\" e \"Zammadu Maryam\" (probabilmente del XV secolo).\nLa citt\u00e0 di Lalibela, famosa per le sue chiese monolitiche protette dall'UNESCO, sorge ai piedi della montagna."}
{"id": "8808431", "revid": "1305772", "url": "https://it.wikipedia.org/wiki?curid=8808431", "title": "Michelangiolo", "text": "Michelangiolo \u00e8 una dizione alternativa del nome Michelangelo. \u00c8 possibile ritrovare nelle fonti questo nome attribuito a molti personaggi storici, fra i quali"}
{"id": "8808438", "revid": "1543377", "url": "https://it.wikipedia.org/wiki?curid=8808438", "title": "Chicken fried steak", "text": "La chicken fried steak o country-fried steak \u00e8 un piatto tradizionale degli Stati Uniti meridionali.\nStoria.\nBench\u00e9 sia un piatto di origini incerte, molte fonti attribuiscono l'invenzione della \"chicken fried steak\" agli immigrati tedeschi e austriaci che, una volta giunti in Texas, idearono una variante della \"Wiener Schnitzel\" sostituendo la carne di maiale con quella di pollo. Il capoluogo della contea di Dawson Lamesa, che si trova nelle South Plains del Texas, rivendica le origini della \"chicken fried steak\" e tiene un festival annuale dedicato ad essa.\nNell'edizione del 1838 del \"Virginia Housewife\" di Mary Randolph \u00e8 contenuta una delle prime ricette con carne di vitello fritta pubblicate negli USA, ed \u00e8 una preparazione che ha molti elementi in comune con la \"chicken fried steak\". A partire dalla fine dell'Ottocento, vennero pubblicati i metodi per preparare la bistecca di pollo impanata in molti tomi di cucina regionale. L'\"Oxford English Dictionary\" asserisce che il termine \"chicken fried steak\" fu gi\u00e0 usato nella pubblicit\u00e0 di un ristorante presente sulla \"Gazette\" di Colorado Springs del 19 giugno 1914.\nIn un libro di cucina americana del 1943 appare una ricetta per preparare la \"Wiener Schnitzel\" con la salsa \"gravy\", un ingrediente anche presente nella \"chicken fried steak\".\nDal 1988 la bistecca fritta di pollo \u00e8 riconosciuta fra i piatti tipici dell'Oklahoma.\nNel Midwest, \u00e8 di uso comune servire l'alimento a colazione con pane tostato e patate fritte.\nCaratteristiche e preparazione.\nLa \"chicken fried steak\" \u00e8 un piatto a base di carne di pollo che, dopo essere impanata e fritta, viene condita con salsa \"gravy\" di manzo e cipolle e servita con pur\u00e8, verdure, \"Texas toast\" o \"biscuit\". Nel Texas e negli stati circostanti, la bistecca di pollo viene fritta in uno spesso strato di olio in una padella e servita con la tradizionale salsa a base di latte e pepe.\nVarianti.\nFra i piatti simili alla \"chicken fried steak\" vi sono, oltre alla sopracitata \"Wiener Schnitzel\", la cotoletta alla milanese italiana a base di manzo e i \"collops\" scozzesi.\nNell'Idaho viene preparato un piatto conosciuto come \"finger steak\" o \"steak finger\", dove la carne di pollo impanata viene tagliata a strisce e consumata con uova, patatine fritte e salsa \"gravy\".\nLa \"chicken fried steak\" funge a volte da farcia per i panini assieme alla salsa alla panna (\"chicken fried steak sandwich\")."}
{"id": "8808442", "revid": "1458600", "url": "https://it.wikipedia.org/wiki?curid=8808442", "title": "Masih Alinejad", "text": "Il nome formale sarebbe Masoumeh Alinejad ma \u00e8 conosciuta con il suo primo nome \"Masih\". Fu arrestata nel 1994 per aver prodotto volantini critici nei confronti del governo.\nAlinejad si \u00e8 laureata nel 2011 in Comunicazione, Media e Cultura presso la Oxford Brookes University.\nNel 2015, il Summit di Ginevra per i diritti umani e la democrazia, le ha conferito il Women's Rights Award per \"aver dato voce a chi non ha voce e risvegliato la coscienza dell'umanit\u00e0 per sostenere la lotta delle donne iraniane per i diritti umani fondamentali, la libert\u00e0 e uguaglianza\". \nAlinejad ha detto che non \u00e8 contraria all'hijab, ma crede che dovrebbe essere una questione di scelta personale. In Iran, le donne che appaiono in pubblico senza l'hijab corrono il rischio di essere arrestate."}
{"id": "8808444", "revid": "1714743", "url": "https://it.wikipedia.org/wiki?curid=8808444", "title": "Federico I di Brunswick-Wolfenb\u00fcttel", "text": "Biografia.\nFederico era il figlio primogenito del duca Magnus II di Brunswick-L\u00fcneburg, principe di Wolfenb\u00fcttel, e di sua moglie Caterina di Anhalt-Bernburg. Poich\u00e9 era ancora giovane alla morte del padre nel 1373, fu sotto la tutela di Ottone I di Brunswick-G\u00f6ttingen fino al 1381, quando fu finalmente dichiarato maggiorenne. Come suo padre, fu coinvolto nella Guerra di successione di L\u00fcneburg, a cui tent\u00f2 di porre fine insieme ai suoi fratelli nel 1373, con un trattato con gli Ascanidi di Sassonia-Wittenberg. Secondo questo trattato, il dominio sul Principato di L\u00fcneburg si sarebbe alternato tra le due famiglie. Il trattato per\u00f2 non risolse tutte le controversie, provocando la riapertura del conflitto. Alla fine prevalsero Federico e i suoi fratelli, che conquistarono L\u00fcneburg nel 1388.\nNel maggio 1400, Federico prese parte all'assemblea dei Principi elettori del Sacro Romano Impero, a Francoforte, per discutere sulla deposizione del re Venceslao di Lussemburgo. Secondo alcune fonti, il cognato di Federico, Rodolfo III di Sassonia-Wittenberg, propose la sua elezione ad anti-re, con l'appoggio di alcuni principi. Alla fine, per\u00f2, gli elettori decisero di sostenere Roberto del Palatinato, perci\u00f2 il duca guelfo dovette abbandonare l'assemblea. Gli storici contemparanei sono in disaccordo riguardo alla possibilit\u00e0 di un'eventuale elezione di Federico e, poich\u00e9 non ne sussiste alcuna prova documentale, la sua stessa candidatura \u00e8 dubbia. Il re Venceslao fu dichiarato deposto il 20 agosto 1400 e Roberto fu eletto Re dei romani il giorno successivo.\nL'evento certo \u00e8 invece l'assassinio di Federico, perpetrato, durante il suo viaggio di ritorno da Francoforte, dal conte Enrico VII di Waldeck tramite i suoi sicari, tra cui Friedrich von Hertingshausen e Konrad von Falkenberg. L'omicidio potrebbe essere servito ad eliminarlo in quanto pericoloso candidato imperiale, ma \u00e8 possibile che l'intera storia dell'elezione reale sia stata creata ad arte per dare un motivo alla sua morte. In sua memoria fu eretta una croce di pietra (\"Kaiserkreuz\") a Kleinenglis, vicino a Fritzlar, nel punto esatto in cui fu ucciso. Per ordine di re Roberto, gli assassini dovettero donare un altare nella Chiesa di San Pietro di Fritzlar per espiare le proprie colpe. Federico fu sepolto nel Duomo di Brunswick.\nMatrimonio e discendenza.\nFederico spos\u00f2 nel 1386 Anna di Sassonia-Wittenberg (... - 1388), figlia del duca Venceslao I di Sassonia-Wittenberg. La coppia ebbe due figlie:"}
{"id": "8808447", "revid": "1124164", "url": "https://it.wikipedia.org/wiki?curid=8808447", "title": "Chiesa di San Gaudenzio (Solto Collina)", "text": "La chiesa della San Gaudenzio \u00e8 il principale luogo di culto cattolico di Esmate frazione di Solto Collina in provincia e diocesi di Bergamo. Fa parte del vicariato di Solto-Sovere.\nStoria.\nLa chiesa di San Gaudenzio vescovo e martire risulta citata nell'elenco del 1360 \"nota ecclesiarum\" voluto da Bernab\u00f2 Visconti per definire i benefici titolari delle chiese della bergamasca e i censi da versare alla chiesa di Roma e alla famiglia Visconti di Milano. La chiesa risulta inserita nel fascicolo della pieve di Solto e con tre benefici. Con l'istituzione dei nuovi vicariati foranei nel II sinodo diocesano del 1568 voluto da Federico Corner in ottemperanza del primo sinodo provinciale del 1564 la chiesa mantenne l'inserimento alla pieve di Solto.\nNell'autunno del 1575 san Carlo Borromeo arcivescovo di Milano, visit\u00f2 la diocesi di Bergamo e il 20 settembre la localit\u00e0 di Solto Collina. Nella relazione risulta che la chiesa aveva tre altari di cui quello maggiore retto dalla congregazione del Santissimo Sacramento, la scuola della dottrina cristiana che pur risulta che fosse poco frequentata, e un curato titolare. Vi era il pio consorzio della Misericordia e in prossimit\u00e0 l'oratorio di San Michele Arcangelo.\nNel 1659 fu il vescovo san Gregorio Barbarigo a visitare la parrocchia, la relazione indica la presenza delle confraternite del Santissimo Sacramento, del Santissimo Rosario, la scuola della dottrina cristiana e il consorzio pio della Misericordia di Bergamo. La parrocchia inserita nel vicaria di Solto, ed era retta da due sacerdoti .\nLa chiesa fu inserita nel 1666 nel \u201cSommario delle chiese di Bergamo\u201d, elenco redatto dal cancelliere della curia vescovile di Bergamo Giovanni Giacomo Marenzi. Nel documento \u00e8 indicata sotto l'invocazione di san Gaudenzio. Vi erano le scuole del Santissimo Sacramento, del Santo Rosario, e il consorzio pio della Misericordia di Bergamo che gestivano gli altari. Il clero era retto da un curato titolare coadiuvato da un altro sacerdote. Vi erano molti luoghi di culto in prossimit\u00e0, un oratorio intitolato a san Rocco, uno dedicato alla Santissima Trinit\u00e0 nella contrada di Rova e uno di San Carlo Borromeo contrada Furmignano.\nIl 22 gennaio 1688 il vescovo Daniele Giustiniani consacr\u00f2 la chiesa intitolandola a San Gaudenzio.\nIl vescovo di Bergamo Giovanni Paolo Dolfin visit\u00f2 la chiesa nel settembre del 1780. Alla relazione fu inserito un documento dell'allora rettore che indica la presenza di tre altari retti dalle congregazioni e dal consorzio della Misericordia. Vi era un parroco e quattordici altri sacerdoti.\nNel Novecento la chiesa fu oggetto di lavori di mantenimento e ammodernamento con la posa dell'altare comunitario volto verso l'aula, in ottemperanza delle disposizioni del concilio Vaticano II.\nCon decreto del 27 maggio 1979 del vescovo Giulio Oggioni la chiesa fu inserita nel vicariato foraneo di Solto-Sovere.\nDescrizione.\nEsterno.\nL'edificio di culto \u00e8 posto nel centro dell'antico borgo anticipato dal sagrato delimitato da pilastri in cemento chiusi da barre ferree. La facciata \u00e8 divisa su due ordini da una cornice con copertura a coppi. L'ordina inferiore \u00e8 diviso in cinque settori da lesene complete di basamento e capitelli che reggono il cornicione. Nella parte centrale vi \u00e8 l'ingresso principale completo di paraste e architrave in pietra e di timpano triangolare spezzato con la cimasa dove \u00e8 posto il simbolo del vescovato. Le due sezioni laterali sono curve che si raccordano con le pareti d'ambito. Nell'ordine superiore vi sono solo le lesene laterali e centrale un'apertura rettangolare atta a illuminare l'aula. Il frontone termina con il timpano triangolare culminante con la croce \nInterno.\nL'interno \u00e8 a unica navata a pianta rettangolare e con volta a botte e divisa da lesene in stucco a finto marmo complete di zoccolatura e capitelli che reggono la trabeazione e il cornicione che percorre tutta l'aula in tre campate. Il fonte battesimale \u00e8 posto nella prima campata a sinistra mentre corrispondente a destra vi \u00e8 la zona penitenziale con il confessionale ligneo. Le cappelle dedicate al santo Rosario e a san Carlo Borromeo sono poste nella seconda campata, e il pulpito ligneo \u00e8 posto tra la seconda e la terza campata. La terza e ultima presenta un'ancona completa di dipinto inserita in uno sfondato e corrispondente a destra l'organo a canne. La navata conserva due statue lignee risalenti al XVII secolo raffiguranti san Giovanni Battista e san Gaudenzio. \nLa zona del presbiterio anticipata dall'arco trionfale, \u00e8 rialzata da tre gradini ed \u00e8 di misura inferiore rispetto all'aula. La parte termina con coro semicircolare. L'abside ospita quattro dipinti di Angelo Bonfanti realizzati nel 1957 raffiguranti scene bibliche."}
{"id": "8808450", "revid": "199745", "url": "https://it.wikipedia.org/wiki?curid=8808450", "title": "Duidaea", "text": "Duidaea \u00e8 un genere di piante angiosperme eudicotiledoni della famiglia delle Asteraceae.\nDescrizione.\nLe specie di questa voce sono piante perenni con portamenti arbustivi (con base legnosa). Sono presenti anche piccoli alberi.\nLe foglie lungo il caule sono a disposizione alternata oppure sono disposte in dense spirali. La forma delle lamine \u00e8 intera e semplice con contorno pi\u00f9 o meno lineare o lineare-lanceolato oppure oblanceolato. Le stipole sono assenti.\nLe infiorescenze sono composte da capolini discoidi, solitari, mediamente pedicellati, in posizione ascellare o subterminale. I capolini, omogami, sono formati da un involucro a forma emisferica o da cilindrica a campanulata, composto da brattee (o squame) all'interno delle quali un ricettacolo fa da base ai fiori (da 8 a 24). Le brattee disposte su tre serie in modo embricato sono di vario tipo con forme da ovate a lanceolate. Il ricettacolo, a forma lievemente convessa e pubescente, \u00e8 nudo.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili. In genere i fiori centrali sono bisessuali e tubulosi; quelli periferici sono ligulati e sterili.\nI frutti sono degli acheni con pappo. La forma dell'achenio \u00e8 cilindrica con 10 coste e con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme anulari o brevemente cilindriche. I pappi, formati da 2 serie di setole capillari o barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio. L'endosperma \u00e8 del tipo cellulare.\nDistribuzione e habitat.\nLa distribuzione delle specie di questo genere \u00e8 venezuelana.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Duidaea\" appartiene alla trib\u00f9 Stifftieae della sottofamiglia Stifftioideae. Nell'ambito della trib\u00f9 questo genere appartiene al clade denominato \"Gongylolepis Clade\" formato dai seguenti generi: \"Achnopogon\", \"Duidaea\", \"Eurydochus\", \"Glossarion\", \"Gongylolepis\", \"Neblinaea\", \"Quelchia\" e \"Salcedoa\". Il \"Gongylolepis Clade\" insieme al \"Hyaloseris Clade\" formano un \"gruppo fratello\" e rappresentano il \"core\" della trib\u00f9.\nElenco delle specie.\nQuesto genere comprende 4 specie:"}
{"id": "8808451", "revid": "1989899", "url": "https://it.wikipedia.org/wiki?curid=8808451", "title": "Madonna della Cona (Teramo)", "text": ""}
{"id": "8808453", "revid": "199745", "url": "https://it.wikipedia.org/wiki?curid=8808453", "title": "Glossarion", "text": "Glossarion \u00e8 un genere di piante angiosperme eudicotiledoni della famiglia delle Asteraceae.\nDescrizione.\nLe specie di questa voce sono piante perenni con portamenti arbustivi o arborei (piccoli alberi).\nLe foglie lungo il caule sono a disposizione alternata e brevemente picciolate. La forma delle lamine \u00e8 semplice, intera con contorno da ellittico a strettamente lanceolato. Le stipole sono assenti.\nLe infiorescenze sono composte da capolini omogami, discoidi o ligulati, solitari e ascellari. I capolini sono formati da un involucro a forma spiraleggiante da cilindrica a strettamente campanulata, composto da brattee (persistenti) all'interno delle quali un ricettacolo fa da base ai fiori (pochi o molti - raramente solitari) di due tipi: tubulosi e ligulati. Le brattee disposte in pi\u00f9 serie in modo embricato sono di vario tipo con forme da ovate a lanceolate. Il ricettacolo, a forma leggermente convessa, \u00e8 nudo (senza pagliette), scarsamente alveolato e con lunghi peli.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili. In genere i fiori centrali sono bisessuali e tubulosi; quelli periferici sono ligulati e sterili.\nI frutti sono degli acheni con pappo. La forma dell'achenio \u00e8 cilindrica con 10 coste e con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme strettamente anulari o brevemente cilindriche. I pappi, formati da pi\u00f9 serie di setole capillari o barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio. L'endosperma \u00e8 del tipo cellulare.\nDistribuzione e habitat.\nLe specie di questo gruppo si trovano in America del sud (Brasile e Venezuela).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Glossarion\" appartiene alla trib\u00f9 Stifftieae della sottofamiglia Stifftioideae. Nell'ambito della trib\u00f9 questo genere appartiene al clade denominato \"Gongylolepis Clade\" formato dai seguenti generi: \"Achnopogon\", \"Duidaea\", \"Eurydochus\", \"Glossarion\", \"Gongylolepis\", \"Neblinaea\", \"Quelchia\" e \"Salcedoa\". Il \"Gongylolepis Clade\" insieme al \"Hyaloseris Clade\" formano un \"gruppo fratello\" e rappresentano il \"core\" della trib\u00f9.\nElenco delle specie.\nQuesto genere comprende 2 specie:"}
{"id": "8808454", "revid": "31269", "url": "https://it.wikipedia.org/wiki?curid=8808454", "title": "Episodi di Kommissar Freytag (prima stagione)", "text": "La prima stagione della serie televisiva Kommissar Freytag \u00e8 stata trasmessa in anteprima in Germania tra il 6 dicembre 1963 e il 19 giugno 1964."}
{"id": "8808457", "revid": "827882", "url": "https://it.wikipedia.org/wiki?curid=8808457", "title": "Country-fried steak", "text": ""}
{"id": "8808458", "revid": "6923", "url": "https://it.wikipedia.org/wiki?curid=8808458", "title": "Michael Faustino", "text": "Biografia.\nFratello minore dell'attore David Faustino, Michael \u00e8 un attore noto nei ruoli da bambino in diversi film e serie televisive dal 1986."}
{"id": "8808460", "revid": "1543377", "url": "https://it.wikipedia.org/wiki?curid=8808460", "title": "St Thomas' Hospital", "text": "Il St Thomas' Hospital \u00e8 un grande ospedale universitario del NHS, situato nel centro di Londra, in Inghilterra. \u00c8 una delle istituzioni che compongono il \"King's Health Partners\", un centro accademico di scienze della salute. Amministrativamente \u00e8 parte del \"Guy's and St Thomas' NHS Foundation Trust\", insieme a Guy's Hospital, \"King's College Hospital\", \"University Hospital Lewisham\" e \"Queen Elizabeth Hospital\", e fornisce la sede al \"King's College London GKT School of Medical Education\".\nOriginariamente situato a Southwark, ma con sede a Lambeth, dal 1871 ha fornito assistenza sanitaria, gratuitamente o sotto gli auspici di opera di beneficenza, dal XII secolo. \u00c8 uno degli ospedali pi\u00f9 famosi di Londra, associato a personaggi come Sir Astley Cooper, William Cheselden, Florence Nightingale, Linda Richards, Edmund Montgomery, Agnes Elizabeth Jones e Sir Harold Ridley. \u00c8 un importante punto di riferimento di Londra, in gran parte grazie alla sua posizione sulla sponda opposta del fiume Tamigi rispetto al Palazzo di Westminster.\nIl St Thomas' Hospital \u00e8 accessibile dalla stazione della metropolitana di Westminster (10 minuti a piedi attraverso il ponte di Westminster), dalla stazione di Waterloo (metropolitana e ferrovia, anche da questa a 10 minuti a piedi) e dalla stazione della metropolitana di Lambeth North (altri 10 minuti a piedi).\nStoria.\nL'ospedale nel Borough di Southwark.\nL'ospedale fu descritto come antico gi\u00e0 nel 1215 e prese il nome da san Tommaso Becket, il che suggerisce che potrebbe essere stato fondato dopo il 1173, quando questi fu canonizzato. Questa data \u00e8 quella del suo trasferimento dal distretto di St Mary Overie a \"Trenet Lane\" e poi in seguito a \"St Thomas Street\". Tuttavia, \u00e8 possibile che sia stato ribattezzato solo nel 1173 e che ci fosse un'infermeria presso il priorato quando fu fondato a Southwark nel 1106.\nIn origine l'ospedale era gestito da un ordine misto di canonici regolari agostiniani e canonichesse, dedicato a san Tommaso Becket, e forniva rifugio e cure ai poveri, ai malati e ai senzatetto. Nel XV secolo, Richard Whittington cre\u00f2 un reparto post parto per le madri non sposate. Il monastero fu sciolto nel 1539, durante la Riforma, e l'ospedale fu chiuso, ma riaperto nel 1551 e ridedicato a Tommaso Apostolo. Ci\u00f2 fu dovuto agli sforzi della City di Londra che ottenne la concessione del sito e un'autorizzazione da Edoardo VI e l'ospedale \u00e8 rimasto sempre aperto da allora.\nL'ospedale era anche il luogo in cui fu realizzata una delle prime Bibbie in inglese stampate, nel 1537, e questo avvenimento \u00e8 commemorato con una targa presente sull'ala superstite in \"Borough High Street\". Vi furono circa ventiquattro priori, maestri, guardiani o rettori che prestarono servizio tra la fondazione dell'ospedale e lo scioglimento dei monasteri nel 1539.\nAlla fine del XVII secolo, l'ospedale e la chiesa furono in gran parte ricostruiti da Sir Robert Clayton, presidente dell'ospedale ed ex sindaco di Londra e Thomas Cartwright fu l'architetto che progett\u00f2 il nuovo ospedale. Una statua di Clayton si trova ora all'ingresso nord del padiglione dell'ala nord del St Thomas' Hospital ed \u00e8 classificata monumento storico di I grado. Nel 1721 Sir Thomas Guy, governatore del St Thomas', fond\u00f2 il Guy's Hospital come luogo per curare gli \"incurabili\" dimessi dal St Thomas.\nAlcune parti del vecchio St Thomas' Hospital sopravvivono sul lato nord di \"St Thomas Street\", inclusa la vecchia \"St. Thomas' Church\", ora utilizzata principalmente come uffici e l' \"Old Operating Theatre\" che ora \u00e8 un museo. Tuttavia l'ospedale lasci\u00f2 Southwark nel 1862, quando il suo antico sito fu espropriato per far posto alla costruzione del viadotto ferroviario di Charing Cross tra la stazione di London Bridge e la sponda opposta del Tamigi. L'ospedale fu temporaneamente ospitato presso i \"Royal Surrey Gardens\" a Newington (Walworth) fino a quando i nuovi edifici, nell'attuale sito di Lambeth vicino a Lambeth Palace, furono completati nel 1871.\nL'ospedale vittoriano di Lambeth.\nL'attuale St Thomas' Hospital si trova in un sito storicamente noto come Stangate nel quartiere londinese di Lambeth. Si trova dall'altra parte del fiume Tamigi rispetto al Palazzo di Westminster, su un appezzamento di terreno in gran parte bonificato durante la costruzione dell'Albert Embankment alla fine del 1860. I nuovi edifici furono progettati da Henry Currey e la prima pietra fu posta dalla regina Vittoria nel 1868. C'era un settimo padiglione all'estremit\u00e0 nord del sito vicino a Westminster Bridge Road, per la \"Treasurer's House\" (uffici ospedalieri). L'ospedale inizialmente aveva 600 letti.\nQuesto \u00e8 stato uno dei primi ospedali ad adottare il \"principio del padiglione\", reso popolare da Florence Nightingale nelle sue \"Note sull'assistenza infermieristica\" - avendo sei edifici separati ad angolo retto, rispetto alla facciata sul fiume, posti a circa 37 metri di distanza e collegati da bassi corridoi. L'intenzione era principalmente quella di migliorare la ventilazione e di separare e isolare i pazienti con malattie infettive.\nPoich\u00e9 il Palazzo di Westminster \u00e8 ancora tecnicamente un palazzo reale, \u00e8 stata adottata una convenzione secondo la quale qualsiasi cittadino comune che muoia all'interno del palazzo \u00e8 ufficialmente registrato come morto al St Thomas' Hospital per eliminare la necessit\u00e0 di convocare una giuria di membri della casa reale sotto il Coroner della Queen's Household. L'ospedale fu requisito dal War Office, nel 1914, per creare il \"5\u00b0 London General Hospital\", una struttura per il \"Royal Army Medical Corps\" per il trattamento delle vittime militari.\nRicostruzione del dopoguerra.\nLa parte settentrionale del sito dell'ospedale venne gravemente danneggiata durante la seconda guerra mondiale, con la distruzione di tre edifici. La ricostruzione, non completa, inizi\u00f2 negli anni '50, compreso l'edificio ora noto come \"East Wing\". Venne completata, secondo un piano pi\u00f9 ambizioso su progetto di \"Yorke Rosenberg Mardall\", concordato negli anni '60, richiedendo il riallineamento di \"Lambeth Palace Road\" pi\u00f9 lontano dal fiume per ingrandire il campus dell'ospedale. I nuovi edifici hanno un rivestimento di piastrelle bianche, che era una caratteristica di molti altri edifici universitari e ospedalieri progettati da tale studio di architettura.\nQuando fu completata la costruzione dell'edificio di tredici piani (ora ala nord), da John Laing &amp; Sons nel 1975, ci fu una reazione pubblica diffusa contro le dimensioni e l'aspetto della struttura, in particolare da parte dei parlamentari che potevano vederlo dalla terrazza sul fiume prospiciente il Palazzo di Westminster. La parte meridionale della riqualificazione, che avrebbe incluso un secondo edificio, non \u00e8 mai stata realizzata. I tre edifici rimanenti del padiglione della \"zona vittoriana\" sono stati ristrutturati negli anni '80. Ora sono edifici di interesse storico culturale di II grado.\nNel novembre 1949, in una sala operatoria del St Thomas' Hospital, Harold Ridley realizz\u00f2 il primo impianto al mondo di una lente intraoculare (IOL), trattando una cataratta in una paziente di 49 anni. In et\u00e0 avanzata, lo stesso Ridley fu sottoposto, con successo, all'impianto di lenti intraoculari bilaterali al St Thomas. Ci\u00f2 che gli piaceva di pi\u00f9 era che si fosse sottoposto all'operazione nello stesso ospedale in cui aveva eseguito la prima operazione nel 1949. Ridley \u00e8 stato successivamente nominato Knight Bachelor \"per servizi pionieristici nella chirurgia della cataratta\".\nCon la chiusura del \"Dreadnought Seamen's Hospital\" presso il \"Greenwich Hospital\", nel 1986, i servizi per i marinai e le loro famiglie sono forniti dalla Dreadnought Unit del St Thomas' Hospital\". Consente ai marittimi mercantili l'accesso a cure mediche prioritarie, ad eccezione della chirurgia cardiaca, ed \u00e8 finanziato dal governo centrale con fonti separate rispetto agli altri fondi fiduciari del NHS. Originariamente consisteva in due reparti di 28 posti letto, ma oggi i pazienti del Dreadnought vengono curati secondo le necessit\u00e0 cliniche e quindi inseriti nel reparto pi\u00f9 idoneo alle loro condizioni mediche.\nIn seguito alla fusione degli ospedali Guy's e St Thomas' in un unico policlinico, nel 1993 i servizi di emergenza sono stati consolidati presso il St Thomas' Hospital L'ex primo ministro Harold Wilson \u00e8 morto in ospedale il 24 maggio 1995, a causa di cancro e morbo di Alzheimer. Alla fine degli anni '80 il dottor Chris Aps ha introdotto dei cambiamenti al St Thomas' Hospital che hanno permesso ai pazienti chirurgici cardiotoracici di riprendersi dall'unit\u00e0 di terapia intensiva passando in un'unit\u00e0 di recupero intensivo notturno: questo \u00e8 diventato un modello per unit\u00e0 simili in tutto il Regno Unito. Nell'ottobre 2005 i reparti pediatrici sono stati trasferiti in nuove strutture, progettate da Michael Hopkins, all\u2019\"Evelina London Children's Hospital\", a sud-est del St Thomas' Hospital.\nRisposta alla COVID-19.\nCon il deteriorarsi della situazione a Wuhan, alla fine di gennaio del 2020, quattro centri ospedalieri del Regno Unito, tra cui St Thomas e \"The Royal Free\", sono stati allertati per ricevere pazienti sospetti.\nDopo essere risultato positivo alla COVID-19, il 27 marzo 2020, il primo ministro Boris Johnson \u00e8 stato ricoverato a St Thomas il 5 aprile, e poich\u00e9 le sue condizioni si erano deteriorate, \u00e8 stato trasferito in terapia intensiva nello stesso giorno. \u00c8 stato spostato dalla terapia intensiva il 9 aprile e dimesso 3 giorni dopo.\nStrutture.\nL'attuale ingresso pedonale principale si trova in \"Westminster Bridge Road\", sebbene ci sia un ingresso separato, per veicoli e pronto soccorso, in \"Lambeth Palace Road\". C'\u00e8 anche un ingresso pedonale lungo il fiume e la \"Lane Fox Unit\" (problemi respiratori cronici) ha il proprio ingresso lungo il fiume, principalmente ad uso dei pazienti ricoverati nel reparto di \"Lane Fox\". L'ingresso pedonale al campus conduce a un collegamento vetrato tra l'ala Lambeth e l'ala nord. Il Guy's e il \"St Thomas' Charity\" hanno incaricato lo scultore Rick Kirby di produrre una scultura \"\", che \u00e8 stata inaugurata nel 2000 fuori dall'ingresso principale. A settentrione dell'ala nord (pi\u00f9 vicino a \"Westminster Bridge Road\") c'\u00e8 un'area giardino, sopra il parcheggio auto, con al centro la scultura \"Revolving Torsion\" di Naum Gabo.\nTommy's \u00e8 un ente di beneficenza, con sede nel Regno Unito, che finanzia la ricerca sui problemi di gravidanza e fornisce informazioni ai genitori. L'ente ritiene che sia inaccettabile che una donna su quattro, nel Regno Unito, perda un bambino durante la gravidanza e/o il parto. Nacque quando due ostetriche, che lavoravano nell'unit\u00e0 di maternit\u00e0 dell'ospedale, decisero di iniziare a raccogliere fondi per ulteriori ricerche sui problemi della gravidanza. L'ente finanzia tre centri di ricerca nel Regno Unito, tra cui il St Thomas' a Londra, il \"Saint Mary's Hospital\" a Manchester e la \"Royal Infirmary\" di Edimburgo di recente costituzione.\nFormazione medica al St Thomas' Hospital.\nLa \"St Thomas's Hospital Medical School\" \u00e8 stata fondata nel 1550. Dopo l'istituzione del Guy's Hospital, come istituzione separata, questa \u00e8 continuata come un'unica scuola di medicina, comunemente nota come \"The Borough Hospitals\", con insegnamento in tutti gli ospedali St Thomas' e Guy. A seguito di una disputa sul successore del chirurgo Astley Cooper, Guy's fond\u00f2 una propria scuola di medicina separata nel 1825.\nLa scuola di medicina \u00e8 poi riemersa, nel 1982, con quella del Guy per formare le \"United Medical and Dental Schools of Guy's and St Thomas' Hospitals\" (UMDS). Successive aggiunte compresero il \"Royal Dental Hospital della London School of Dental Surgery\" che si un\u00ec alla Guy's Dental School il 1\u00ba agosto 1983 e il \"St John's Institute of Dermatology\" il 1\u00ba agosto 1985.\nA seguito di discussioni tenutesi tra il 1990 e il 1992, con il King's College di Londra e il \"King's College London Act 1997\", l'UMDS si \u00e8 fusa, nel 1998, con la \"King's College School of Medicine and Dentistry\" per formare le \"The Guy's, Kings &amp; Thomas' Schools of Medicine\" (GKT School of Medicine), di odontoiatria e di scienze biomediche. Questo \u00e8 stato ribattezzato \"King's College London School of Medicine and Dentistry at Guy's, King's e St Thomas 'Hospitals\" nel 2005.\nLa scuola e la residenza per infermieri Nightingale aperte al St Thomas' Hospital il 9 luglio 1860. Ora \u00e8 chiamata \"Florence Nightingale Faculty of Nursing and Midwifery\" e fa anche parte del King's College di Londra."}
{"id": "8808461", "revid": "31269", "url": "https://it.wikipedia.org/wiki?curid=8808461", "title": "Episodi di Kommissar Freytag (seconda stagione)", "text": "La seconda stagione della serie televisiva Kommissar Freytag \u00e8 stata trasmessa in anteprima in Germania tra il 17 luglio 1964 e il 22 gennaio 1965."}
{"id": "8808463", "revid": "31269", "url": "https://it.wikipedia.org/wiki?curid=8808463", "title": "Episodi di Kommissar Freytag (terza stagione)", "text": "La terza stagione della serie televisiva Kommissar Freytag \u00e8 stata trasmessa in anteprima in Germania tra il 5 novembre 1965 e il 20 maggio 1966."}
{"id": "8808464", "revid": "827882", "url": "https://it.wikipedia.org/wiki?curid=8808464", "title": "Cucina degli Stati Uniti del sud", "text": ""}
{"id": "8808465", "revid": "92723", "url": "https://it.wikipedia.org/wiki?curid=8808465", "title": "Omicidio di Yngsj\u00f6", "text": "L'omicidio di Yngsj\u00f6 \u00e8 il nome di uno dei casi di omicidio pi\u00f9 importanti della Svezia, avvenuto il 28 marzo 1889 a Yngsj\u00f6, in Scania. La vittima, Hanna Johansdotter (nata nel 1867) fu assassinata dal marito Per Nilsson e dalla suocera Anna M\u00e5nsdotter. Entrambi i colpevoli furono inizialmente condannati a morte per l'omicidio, ma la sentenza di Nilsson fu successivamente modificata. La M\u00e5nsdotter divenne cos\u00ec l'ultima donna in Svezia ad essere giustiziata.\nConseguenze.\nL'omicidio non fece scalpore solo a causa del delitto in s\u00e9, ma anche perch\u00e9 si scopr\u00ec la madre e il figlio avevano una relazione incestuosa. Anna M\u00e5nsdotter fu decapitata con un'ascia nel carcere distrettuale di Kristianstad il 7 agosto 1890 dal boia Albert Gustaf Dahlman. Nilsson fu graziato dalla sua condanna a morte e fu invece condannato ai lavori forzati per il resto della sua vita. Nonostante ci\u00f2, fu rilasciato nel 1913 e mor\u00ec nel 1918.\nNella cultura di massa.\nL'omicidio Yngsj\u00f6 \u00e8 stato ritratto in numerosi film e libri nel corso degli anni:"}
{"id": "8808466", "revid": "767487", "url": "https://it.wikipedia.org/wiki?curid=8808466", "title": "Amba Geshen", "text": "Amba Geshen \u00e8 una montagna nella regione degli Amara in Etiopia.\nDescrizione.\nLa montagna, alta 2.355 m, si trova nel woreda di Ambassel, nella zona del Wello meridionale, a nord-ovest di Dessie.\nLa montagna \u00e8 nota, perch\u00e9 qui vi furono tratti in confino familiari degli Imperatori di Etiopia."}
{"id": "8808469", "revid": "827882", "url": "https://it.wikipedia.org/wiki?curid=8808469", "title": "The Gazette", "text": ""}
{"id": "8808471", "revid": "199745", "url": "https://it.wikipedia.org/wiki?curid=8808471", "title": "Gongylolepis", "text": "Gongylolepis \u00e8 un genere di piante angiosperme eudicotiledoni della famiglia delle Asteraceae.\nDescrizione.\nLe specie di questa voce sono piante perenni con portamenti arbustivi (piccoli o grandi) o arborei.\nLe foglie lungo il caule sono a disposizione alternata oppure sono raggruppate in dense spirali. La forma delle lamine \u00e8 semplice, intera con contorno pi\u00f9 o meno da ampiamente lanceolato a obovato. Le stipole sono assenti.\nLe infiorescenze sono composte da capolini, omogami, sessili o peduncolati, solitari o raccolti in larghe formazioni corimbose. I capolini sono formati da un involucro a forma da emisferica a campanulata, composto da brattee (o squame) all'interno delle quali un ricettacolo fa da base ai fiori (da 6 a 150). Le brattee disposte su 4 - 6 serie in modo embricato sono di vario tipo con forme da ovate a lanceolate. Il ricettacolo, a forma convessa \u00e8 nudo (senza pagliette).\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili. In genere i fiori centrali sono bisessuali e tubulosi; quelli periferici sono ligulati e sterili.\nI frutti sono degli acheni con pappo. La forma dell'achenio \u00e8 cilindrica con 10 coste e con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme anulari o brevemente cilindriche. I pappi, formati da poche serie di setole capillari o finemente barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio e sono lunghi come la corolla. L'endosperma \u00e8 del tipo cellulare.\nDistribuzione e habitat.\nLa distribuzione delle specie di questo genere \u00e8 relativa all'America del sud (parte settentrionale).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Gongylolepis\" appartiene alla trib\u00f9 Stifftieae della sottofamiglia Stifftioideae. Nell'ambito della trib\u00f9 questo genere \u00e8 a capo del clade denominato \"Gongylolepis Clade\" formato dai seguenti generi: \"Achnopogon\", \"Duidaea\", \"Eurydochus\", \"Glossarion\", \"Gongylolepis\", \"Neblinaea\", \"Quelchia\" e \"Salcedoa\". Il \"Gongylolepis Clade\" insieme al \"Hyaloseris Clade\" formano un \"gruppo fratello\" e rappresentano il \"core\" della trib\u00f9.\nElenco delle specie.\nQuesto genere comprende 14 specie:"}
{"id": "8808476", "revid": "709565", "url": "https://it.wikipedia.org/wiki?curid=8808476", "title": "Accordo sul confine marittimo Cuba-USA", "text": "L'accordo sul confine marittimo Cuba-USA \u00e8 un trattato del 1977 tra Cuba e gli Stati Uniti che stabilisce il confine marittimo internazionale tra i due stati. La delimitazione dei confini marittimi era necessaria per facilitare l'applicazione delle leggi, la gestione delle risorse e per evitare conflitti all'interno delle zone marittime di duecento miglia sovrapposte dei paesi.\nFirma.\nIl trattato venne firmato a Washington D.C. il 16 dicembre 1977 da Mark B. Feldman, vice consigliere legale del Dipartimento di Stato degli Stati Uniti e da Olga Miranda, consigliere legale del Ministero degli esteri cubano. Il trattato stabiliva che l'accordo di confine era provvisorio per due anni e sarebbe diventato permanente qualora entrambi gli Stati avessero ratificato il trattato. Il 19 gennaio 1978 il presidente Jimmy Carter trasmise il trattato al Senato degli Stati Uniti e il 30 giugno 1980 si tenne un'udienza del Comitato per le relazioni estere. Tuttavia, il Senato non vot\u00f2 mai il trattato, che quindi non \u00e8 ancora entrato in vigore. In attesa della sua approvazione, Cuba e gli Stati Uniti hanno mantenuto la linea di confine stabilita nel trattato in via provvisoria grazie a un \"modus vivendi\" sugellato da una serie di accordi esecutivi rinnovati ogni due anni.\nDelimitazione del confine.\nIl \"modus vivendi\" segue una linea di demarcazione di 17 punti tra la Florida e l'isola di Cuba.\nI due paesi condividono inoltre una frontiera delimitata da una recisione tra la base navale statunitense di Guantan\u00e1mo e la restante area territoriale cubana sulla Baia di Guant\u00e1namo.\nAccordo del 2017.\nNel 2017 Stati Uniti e Cuba hanno firmato una serie di accordi per il confine marittimo nel Golfo del Messico, aprendo la possibilit\u00e0 a Cuba di esplorare e sviluppare le sue risorse petrolifere offshore. Il Dipartimento di Stato degli Stati Uniti ha firmato il trattato bilaterale per delineare il confine marittimo condiviso nelle acque orientali del Golfo del Messico, a partire da poco pi\u00f9 di 200 miglia nautiche al largo della costa di Tampa Bay e della Florida, noto come \"Eastern Gap\". Secondo l'accordo Cuba otterrebbe circa il 10% dell'Easter gap. Le disposizioni del trattato erano state concordate sotto l'amministrazione Carter senza essere formalizzate."}
{"id": "8808479", "revid": "199745", "url": "https://it.wikipedia.org/wiki?curid=8808479", "title": "Hyaloseris", "text": "Hyaloseris \u00e8 un genere di piante angiosperme eudicotiledoni della famiglia delle Asteraceae.\nDescrizione.\nLe specie di questa voce sono piante perenni con portamenti arbustivi o piccolo-arborei.\nLe foglie lungo il caule sono a disposizione opposta. La forma delle lamine \u00e8 semplice, intera con contorno pi\u00f9 o meno lanceolato oppure strettamente ellittiche. Il margine pu\u00f2 essere denticolato e gli apici acuti o ottusi. Le stipole sono assenti.\nLe infiorescenze sono composte da due o molti capolini omogami, subsessili, discoidi raccolti in dense formazioni terminali o ascellari. I capolini sono formati da un involucro a forma da cilindrica a campanulata, normalmente sotteso da dense bratteole simili a squame, composto da brattee (o squame) all'interno delle quali un ricettacolo fa da base ai fiori (pochi o molti - raramente solitari) di due tipi: tubulosi e ligulati. Le brattee disposte su 6 - 7 serie in modo embricato sono di vario tipo con forme da ovate a lanceolate. Il ricettacolo, minuto e glabro, \u00e8 nudo.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi (raramente possono essere zigomorfi) e fertili. In genere i fiori centrali sono bisessuali e tubulosi; quelli periferici sono ligulati e sterili.\nI frutti sono degli acheni con pappo. La forma dell'achenio varia da fusiforme a lungamente fusiforme con 5 - 10 coste, con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme anulari o brevemente cilindriche. I pappi, formati da poche serie di setole capillari o barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio. L'endosperma \u00e8 del tipo cellulare.\nDistribuzione e habitat.\nLe specie di questo genere si trovano in Argentina e Bolivia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Hyaloseris\" appartiene alla trib\u00f9 Stifftieae della sottofamiglia Stifftioideae. Nell'ambito della trib\u00f9 questo genere appartiene al clade denominato \"Hyaloseris Clade\" (formato solamente da questo genere) che insieme al \"Gongylolepis Clade\", formato dai seguenti generi: \"Achnopogon\", \"Duidaea\", \"Eurydochus\", \"Glossarion\", \"Gongylolepis\", \"Neblinaea\", \"Quelchia\" e \"Salcedoa\", formano un \"gruppo fratello\" e rappresentano il \"core\" della trib\u00f9.\nElenco delle specie.\nQuesto genere comprende 7 specie:"}
{"id": "8808484", "revid": "767487", "url": "https://it.wikipedia.org/wiki?curid=8808484", "title": "Lago di Scais", "text": "Il lago di Scais \u00e8 un lago alpino artificiale incastonato a 1.494 m di quota all'altezza della confluenza di val Caronno e val Vedello, all'interno del Parco delle Orobie Valtellinesi, in provincia di Sondrio. \u00c8 alimentato principalmente dai torrenti Caronno (che raccoglie le acque di fusione delle vedrette di Porola e Scais) e Vedello."}
{"id": "8808487", "revid": "84184", "url": "https://it.wikipedia.org/wiki?curid=8808487", "title": "I nazisti della porta accanto. Come l'America divenne un porto sicuro per gli uomini di Hitler", "text": "I nazisti della porta accanto. Come l'America divenne un porto sicuro per gli uomini di Hitler (\"The Nazis Next Door: How America Became a Safe Haven for Hitler's Men\") \u00e8 un saggio storico di Eric Lichtblau pubblicato in Italia dall'editore Bollati Boringhieri nel 2015.\nContenuto dell'opera.\nAttraverso l'organizzazione Odessa, molti gerarchi e nazisti fuggirono in America Latina, nell'Argentina di Per\u00f2n. \nTra loro numerosi criminali di guerra: Mengele, Eichmann, Priebke, Barbie.\nIl lavoro di Lichtblau \u00e8 l\u2019esame, dopo la loro desecretazione, di numerosi documenti governativi statunitensi e testimonia, come la fuga di nazisti con la connivenza di autorit\u00e0 americane, avvenne, anche verso gli Stati Uniti.\nCIA e FBI offrirono copertura a nazisti e criminali di guerra e li utilizzarono come loro collaboratori, permettendo loro di vivere liberamente e non essere perseguiti. \nTra questi, tra i pi\u00f9 noti: Otto von Bolschwing, ufficiale delle SS e collaboratore di Adolf Eichmann, Ivan Demjanuk, noto nel campo di concentramento di Sobibor con l'appellativo di Ivan il terribile e Jakob Reimer che prese parte alla liquidazione del ghetto di Varsavia."}
{"id": "8808488", "revid": "729019", "url": "https://it.wikipedia.org/wiki?curid=8808488", "title": "Dieter Wisliceny", "text": "Biografia.\nWisliceny si un\u00ec al partito nazista nel 1933 e si arruol\u00f2 nelle SS nel 1934, raggiungendo il grado di SS- \"Hauptsturmf\u00fchrer\" (capitano) nel 1940. Durante l'attuazione della cosiddetta soluzione finale, il suo compito era la ghettizzazione e lo smembramento di diverse importanti comunit\u00e0 ebraiche nell'Europa occupata dai nazisti, comprese quelle in Grecia, Ungheria e Slovacchia . Wisliceny reintrodusse la stella di David nei paesi occupati per distinguere gli ebrei dai non ebrei. Fu coinvolto nella deportazione degli ebrei ungheresi nel 1944.\nWisliceny fu un importante testimone ai processi di Norimberga e la sua testimonianza si sarebbe poi rivelata importante nel processo contro Adolf Eichmann per crimini di guerra, tenutosi in Israele nel 1961.\nFu estradato in Cecoslovacchia, dove fu processato e impiccato per crimini di guerra nel 1948."}
{"id": "8808499", "revid": "21880", "url": "https://it.wikipedia.org/wiki?curid=8808499", "title": "Roystoneae", "text": ""}
{"id": "8808503", "revid": "809415", "url": "https://it.wikipedia.org/wiki?curid=8808503", "title": "Sam Corlett", "text": "Biografia.\nNel 2020, l'attore Sam Corlett ha ottenuto il ruolo del demone Caliban nella serie \"Le terrificanti avventure di Sabrina\". Nel gennaio 2021 \u00e8 stato annunciato che sar\u00e0 protagonista della serie \"\", spin-off della serie \"Vikings\"."}
{"id": "8808504", "revid": "827882", "url": "https://it.wikipedia.org/wiki?curid=8808504", "title": "Gazette (gruppo musicale)", "text": ""}
{"id": "8808505", "revid": "712828", "url": "https://it.wikipedia.org/wiki?curid=8808505", "title": "C\u00f4tes de Nuits e rose di Piccardia", "text": ""}
{"id": "8808506", "revid": "155634", "url": "https://it.wikipedia.org/wiki?curid=8808506", "title": "Coppa di Francia 2006 (pallacanestro maschile)", "text": "La Coppa di Francia 2006 \u00e8 la 30\u00aa Coppa di Francia di pallacanestro maschile.\nSquadre.\nPartecipano 56 squadre (18 iscritte alla LNB Pro A 2005-2006, 17 della Pro B, 17 della Nationale Masculine 1 e 4 della Nationale Masculine 2). Le otto squadre che hanno preso parte al Semaine des As 2006 entrano in gioco direttamente ai sedicesimi di finale."}
{"id": "8808508", "revid": "827882", "url": "https://it.wikipedia.org/wiki?curid=8808508", "title": "The Gazette (Canada)", "text": ""}
{"id": "8808509", "revid": "827882", "url": "https://it.wikipedia.org/wiki?curid=8808509", "title": "The Gazette (Stati Uniti d'America)", "text": ""}
{"id": "8808512", "revid": "123366455", "url": "https://it.wikipedia.org/wiki?curid=8808512", "title": "Andrea Orcel", "text": "\u00c8 stato definito uno dei banchieri d'investimento di maggior successo della sua generazione, definito \"il Cristiano Ronaldo della finanza\" ma anche \"il banchiere di acciaio\" per il suo stile di management e per la sua iper-competitivit\u00e0.\nBiografia.\nNato a Roma nel 1963, suo padre (siciliano di Gela) gestiva una piccola societ\u00e0 di leasing e sua madre (una toscano-francese vissuta in Tunisia) lavorava per le Nazioni Unite. Il nonno \u00e8 stato il primo direttore generale della Cassa per il Mezzogiorno. Orcel ha frequentato il Lyc\u00e9e fran\u00e7ais Chateaubriand a Roma, su decisione della madre, in modo da poter imparare anche il francese oltre al suo italiano nativo. Ha quindi frequentato l'Universit\u00e0 di Roma La Sapienza, laureandosi con lode in economia e commercio con una tesi sulle acquisizioni ostili. Durante il periodo universitario, ha girato anche il Sud America con lo zaino in spalla e ha affermato che una vacanza negli Stati Uniti quando aveva 18 anni lo spinse a lavorare in banca. Dopo la laurea ha frequentato la business school INSEAD a Fontainebleau, in Francia.\nMerrill Lynch.\nNel 1988, all'et\u00e0 di 25 anni, Orcel \u00e8 stato assunto dalla banca d'investimento statunitense Goldman Sachs per lavorare nella loro divisione \"Fixed Income\" a Londra. Un anno dopo ha lasciato l'azienda per lavorare come Senior Consultant presso Boston Consulting Group dal 1989 al 1992 nel dipartimento di corporate restructuring and strategy a Parigi, Francia. Nel 1992 \u00e8 entrato a far parte di Merrill Lynch &amp; Co (acquisita nel 2009 da Bank of America per creare Bank of America Merrill Lynch) nel Financial Institutions Group (FIG) a Londra. Nel 1998 Orcel ha orchestrato la fusione (25 miliardi di euro, 21,2 miliardi di dollari) di due gruppi bancari italiani, Credito Italiano e Unicredito, per formare un unico conglomerato bancario, UniCredit. La fusione ha reso UniCredit la pi\u00f9 grande banca in Italia.\nL'anno successivo chiuse personalmente la fusione da 13 miliardi di dollari (11 miliardi di euro) di Banco Bilbao Vizcaya e Argentaria per creare BBVA. Dopo la fusione BBVA \u00e8 diventata la seconda banca pi\u00f9 grande in Spagna. Orcel \u00e8 stato a capo della Global FIG dal 2003 al 2007, succedendo a Joseph Willit. Nel 2004, Orcel ha avviato l'acquisizione da parte della banca spagnola Santander della controllata britannica Abbey National, espandendo le operazioni bancarie nel Regno Unito con un accordo del valore di 15,56 miliardi di dollari (13,8 miliardi di sterline). \u00c8 stato utilizzato dalla Royal Bank of Scotland (RBS) nel 2007 per fornire consulenza su un'acquisizione da 55 miliardi di dollari (49 miliardi di sterline) di ABN AMRO attraverso un'OPA, offerta pubblica di acquisto. L'OPA \u00e8 stata orchestrata da Orcel dopo aver realizzato un consorzio a tre con Fortis e Banco Santander in modo da effettuare uno \"spezzatino\" in tre parti di ABN AMRO. All'epoca, l'offerta stabil\u00ec un record per la pi\u00f9 grande acquisizione nella storia dei servizi finanziari. Per l'acquisizione, Orcel ha raccolto 12 milioni di dollari (7,5 milioni di sterline) in commissioni di consulenza. Mesi dopo, \u00e8 emersa la crisi finanziaria imminente che ha rapidamente assorbito le riserve di capitale delle banche di tutto il mondo, causando gravi problemi a RBS e costringendo il governo britannico a prenderne il controllo. Anche Fortis, finita in cattive acque, \u00e8 stata assorbita dal governo spagnolo. L'operazione di acquisizione \u00e8 stata cos\u00ec definita \"disastrosa\" da \"The Telegraph\" mentre \"Institutional Investor\" ha etichettato Orcel come \"uno dei banchieri pi\u00f9 controversi della crisi finanziaria\". Per il suo ruolo di aumentare l'attivit\u00e0 di servizi di consulenza per tutto il 2007, Orcel \u00e8 stato pagato 38 milioni di dollari (33 milioni di sterline). \nNel novembre 2008, il team di Orcel della Merrill ha valutato la banca italiana Banca Antonveneta 10 miliardi di dollari (9 miliardi di euro), consigliando il Monte dei Paschi (MPS) di acquisirla da Santander per lo stesso importo. Le valutazioni interne della banca di Santander avevano valutato Banca Antonveneta a 7,4 miliardi di dollari (6,5 miliardi di euro). L'accordo \u00e8 stato descritto come \"sconsiderato\" e \"imperfetto\" in quanto MPS ha pagato in eccesso 2,85 miliardi di dollari (2,5 miliardi di euro) per la sua nuova acquisizione, lasciandola con carenze di capitale nel 2016. Nel 2008, nel mezzo della crisi finanziaria, \u00e8 stato riferito che Orcel aveva portato 550 milioni di dollari (483 milioni di euro) in commissioni di consulenza per la banca, guadagnandosi un bonus annuale da 33 a 34 milioni di dollari (29 milioni di euro). Il suo bonus ha scatenato un'indagine sul compenso dei dirigenti da parte del procuratore generale di New York; nessuna accusa \u00e8 stata avanzata contro Orcel o Merrill Lynch.\nNel luglio 2008, Orcel si \u00e8 riunito a Santander per consigliarla nell'acquisizione da 1,6 miliardi di dollari (1,45 miliardi di euro) di Alliance &amp; Leicester, una banca britannica ed ex societ\u00e0 edile. Il 30 gennaio 2009, Santander ha assunto ancora una volta Orcel per completare l'acquisizione di Sovereign Bank, in un accordo del valore di circa 1,9 miliardi di dollari (1,4 miliardi di euro). Il suo rapporto con il presidente esecutivo di Santander, Emilio Bot\u00edn, \u00e8 stato segnalato come particolarmente stretto durante questo periodo; Bot\u00edn ha inviato note di ringraziamento scritte a mano a Orcel dopo ogni accordo. Orcel, a sua volta, si sentiva \"emotivamente attaccato\" alla banca e alla famiglia Bot\u00edn. Nel 2009, Orcel \u00e8 stato nominato presidente esecutivo della banca di investimento della Merrill Lynch e anche amministratore delegato di European Card Services. Nel febbraio 2011, Orcel ha mediato con suo fratello Riccardo l'offerta pubblica iniziale (IPO) da 3,3 miliardi di dollari (2,9 miliardi di euro) di una quota del 10% di VTB Bank da parte del governo russo. Orcel ha guidato un team per eseguire un'offerta di diritti di 8,5 miliardi di dollari (7,5 miliardi di euro) per UniCredit, al culmine della crisi dell'Eurozona nel gennaio 2012. Ricordato come il \"momento pi\u00f9 spaventoso della sua carriera\", ha infranto i limiti di rischio di Merrill Lynch per assicurarsi l'affare, attirando l'attenzione del settore.\nUBS.\nNell'aprile 2012, Orcel \u00e8 stato scelto dall'amministratore delegato della banca d'investimento svizzera UBS Sergio Ermotti per guidare le operazioni di vendita e nel Regno Unito. Pochi giorni dopo l'annuncio, secondo quanto riferito, Orcel inizi\u00f2 uno \"smash and grab\" dei dirigenti di Merrill, reclutandoli per UBS. Durante questo periodo, Merrill Lynch veniva fusa con Bank of America per creare la Bank of America Merrill Lynch (BAML); l'accordo \u00e8 stato completato nel 2013, mesi dopo che Orcel se ne era andato con dirigenti che la pensavano allo stesso modo. Secondo quanto riferito, due dei maggiori clienti aziendali di Merrill Lynch, UniCredit e Santander, hanno trasferito la loro attivit\u00e0 a UBS, seguendo Orcel.\nSantander.\nA settembre 2018 fu annunciato che Andrea Orcel avrebbe preso il timone di Banco Santander come nuovo amministratore delegato, lasciando contestualmente la banca svizzera UBS; tuttavia l'operazione non and\u00f2 in porto e fu causa di una disputa legale relativa alla liquidazione precedentemente pattuita tra Orcel ed UBS, in quanto UBS si rifiut\u00f2 di pagarla per via delle modalit\u00e0 di uscita, considerate ostili, e Santander non volle farsene carico.\nUniCredit.\nIl 27 gennaio 2021 il consiglio di amministrazione di UniCredit ha deciso all'unanimit\u00e0 di proporre Andrea Orcel come nuovo amministratore delegato, in sostituzione dell'uscente Jean Pierre Mustier; la scelta \u00e8 stata ratificata nell'assemblea degli azionisti del successivo 15 aprile.\nVita privata.\nSposato dal 2009 con Clara Batalim-Orcel, una portoghese. La coppia ha un figlio."}
{"id": "8808518", "revid": "1507870", "url": "https://it.wikipedia.org/wiki?curid=8808518", "title": "Lago Scais", "text": ""}
{"id": "8808533", "revid": "27723", "url": "https://it.wikipedia.org/wiki?curid=8808533", "title": "Forlanini FS (metropolitana di Milano)", "text": ""}
{"id": "8808535", "revid": "767487", "url": "https://it.wikipedia.org/wiki?curid=8808535", "title": "Charles Henry Fromuth", "text": "Biografia.\nCharles Henry Fromuth \u00e8 il primo di nove figli di genitori immigrati dalla Germania. Ha studiato pittura alla Pennsylvania Academy of the Fine Arts di Filadelfia sotto la direzione di Thomas Eakins. Scopre l'Europa e Parigi nel 1889, e nel 1890 visita per la prima volta Concarneau e Pont-Aven. Ad eccezione di un viaggio negli Stati Uniti nel 1910, Fromuth rimane a Concarneau per il resto della sua vita, alloggiando all'H\u00f4tel de France di questa cittadina dedita alla pesca della sardina.\nDurante l'Esposizione Universale del 1900 scopre l'arte giapponese e in particolare Hokusai. Fromuth ha sulla natura lo stesso sguardo che hanno gli artisti giapponesi. Ha il culto del mare, che non \u00e8 mai per lui una decorazione ma un soggetto essenziale, studiato in tutte le sue forme. Tutto il suo lavoro \u00e8 principalmente dedicato all'animazione delle barche nel porto di Concarneau. \"Il movimento \u00e8 l'idea centrale del mio lavoro\" ha scritto Charles Fromuth.\nEspone regolarmente in Europa, ottenendo vari premi e riconoscimenti, fino al 1910. Dopo questa data non espone pi\u00f9 e conduce una vita eremitica interamente dedicata ai suoi pastelli e carboncini che rappresentano barche trasportate dalle loro vele.\nIl Mus\u00e9e des Beaux-Arts di Pont Aven gli ha dedicato una mostra personale nel 1989."}
{"id": "8808536", "revid": "36426", "url": "https://it.wikipedia.org/wiki?curid=8808536", "title": "Cobbler (dolce)", "text": "Il cobbler \u00e8 un dolce tradizionale del Regno Unito e degli Stati Uniti simile al \"crumble\" a base di pasta frolla sbriciolata e frutta. \nEtimologia e storia.\nIl termine \"cobbler\" (\"calzolaio\") risale al 1859 e ha un'origine incerta. Potrebbe essere che derivi dal termine arcaico \"cobeler\", che significa \"ciotola di legno\". Le origini del dolce sono incerte e vengono rivendicate dai britannici e gli statunitensi."}
{"id": "8808541", "revid": "827882", "url": "https://it.wikipedia.org/wiki?curid=8808541", "title": "Cobbler (gastronomia)", "text": ""}
{"id": "8808548", "revid": "6923", "url": "https://it.wikipedia.org/wiki?curid=8808548", "title": "Autostazione di Trento", "text": "L'Autostazione di Trento \u00e8 una stazione di autobus extraurbani a Trento, \u00e8 il punto centrale d'interscambio della regione con servizi giornalieri per quasi tutte le valli della regione.\nStruttura e planimetria.\nL'autostazione si estende su una superficie di 5900 metri quadrati ed \u00e8 divisa in 2 sezioni.\nEdificio centrale.\nL'edificio centrale contiene i principali servizi dell'autostazione, quali: la biglietteria, sala d'attesa, sala autisti e servizi igienici. L'intero edificio misura 735 metri quadri.\nPiazzale.\nIl piazzale comprende sia le tre banchine di partenza dei mezzi, che il parcheggio per gli autobus in attesa di partire. Il tutto misura 5165 metri quadri."}
{"id": "8808588", "revid": "889336", "url": "https://it.wikipedia.org/wiki?curid=8808588", "title": "Singapore Tennis Open", "text": "Il Singapore Tennis Open \u00e8 un torneo di tennis maschile, facente parte del ATP Tour 250, giocato a Singapore, su campi in cemento indoor della OCBC Arena all'interno del \"Singapore Sports Hub\". Nel 2021 si gioca la prima edizione a seguito delle tante cancellazioni dovute alla Pandemia di COVID-19."}
{"id": "8808597", "revid": "47767", "url": "https://it.wikipedia.org/wiki?curid=8808597", "title": "Ihor", "text": ""}
{"id": "8808598", "revid": "1005847", "url": "https://it.wikipedia.org/wiki?curid=8808598", "title": "Camera dei pari del Giappone", "text": ""}
{"id": "8808600", "revid": "1005847", "url": "https://it.wikipedia.org/wiki?curid=8808600", "title": "Camera dei pari di Francia", "text": ""}
{"id": "8808601", "revid": "287204", "url": "https://it.wikipedia.org/wiki?curid=8808601", "title": "Meijin 1980", "text": "Il Meijin 1980 \u00e8 stata la quinta edizione del torneo goistico giapponese Meijin.\nTorneo.\nCho Chikun e Masao Kato hanno totalizzato entrambi 6 vittorie. In questa edizione in caso di parit\u00e0 di punti era stato previsto un playoff che fu vinto da Cho Chikun (B+4,5).\nFinale.\nLa finale \u00e8 stata una sfida al meglio delle sette partite. "}
{"id": "8808609", "revid": "1005847", "url": "https://it.wikipedia.org/wiki?curid=8808609", "title": "Camera dei pari del Regno di Sicilia", "text": ""}
{"id": "8808610", "revid": "767487", "url": "https://it.wikipedia.org/wiki?curid=8808610", "title": "Lago di Venina", "text": "Il lago di Venina \u00e8 un lago alpino artificiale posto a 1.823 m di quota in val Venina, all'interno del Parco delle Orobie Valtellinesi, in provincia di Sondrio."}
{"id": "8808620", "revid": "1507870", "url": "https://it.wikipedia.org/wiki?curid=8808620", "title": "Lago Venina", "text": ""}
{"id": "8808621", "revid": "123678238", "url": "https://it.wikipedia.org/wiki?curid=8808621", "title": "L'Est r\u00e9publicain", "text": "L'Est R\u00e9publicain \u00e8 un quotidiano francese regionale con sede a Nancy, in Francia.\n\"L'Est R\u00e9publicain\" fu fondato il 5 maggio 1889, il giorno dell'inaugurazione della Esposizione universale di Parigi del 1889, da L\u00e9on Goulette, un repubblicano francese. Il giornale venne fondato per motivi di anti-boulangismo. Fu chiuso nel 1941 quando la Francia era sotto occupazione tedesca durante la seconda guerra mondiale. La produzione riprese nel 1946. La sede del giornale \u00e8 situata a Nancy e ha il suo mercato primario nelle regioni della Lorena e della Franca Contea.\n\"L'Est R\u00e9publicain\" ha una posizione conservatrice. Il giornale appartiene alla \"Societe du Journal l'Est Republicain SA\", proprietaria, tra gli altri, anche dei giornali \"La Libert\u00e9 de l'Est\" e \"Les Derni\u00e8res Nouvelles d'Alsace\". Il proprietario de \"L'Est R\u00e9publicain\" \u00e8 l\"'Est Bourgogne Rh\u00f4ne Alpes\" (EBRA group).\nIl 23 settembre 2006 \"L'Est R\u00e9publicain\" pubblic\u00f2 un articolo sulla possibile morte di Osama bin Laden.\nLa tiratura del quotidiano \u00e8 stata di 180.000 copie nel 2009."}
{"id": "8808630", "revid": "1705737", "url": "https://it.wikipedia.org/wiki?curid=8808630", "title": "Monumento ai difensori dell'Artico sovietico durante la grande guerra patriottica", "text": "Il Monumento ai difensori dell'Artico sovietico durante la grande guerra patriottica (), comunemente soprannominato Al\u00eb\u0161a (), traslitterato anche come Alyosha, \u00e8 un monumento di Murmansk dedicato ai soldati e marinai sovietici che hanno combattuto nell'Artico durante la seconda guerra mondiale, conosciuta in Russia come \"Grande guerra patriottica\".\nStoria e descrizione.\nLa statua, alta 35,5 metri oltre al piedistallo, si trova su una collina di 173 metri a nord di Murmansk, in una posizione che la rende visibile da buona parte della citt\u00e0. La costruzione inizi\u00f2 nel 1969, seguendo il progetto dell'architetto Igor' Pokrovskij () e dello scultore Isaak Brodskij (). Venne inaugurata il 19 ottobre 1974, in occasione del trentesimo anniversario della fine della guerra dell'artico. \nIl giorno dell'inaugurazione un corteo di cittadini di Murmansk attravers\u00f2 la citt\u00e0, dirigendosi verso la collina al seguito di due veicoli corazzati, i quali trasportavano le spoglie di un milite ignoto e due urne contenenti rispettivamente una manciata di terra della cosiddetta Valle della Gloria e l'acqua del luogo dell'affondamento della nave Tuman, nei pressi dell'isola Kil'din. Le spoglie del milite ignoto e le due capsule vennero interrate ai piedi del monumento. Il 9 maggio 1975 davanti alla statua venne accesa una fiamma eterna.\nIl monumento, realizzato completamente in calcestruzzo, \u00e8 costituito da una statua di 35,5 metri di altezza raffigurante un soldato, vestito con un cappotto invernale, che porta in spalla un fucile e guarda in direzione della Valle della Gloria. La statua \u00e8 cava all'interno, dove si trova una scala a chiocciola, e pesa circa tonnellate. Poggia su un basamento, sempre in calcestruzzo, alto circa 7 metri. \nCon i suoi 42 metri complessivi \u00e8 una delle statue pi\u00f9 alte al mondo e la seconda pi\u00f9 alta della Russia, dopo il monumento conosciuto come La Madre Patria chiama! di Volgograd.\nIl complesso monumentale \u00e8 completato da una piramide triangolare che simboleggia uno stendardo di battaglia inclinato per rendere onore ai caduti, due cannoni antiaerei a ricordare che durante la Seconda guerra mondiale su questa collina si trovavano i cannoni della contraerea in difesa di Murmansk e 13 lapidi in ricordo delle 13 citt\u00e0 eroine.\nAccanto alla statua c'\u00e8 una stele di granito levigato con questa iscrizione:"}
{"id": "8808632", "revid": "110157", "url": "https://it.wikipedia.org/wiki?curid=8808632", "title": "Gaspare Cataldo", "text": "Biografia.\nCataldo esord\u00ec nel teatro nel 1938, scrivendo assieme ad Alessandro De Stefani, una commedia comica di successo, intitolata \"Ecco la fortuna\".\nSuccessivamente realizz\u00f2 numerose operine umoristico-sentimentali apprezzate dal pubblico.\nIl suo capolavoro fu probabilmente \"Buon viaggio, Paolo\" (1946), messo in scena dalla compagnia Morelli-Stoppa, che introduce temi crepuscolari all'interno di una struttura drammatica aggiornata alle pi\u00f9 recenti evoluzioni del teatro contemporaneo europeo.\nSvolse anche una prolifica attivit\u00e0 come sceneggiatore cinematografico, collaborando soprattutto con Guido Brignone, Giacomo Gentilomo, Mario Camerini e Nunzio Malasomma, vincendo il Nastro d'argento per la migliore sceneggiatura nel 1947 con \"I fratelli Karamazoff\", una delle sue prove pi\u00f9 impegnative."}
{"id": "8808645", "revid": "198277", "url": "https://it.wikipedia.org/wiki?curid=8808645", "title": "Star (Disney+)", "text": ""}
{"id": "8808649", "revid": "1305772", "url": "https://it.wikipedia.org/wiki?curid=8808649", "title": "Monte Batu", "text": "Il Monte Batu che fa parte del gruppo montuoso delle montagne di Bale, con i suoi di altezza, \u00e8 una delle vette pi\u00f9 alte d'Etiopia.\nDescrizione.\nIl monte consiste di due picchi, Tinnish Batu (\"Piccolo Batu\"), che a dispetto del nome in realt\u00e0 \u00e8 pi\u00f9 alto del Tilliq Batu (\"GrandeBatu\"), pi\u00f9 a sud. \nIl primo europeo a scalare il Monte Batu \u00e8 stato il professore finlandese Helmer Smeds, che ha compiuto questa impresa nel 1958."}
{"id": "8808650", "revid": "31048", "url": "https://it.wikipedia.org/wiki?curid=8808650", "title": "Valle della Gloria", "text": "La Valle della Gloria () \u00e8 una valle situata sulla sponda destra del fiume Liza, circa 75 chilometri a nord ovest di Murmansk. Nel 1941 fu teatro di una sanguinosa battaglia tra le truppe tedesche e quelle sovietiche all'interno del Teatro dell'Artico della seconda guerra mondiale. Le truppe sovietiche ebbero la meglio, fermando l'avanzata tedesca verso Murmansk, e in seguito sul posto venne realizzato in cimitero per ospitare le migliaia di caduti. \nLa grande statua conosciuta come Al\u00eb\u0161a del Monumento ai difensori dell'Artico sovietico durante la grande guerra patriottica a Murmansk guarda in direzione della Valle della Gloria, e un'urna contenente la terra del cimitero \u00e8 stata interrata alla base della statua al momento della sua inaugurazione nel 1974."}
{"id": "8808657", "revid": "599013", "url": "https://it.wikipedia.org/wiki?curid=8808657", "title": "Naomi M\u00e9groz", "text": "Carriera.\nClub.\nM\u00e9groz ha iniziato a giocare a calcio all'FC Greifensee, societ\u00e0 della cittadina del Canton Zurigo dove cresce con i genitori, e praticando contemporaneamente l'atletica leggera fino all'et\u00e0 di sei anni. All'et\u00e0 di undici anni si trasferisce all'FC Schwerzenbach.\nNel marzo 2010 trova un accordo con il , rimanendo legata alla societ\u00e0 di Zurigo fino al 2015. Inizialmente impiegata nelle squadre giovanili, nella stagione 2014-2015 \u00e8 aggregata alla squadra titolare che disputa la Lega Nazionale A, debuttando in campionato il 24 settembre 2014, poco dopo il suo 16\u00ba compleanno, contro il .\nQuesto \u00e8 stato seguito da un impegno di sei mesi con il , dove ha subito un grave infortunio a un ginocchio, lesionandosi il legamento crociato, durante la partita di Coppa del 30 agosto 2015 vinta per 7-0 sul Bremgarten.\nNell'estate 2016 si trasferisce al , squadra con la quale ottiene il \"double\" campionato-coppa per due stagioni consecutive, avendo anche l'opportunit\u00e0 di debuttare in UEFA Women's Champions League. Nel marzo 2017 ha un secondo infortunio che le lesiona un legamento crociato e che dopo l'operazione le preclude il terreno di gioco, causa riabilitazione, fino al termine della stagione.\nDurante la sessione estiva di calciomercato 2019 coglie l'opportunit\u00e0 per disputare il suo primo campionato all'estero, firmando un contratto con il per giocare nel campionato tedesco. Il tecnico Daniel Kraus la impiega fin dalla 1\u00aa giornata di campionato, debuttando il 17 agosto nell'incontro casalingo perso 3-1 con il . Sigla poi la sua prima rete il 30 maggio 2020, alla 17\u00aa giornata, quella che al 90' fissa sul 3-2 la vittoria casalinga sul , aggiungendo la doppietta siglata al due settimane pi\u00f9 tardi nella vittoria casalinga per 6-1.\nNazionale.\nM\u00e9groz inizia a essere convocata dall'Associazione Svizzera di Football fin dal 2015, chiamata a rappresentare il proprio paese nelle nazionali giovanili, inizialmente con la formazione Under-17, inserita in rosa dal tecnico Monica Di Fonzo con la squadra che disputa la fase finale dell'Europeo di Islanda 2015 e che mancava al torneo dall'edizione 2012. Qui debutta, poco pi\u00f9 che sedicenne, nel primo incontro del gruppo B, pareggiato dalla Svizzera per 2-2 con le pari et\u00e0 della , venendo poi utilizzata in tutte le partite della sua nazionale, le altre due della prima fase, entrambe vincenti con (1-0) e (2-1), nella semifinale, dove la sua nazionale riusc\u00ec a eliminare le campionesse in carica della (1-0), e nella finale, persa contro la , al suo terzo titolo continentale, con il risultato di 5-2 e dove M\u00e9groz al 50' \u00e8 autrice dell'autogol che porta le spagnole sul parziale di 3-0. Di Fonzo la convoca anche per il primo turno delle qualificazioni alla successiva edizione di Bielorussia 2016, dove la Svizzera per\u00f2, dopo aver concluso al primo posto il gruppo I la prima fase eliminatoria, non riesce a bissare la prestazione nella successiva fase \u00e9lite mancando l'accesso alla fase finale.\nNel frattempo M\u00e9groz \u00e8 convocata nella Under-19, dove la squadra, alla guida del tecnico Nora H\u00e4uptle, affronta la fase \u00e9lite delle qualificazioni all'Europeo di Slovacchia 2016. Qui fa il suo debutto nel torneo UEFA, il 5 aprile, a circa 17 anni e mezzo, nel primo incontro del gruppo 6 pareggiato con la e dove M\u00e9groz, autrice del rigore che all'80 fissa sul 2-2 il risultato, si rivela determinante per accedere alla fase finale che mancava alla federcaalcio svizzera dall'edizione di Italia 2011. Condivide poi il percorso che vede la sua nazionale passare il turno, giungendo seconda nel gruppo B dietro la , venendo per\u00f2 eliminata in semifinale dalla , che poi si laureer\u00e0 campione d'Europa, perdendo l'incontro 3-1. In questa fase M\u00e9groz va in rete nuovamente, entrambe realizzate nella fase a gironi, segnando il gol del parziale 3-0 con l', 4-0 il risultato finale, e quello che apre le marcature nella vittoria per 4-2 sulla . Hauptle la convoca anche per le qualificazioni alla successiva edizione di Irlanda del Nord 2017, venendo utilizzata nei tre incontri del gruppo 9 della prima fase eliminatoria, con la Svizzera che supera il turno come migliore seconda. M\u00e9groz va a segno in tutte le partite della fase, disputata in Estonia nell'ottobre 2016, siglando una doppietta nella vittoria per 9-0 sulla , una nella vittoria per 5-0 sull' e quella che riporta la parit\u00e0 (2-2) nel combattuto incontro con la terminato poi con 3 reti per parte.\nAll'inizio del 2017 arriva anche la prima convocazione con la nazionale maggiore, inserita in rosa con la squadra che partecipa all'edizione 2017 della Cyprus Cup dal commissario tecnico Martina Voss-Tecklenburg. M\u00e9groz fa il suo debutto il 1\u00ba marzo, nel primo incontro del gruppo A, quando nell'incontro con il al 59', sul risultato di 1-1, sostituisce Ana-Maria Crnogor\u010devi\u0107, venendo a sua volta rilevata da Rahel Kiwic al 75'..\nA causa dello strappo al legamento crociato subito in campionato nel marzo 2017, rimane indisponibile per lungo tempo e Voss-Tecklenburg ritorna a convocarla solo 17 mesi pi\u00f9 tardi, nella penultima partita del gruppo 2, di qualificazioni della zona UEFA al Mondiale di Francia 2019, incontro perso in trasferta 2-1 con la , rimanendo in panchina nella successiva con la che con il pareggio a reti inviolate costringe la Svizzera a giocarsi l'accesso alla fase finale nei play-off. M\u00e9groz, dopo aver saltato entrambi gli incontri con Belgio, vine chiamata nella decisiva e ostica doppia sfida del 9 e 13 novembre 2018 con le campionesse d'Europa in carica dei , giocando scampoli di partita in entrambi gli incontri, il primo perso fuori casa per 3-0 e il successivo pareggiato in casa per 1-1, risultati che privano la Svizzera della seconda qualificazione a un Mondiale dopo quello di Canada 2015.\nNella primavera del 2019 il subentrato CT della nazionale Nils Nielsen la convoca per l'Algarve Cup 2019, dove scende in campo da titolare nel primo incontro del gruppo D, perso per 4-1 con la , venendo sostituita nel secondo tempo da Alisha Lehmann, e nella finalina per il 7\u00ba posto, dove gioca per la prima volta tutti i 90 minuti nell'incontro perso 2-0 contro la . In seguito Nielsen la convoca con continuit\u00e0 anche se impiegata saltuariamente, sia in partite non ufficiali, dove il 6 marzo 2020 segna il suo primo gol con la nazionale nazionale nel pareggio per 1-1 nella prima della doppia amichevole contro l', che in occasione delle qualificazioni all'Europeo di Inghilterra 2022."}
{"id": "8808658", "revid": "553803", "url": "https://it.wikipedia.org/wiki?curid=8808658", "title": "Monte Carlo Rolex Masters 2018 - Singolare", "text": ""}
{"id": "8808659", "revid": "553803", "url": "https://it.wikipedia.org/wiki?curid=8808659", "title": "Monte Carlo Rolex Masters 2018 - Doppio", "text": ""}
{"id": "8808660", "revid": "553803", "url": "https://it.wikipedia.org/wiki?curid=8808660", "title": "Monte Carlo Rolex Masters 2018 - Qualificazioni singolare", "text": ""}
{"id": "8808664", "revid": "1507870", "url": "https://it.wikipedia.org/wiki?curid=8808664", "title": "Lago Zappello", "text": "Il lago Zappello \u00e8 un lago alpino stagionale che si forma in val d'Ambria alla quota di 1.502 m, all'interno del Parco delle Orobie Valtellinesi, in provincia di Sondrio. Si tratta di un lago temporaneo, in quanto ogni anno raggiunge il suo massimo volume in tarda primavera per via dello scioglimento delle nevi, per poi calare gradualmente di dimensione e scomparire del tutto in estate, lasciando posto ad una piana erbosa."}
{"id": "8808667", "revid": "123621307", "url": "https://it.wikipedia.org/wiki?curid=8808667", "title": "Mito degli italiani brava gente", "text": "Il mito degli italiani brava gente \u00e8 un pregiudizio positivo sul popolo italiano, nato e diffusosi in Italia e spesso accettato nel resto del mondo. Tale stereotipo sorge da vari fattori, tra i quali la sostanziale disunit\u00e0 degli italiani (che dall'unificazione della penisola politici, letterati e intellettuali hanno tentato di superare), la disistima che il popolo ha storicamente sub\u00ecto dagli stranieri, i giudizi negativi che in vari sensi personalit\u00e0 italiane ne hanno a loro volta offerto.\nIl mito, perdurante, annacqua le responsabilit\u00e0 storiche del popolo italiano, specialmente nei crimini della seconda guerra mondiale e nella politica coloniale, contrapponendosi gi\u00e0 nella propaganda alleata al pregiudizio di segno opposto sui tedeschi che vestono cos\u00ec i panni non solo degli unici colpevoli di tali crimini ma anche degli oppressori, insieme al regime fascista, degli italiani stessi.\nConcetto e funzione.\nIl pregiudizio insiste su presunti caratteri di benevolenza del popolo italiano, tali da renderlo immune dalla disumanit\u00e0 verso il nemico in guerra o verso le nazioni colonizzate, e capaci di garantire agli italiani l'indulgenza di ritorno degli altri popoli. Pierluigi Battista lo definisce infatti\ne lo storico Angelo Del Boca accoglie tale definizione come giudizio acuto, perfettamente aderente al contenuto del mito.\nIndipendentemente dalle sue pi\u00f9 complesse origini, il mito ha assunto, in esito alla seconda guerra mondiale, carattere e funzione di autoassoluzione, revisionismo e deresponsabilizzazione dell'Italia, con particolare riguardo al genocidio degli ebrei (addossato cos\u00ec in via esclusiva all'alleato tedesco), oltre che ai crimini perpetrati in danno delle popolazioni africane o slave; a volte al punto di ribaltare la prospettiva e mutare il ruolo dell'aggressore in quello della vittima.\nOrigini e diffusione.\nIn contrasto con Battista e altri, che riconducono il sorgere del mito al secondo dopoguerra, Del Boca rileva come le sue origini siano pi\u00f9 antiche e risalgano all'inizio della politica coloniale italiana (1885), nella quale il paese, ultimo ad avviarla tra le potenze europee, tent\u00f2 programmaticamente di mostrarsi differente, pi\u00f9 umano, apportatore di civilt\u00e0, forte com'era della sua storia. Ne discese l'affermarsi della locuzione, storpiata dalla popolazione eritrea, di \"bono italiano\" (italiano buono).\nA premessa dello stereotipo Del Boca pone la secolare frantumazione politica della penisola e la lunga assenza di una coscienza unitaria, alla quale i governi del neonato Regno d'Italia tentarono di sopperire divulgando un'identit\u00e0 nazionale e costruendo un modello di italianit\u00e0 distante dalle critiche impietose \u2013 ancorch\u00e9 non sempre giuste \u2013 che osservatori e letterati, stranieri e no (si ricordino il Leopardi del feroce \"Discorso sopra lo stato presente dei costumi degl'italiani\" e il Foscolo dell\"'Ortis\"), del passato anche recente non lesinavano al popolo italiano, e che in epoca risorgimentale avevano assunto funzione di esortazione al risveglio delle coscienze. Alla creazione di una rinnovata visione del popolo italiano concorrevano gli intellettuali dei primi decenni dall'Unit\u00e0 d'Italia, nonch\u00e9 i governanti d'ogni tendenza politica, e il tentativo giungeva al culmine con l'avvento del fascismo, sortendo per\u00f2 risultati talvolta opposti a quelli auspicati in origine.\nNel regime fascista e pi\u00f9 in particolare nella Repubblica di Sal\u00f2, perlopi\u00f9, l'esaltazione dell'ardimento e della virt\u00f9 militare si tradusse in esibizione di crudelt\u00e0 e ferocia. Nel periodo della Resistenza, complice, ritiene Del Boca, la brutalit\u00e0 degli eventi, mancano attestazioni documentali del mito. E nondimeno nel dopoguerra lo stereotipo pot\u00e9 rinforzarsi, vuoi per reazione emotiva alla sconfitta e desiderio di riscatto, vuoi, politicamente, per la necessit\u00e0 di negoziare e promuovere l'uscita da un periodo d'enorme difficolt\u00e0 e incertezza. Ancora nel 1953 il \"Corriere dei Piccoli\", in una storia a fumetti, rilanciava il pregiudizio degli italiani apportatori di civilt\u00e0 nelle colonie africane; nel medesimo periodo vigeva ancora in Eritrea e nelle ex colonie africane, a suo tempo bombardate di iprite dagli italiani, lo stereotipo del \"bono italiano\".\nIl luogo comune si \u00e8 diffuso fuori dall'Italia anche a partire da osservatori di spessore, perfino da parte di alcuni di quelli che furono vittime delle persecuzioni attuate dall'Italia fascista, come appunto gli ebrei. Hannah Arendt, senza peraltro dati sufficienti su deportazioni e stermini, avalla il mito sostenendo che gli ebrei italiani fossero stati maggiormente protetti grazie alla \u00abgenerale, spontanea umanit\u00e0 di un popolo di antica civilt\u00e0\u00bb. La retorica dello stereotipo, del resto, concorreva a lasciare indenne il paese da processi come quello di Norimberga, nonostante le vane richieste d'estradizione dei criminali di guerra italiani da parte dei paesi occupati, merc\u00e9 anche l'acquiescenza degli Alleati dopo l'8 settembre e l'emanazione dell'amnistia Togliatti.\nPersistenza e confutazione.\nAncora in dissenso da Battista, che ritiene sepolto il mito dopo l'assassinio in Iraq del giornalista Enzo Baldoni, Del Boca ne sostiene la persistenza e la concorrenza nel mantenere in vita la rimozione e il revisionismo, insieme all'immagine \"umana\" del fascismo stesso; in generale, si assiste a un'equiparazione della condizione degli italiani \u2013 che pure sostennero in gran parte il regime \u2013 alla quella stessa di vittime del nazifascismo che fu degli ebrei, tenendo distinto il popolo dal regime, l'Italia dalla Repubblica Sociale. La stessa attenzione riservata alla vendetta jugoslava delle foibe di fatto lascia in ombra le responsabilit\u00e0 italiane nell'occupazione dei Balcani.\nL'Italia per\u00f2 fu a tutti gli effetti una delle potenze dell'Asse e il suo popolo in guerra us\u00f2 la medesima brutalit\u00e0 di molti altri nella storia, oltre ad accettare l'emanazione delle leggi razziali e a concorrere a deportazioni e internamenti nei lager, certi dei quali, come la risiera di San Sabba, impiantati nel suo territorio. Il mito \u00e8 generalmente smentito dalle azioni italiane di guerra e di repressione nel secondo conflitto mondiale, ma pi\u00f9 a monte gi\u00e0 dalla guerra al brigantaggio o dall'impietosa e fallimentare strategia del generale Cadorna nella Grande Guerra.\nCon particolare riguardo alla persecuzione antiebraica, del resto, si nota come l'antigiudaismo fosse radicato da secoli nella societ\u00e0 italiana, e come le pur sempre reali e talvolta eroiche azioni a difesa degli ebrei siano da ricondurre all'indole dei singoli pi\u00f9 che del popolo; n\u00e9 risulta che il Giardino dei Giusti di Yad Vashem rechi onore in prevalenza a soccorritori italiani del popolo ebraico."}
{"id": "8808671", "revid": "553803", "url": "https://it.wikipedia.org/wiki?curid=8808671", "title": "Monte Carlo Rolex Masters 2018", "text": ""}
{"id": "8808672", "revid": "2036687", "url": "https://it.wikipedia.org/wiki?curid=8808672", "title": "Elisabeth Volkenrath", "text": "Campi di concentramento.\nVolkenrath, nata M\u00fchlau, fu una \"Hilfskraft ungelernte\" (operaia non qualificata) quando si offr\u00ec volontaria per il servizio in un campo di concentramento. Nell'ottobre 1941 inizi\u00f2 la sua attivit\u00e0 nel campo di concentramento di Ravensbr\u00fcck come semplice \"Aufseherin\". A marzo 1942 fu mandata ad Auschwitz Birkenau dove lavor\u00f2 nella stessa funzione di Ravensbr\u00fcck. Ad Auschwitz, incontr\u00f2 l' \"SS-Rottenf\u00fchrer\" Heinz Volkenrath, che aveva lavorato l\u00ec dal 1941 come \"SS-Blockf\u00fchrer\". La coppia si spos\u00f2 nel 1943. Elisabeth Volkenrath partecip\u00f2 alla selezione dei prigionieri per le camere a gas e, nel novembre 1944, venne promossa a \"Oberaufseherin\" per tutte le sezioni del campo per prigioniere di Auschwitz..\nQuando Auschwitz venne chiusa, Elisabeth Volkenrath fu trasferita a Bergen-Belsen. Dal febbraio 1945 divent\u00f2 \"Oberaufseherin\" (supervisore di guardia) a Bergen-Belsen.\nProcesso di Belsen.\nAd aprile 1945, Volkenrath fu arrestata dall'esercito britannico e fu processata nel processo Belsen in cui fu condannata per crimini di guerra. Condannata a morte, fu impiccata nella prigione di Hamelin da Albert Pierrepoint il 13 dicembre 1945.."}
{"id": "8808675", "revid": "553803", "url": "https://it.wikipedia.org/wiki?curid=8808675", "title": "Monte Carlo Rolex Masters 2019 - Qualificazioni singolare", "text": ""}
{"id": "8808677", "revid": "553803", "url": "https://it.wikipedia.org/wiki?curid=8808677", "title": "Monte Carlo Rolex Masters 2019 - Doppio", "text": ""}
{"id": "8808679", "revid": "553803", "url": "https://it.wikipedia.org/wiki?curid=8808679", "title": "Monte Carlo Rolex Masters 2019", "text": ""}
{"id": "8808680", "revid": "1534511", "url": "https://it.wikipedia.org/wiki?curid=8808680", "title": "Monte Bwahit", "text": "Il Monte Bwahit (o \"Buahit\", \"Bachit\", \"Buiheat\") \u00e8 una vetta del gruppo montuoso dei Monti Semien in Etiopia. \nDescrizione.\nLa montagna raggiunge i 4.437 m sul livello del mare, rendendola la terza montagna pi\u00f9 alta dell'Etiopia.\nSi trova poco distante dalla montagna pi\u00f9 alta del paese, il Ras Dascian, da cui \u00e8 separata da una gola profonda 1.600 m."}
{"id": "8808687", "revid": "553803", "url": "https://it.wikipedia.org/wiki?curid=8808687", "title": "Monte Carlo Rolex Masters 2019 - Singolare", "text": ""}
{"id": "8808701", "revid": "16758", "url": "https://it.wikipedia.org/wiki?curid=8808701", "title": "Cyril Potter", "text": "Nato nella Guyana britannica, studi\u00f2 da educatore al Queen's College di Georgetown e al Mico University College di Kingston ed ha ricevuto un Bachelor of Arts con lode in inglese alla University of London. Dopo il ritorno in patria insegn\u00f2 al Teachers' Training Centre, di cui fu poi preside dal 1948 al 1952, e che oggi porta il suo nome: Cyril Potter College of Education.\nOltre all'attivit\u00e0 di educatore ed insegnante, era anche musicista e compositore: fu lui a scrivere nel 1966 la musica dell'inno nazionale della Guyana, \"Dear Land of Guyana, of Rivers and Plains\"."}
{"id": "8808708", "revid": "24443", "url": "https://it.wikipedia.org/wiki?curid=8808708", "title": "Monte Chilalo", "text": "Il Chilalo \u00e8 una montagna nell'Etiopia, che supera i 4.000 metri. \nDescrizione.\nSituata nella zona di Arsi nella regione di Oromia, questa montagna ha un'altitudine di 4.036 metri sul livello del mare. "}
{"id": "8808733", "revid": "16758", "url": "https://it.wikipedia.org/wiki?curid=8808733", "title": "Robert Cyril Gladstone Potter", "text": ""}
{"id": "8808743", "revid": "15756", "url": "https://it.wikipedia.org/wiki?curid=8808743", "title": "Diarrea associata agli antibiotici", "text": "Con diarrea associata agli antibiotici, in breve dall'inglese AAD, ci si riferisce alla evacuazione di feci non formate, acquose o molli, tre o pi\u00f9 volte al giorno, dopo l'assunzione di farmaci usati per trattare le infezioni batteriche (antibiotici). Secondo alcuni studi e linee guida la AAD \u00e8 considerata clinicamente significante se si manifesta per almeno 2 giorni. La diarrea \u00e8 una complicanza comune della terapia antimicrobica. Molto spesso, la diarrea associata agli antibiotici \u00e8 lieve e non richiede trattamento. La diarrea in genere si risolve entro pochi giorni dall'interruzione dell'assunzione dell'antibiotico. La diarrea associata agli antibiotici pi\u00f9 grave potrebbe richiedere l'interruzione o la modifica dei farmaci antibiotici. L'AAD \u00e8 un problema clinico comune, normalmente lieve, che per\u00f2 pu\u00f2 progredire o complicarsi in una malattia grave e pericolosa per la vita se non viene riconosciuta e trattata rapidamente.\nLa denominazione \"diarrea associata agli antibiotici\" \u00e8 spesso considerata sinonimo di infezione da Clostridioides difficile quando il \"C. difficile\" \u00e8 la causa di solo il 10-20% di tutti i casi di diarrea associata agli antibiotici. In effetti, l'AAD pu\u00f2 svilupparsi attraverso una variet\u00e0 di meccanismi e manifestarsi attraverso un'ampia gamma di segni e sintomi clinici. Per una migliore prevenzione e riconoscimento dell'AAD, \u00e8 importante comprendere la fisiopatologia e i fattori di rischio per l'AAD. Sebbene Clostridium difficile continui ad essere il patogeno identificabile pi\u00f9 comune dell'AAD, molti pazienti con AAD possono essere gestiti attraverso una variet\u00e0 di misure conservative. Ci sono delle importanti distinzioni tra AAD aspecifico e la colite associata agli antibiotici.\nLa AAD \u00e8 clinicamente significativa in ambito pediatrico.\nStoria.\nLa diarrea associata agli antibiotici \u00e8 diventata un problema di salute pubblica negli anni '50, quando \u00e8 aumentato l'uso di antibiotici ad ampio spettro, tra cui tetraciclina e cloramfenicolo. Tuttavia, all'epoca, la diarrea associata agli antibiotici era considerata un effetto collaterale minore dell'uso di antibiotici, fino a quando uno studio non rilev\u00f2 che una significativa percentuale (10%) dei trattamenti con clindamicina era associato a enterocolite pseudomembranosa (CPM), una condizione rara ma grave. A lungo si \u00e8 pensato che il principale agente causale fosse un virus o lo \"Staphylococcus aureus\". Nel 1977-1978 fu possibile stabilire una connessione tra la AAD e il batterio anaerobico \"Clostridioides difficile\". Negli anni '80, i focolai di infezione da \"C. difficile\" acquisita in ospedale hanno attirato l'attenzione e negli anni '90 la ricerca si \u00e8 concentrata sullo studio dell'infezione da \"C. difficile\", compresa la sua patogenesi, i meccanismi di diffusione e i fattori di rischio.\nEpidemiologia.\nLa probabilit\u00e0 di soffrire di diarrea per chi assume antibiotici \u00e8 del 5-35% e dipende dal tipo di antibiotico, dalla salute del paziente e se il paziente \u00e8 esposto a un gran numero di agenti patogeni. A causa della salute generalmente peggiore e delle possibili trasmissioni di infezioni ospedaliere, i pazienti ospedalizzati hanno maggiori probabilit\u00e0 di soffrire di diarrea associata agli antibiotici rispetto al trattamento ambulatoriale.\nLa prevalenza globale di AAD, con l'inclusione degli attacchi da lievi a moderati senza ulteriore valutazione diagnostica clinica, non \u00e8 ben stabilita. I tassi di attacco variano a seconda dell'antibiotico utilizzato, del contesto epidemiologico e dell'ospite. Frequenze aumentate si trovano nei bambini e nell'et\u00e0 avanzata. Inoltre, la malattia sottostante, i recenti interventi chirurgici e i farmaci che alterano la motilit\u00e0 intestinale sono fattori che aumentano il rischio di sviluppo di AAD La prevalenza riportata da vari studi varia dal 3,2 al 29,0%. Sulla base di una meta-analisi che studia il valore dei probiotici per la prevenzione dell'AAD, \u00e8 stata stimata una prevalenza ponderata dell'AAD del 14% nelle popolazioni di controllo. Tra tutti i casi di AAD, il 10-20% \u00e8 correlato con l'infezione da \"Clostridium difficile\" determinando un'incidenza media stimata negli ospedali belgi di 0,91 per 1000 ricoveri ospedalieri nel 2011.\nEziopatogenesi.\nEsistono tre diverse cause di malattia:\nDiagnosi.\nLa diarrea prolungata pu\u00f2 indicare una diarrea associata agli antibiotici se gli antibiotici sono stati utilizzati nei due mesi precedenti o se chi ne soffre \u00e8 stato recentemente ricoverato in ospedale. Nel caso non sia possibile rilevare l'agente patogeno, la diagnosi pu\u00f2 essere basata sul fatto che sono stati utilizzati degli antibiotici, escludendo altri possibili fattori che causano la diarrea. Diarree acute con un recente ricovero in ospedale possono indicare l'infezione da \"C. difficile\", che pu\u00f2 essere rilevato utilizzando appropriati test di laboratorio.\nPer i pazienti con diarrea grave e fattori di rischio per la diarrea associata a \"Candida\", test quantitativi per la \"Candida\" nelle feci possono chiarire questa associazione. Per la diagnosi di diarrea associata alla \"Candida\", \u00e8 necessario trovarne pi\u00f9 di 105 cfu/mL e forme miceliali nelle feci. Se le feci sono negative per le tossine di C. difficile e per la candidosi, in pazienti con sintomi gravi, \"S. aureus, C. perfringens, Klebsiella, Salmonella\" o altre cause convenzionali di disturbi gastrointestinali e malassorbimento, rare ma possibili, dovrebbero essere considerati.\nLa colonscopia pu\u00f2 essere presa in considerazione per i pazienti con AAD severa che sono negativi per la tossina di C. difficile. La colonscopia pu\u00f2 rilevare i cambiamenti tipici della colite pseudomembranosa, della colite emorragica segmentaria o di altre cause di colite ulcerosa o diverticolite.\nClinica.\nL'AAD ha uno spettro di gravit\u00e0 che include: diarrea lieve non complicata, diarrea grave o acuta, colite e colite pseudomembranosa.\nPer la maggior parte delle persone, la diarrea associata agli antibiotici causa segni e sintomi lievi, come:\n\u00c8 probabile che la diarrea associata agli antibiotici inizi circa una settimana dopo aver iniziato a prendere un antibiotico. A volte, tuttavia, la diarrea e altri sintomi non compaiono fino a giorni o addirittura settimane, anche 8, dopo aver terminato il trattamento antibiotico.\nInfezione da Clostridium difficile.\nC. difficile \u00e8 un batterio produttore di tossine che pu\u00f2 causare una diarrea pi\u00f9 grave associata agli antibiotici. Oltre a causare feci molli e movimenti intestinali pi\u00f9 frequenti, anche oltre 10 scariche acquose/die, l'infezione da C. difficile pu\u00f2 causare:\nLa AAD associata all'infezione da \"C.difficile\" a causa di ceppi ipervirulenti e resistenti agli antibiotici \u00e8 un emergente problema sanitario di rilievo. Lo spettro clinico delle malattie associate a C. dif\ufb01cile varia da infezione asintomatica, diarrea senza colite, colite non pseudomembranosa con o senza diarrea e colite pseudomembranosa fino alla colite fulminante. Le forme esacerbate e le complicanze possono portare alla morte. \"C. dif\ufb01cile\" \u00e8 responsabile di AAD solo nel 10% \u201320% dei casi, ma in quasi tutti i casi di CPM associata ad antibiotico il test di coltura tissutale per la tossina \"C. dif\ufb01cile\" B \u00e8 positivo. La percentuale di recidive della AAD associata all'infezione da \"C.difficile\" \u00e8 alta.\nColite associata agli antibiotici.\nSe si sviluppa la colite la diarrea \u00e8 solitamente pi\u00f9 intensa ed \u00e8 associata a dolori / crampi addominali, febbre che supera i 40 \u00b0C, ipoalbuminemia e leucocitosi. La presenza di colite, senza enterite, suggerisce che si tratti di AAD da \"C.difficile\". La colite pu\u00f2 essere diagnosticata mediante colonscopia quando si notano alterazioni infiammatorie (eritema, friabilit\u00e0 o edema) mediante biopsia, ma non sono presenti pseudomembrane. Pu\u00f2 essere diagnosticata anche tramite tomografia computerizzata. L'esame istologico per la colite associata al \"C.difficile\" pu\u00f2 rivelare \"lesioni sommitali\" o \"lesioni vulcaniche\" in cui le cellule infiammatorie e i detriti vengono espulsi nel lume del colon. La sigmoidoscopia di pazienti con \"Klebsiella oxytoca\" di solito rivela una colite diffusa o segmentale.\nTerapia.\nIl trattamento della AAD varia sensibilmente in funzione delle sue cause e di quanto \u00e8 grave.\nLa AAD pu\u00f2 essere trattata quando \u00e8 lieve bevendo molti liquidi per sostituire l'acqua del corpo che \u00e8 stata persa a causa della diarrea, evitando temporaneamente i latticini e gli alimenti che contengono farina di frumento (pane, maccheroni, pizza), e alimenti ricchi di fibre, come frutta, mais e crusca. L'utilit\u00e0 di medicinali antidiarroici \u00e8 controversa. Questi medicinali possono interferire con la capacit\u00e0 dell'intestino di espellere batteri e tossine nocivi dal corpo attraverso le feci.\nPer i casi non complicati di AAD durante un trattamento antibiotico, una misura prudenziale \u00e8 interrompere o cambiare l'antibiotico, se possibile\nQuando la AAD \u00e8 pi\u00f9 grave \u00e8 maggiore la probabilit\u00e0 che sia una manifestazione dell'infezione da \"C. difficile.\" L'AAD correlata all'infezione da \"C.difficile,\" in specifiche condizioni di rischio, pu\u00f2 esacerbarsi o complicarsi, anche in tempi relativamente brevi, fino a esiti anche fatali.\nNei casi pi\u00f9 gravi in cui \u00e8 nota la causa infettiva dell'AAD, si raccomandano antibiotici specifici mirati contro questi patogeni. Per il \"C. difficile\", si raccomandano due antibiotici: vancomicina orale e metronidazolo. \u00c8 stato dimostrato che la vancomicina \u00e8 pi\u00f9 efficace nel ridurre il tempo fino alla guarigione della diarrea (una media di 3 giorni) rispetto al metronidazolo (una media di 5 giorni).\nLa crescita eccessiva di candida pu\u00f2 essere trattata con nistatina (da 250.000 a 1.000.000 U per via orale tre o quattro volte al giorno) e la risposta alla terapia antifungina pu\u00f2 essere attesa entro 3-7 giorni.\nSe il trattamento farmacologico non riesce a sradicare l'infezione da \"C. difficile\", pu\u00f2 essere consigliato un trapianto fecale.\nCirca il 3% delle persone con infezione da \"C. difficile\" si ammaler\u00e0 gravemente, con febbre alta, forte dolore addominale e megacolon tossico che pu\u00f2 essere visualizzato con una tomografia computerizzata). Questi pazienti dovrebbero essere valutati da un chirurgo. Se il chirurgo \u00e8 preoccupato che l'intestino possa svilupparsi una perforazione, che pu\u00f2 rendere necessario un intervento chirurgico d'urgenza per rimuovere la parte interessata del colon.\nLa chirurgia dovrebbe essere considerata l'ultima risorsa per alcuni pazienti con casi gravi o intrattabili di CPM, megacolon tossico o colite fulminante. La frequenza di colectomie \u00e8 circa di 3,4 su 1000 casi di AAD da \"C.difficile ma\" il tasso di mortalit\u00e0 in questi pazienti \u00e8 alto (34-57%).\nI pazienti con malattia grave trattati con colectomie d'emergenza (subito dopo la diagnosi di AAD di C. difficile) hanno un tasso di mortalit\u00e0 significativamente inferiore (34%) rispetto ai pazienti trattati con metronidazolo o vancomicina prima dell'intervento chirurgico (57%).\nL'efficacia dei probiotici nel trattamento delle infezioni causa di AAD non \u00e8 dimostrata.\nIn caso di reazioni allergiche, l'eccessiva risposta del sistema immunitario deve essere rapidamente soppressa con immunomodulatori come gli steroidi.\nPrevenzione.\nUn ridotto e corretto utilizzo degli antibiotici, solo quando \u00e8 necessario, riduce il rischio di AAD.\nDiversi studi hanno dimostrato che i probiotici possono prevenire l'insorgenza di diarrea associata agli antibiotici somministrandoli in via profilattica o contemporaneamente alla necessaria terapia antibiotica. Ad esempio, uno studio controllato, randomizzato, in doppio cieco del 1999, condotto su 202 bambini di et\u00e0 compresa tra 6 mesi e 10 anni (di cui 188 inclusi nell'analisi), ha mostrato che in 25 dei 95 bambini nel gruppo placebo la diarrea si \u00e8 verificata dopo la necessaria terapia antibiotica, mentre si \u00e8 manifestata solo in 7 dei 93 bambini dei bambini trattati con \"Lactobacillus rhamnosus\" GG (= gruppo verum).\nIn un altro studio controllato, randomizzato in doppio cieco del 2005, condotto su 269 bambini di et\u00e0 compresa tra 6 mesi e 14 anni (di cui 246 inclusi nell'analisi), \u00e8 stato dimostrato che nel gruppo placebo, 22 bambini su 127 hanno sviluppato diarrea associata agli antibiotici, mentre l'assunzione di \"Saccharomyces boulardii\" ha causato questo tipo di diarrea solo in 4 bambini su 119. Un altro studio ha utilizzato una quantit\u00e0 definita di yogurt (227 g) come integratore alimentare in parallelo con gli antibiotici. Risultato: la somministrazione di yogurt ha dimezzato il numero di pazienti con diarrea e ridotto il numero totale di giorni con diarrea in modo ancora pi\u00f9 significativo: solo il 12% (rispetto al 24%) nel gruppo dello yogurt lamentava diarrea; e 23 giorni di diarrea nel gruppo yogurt sono stati confrontati con 60 giorni di diarrea nel gruppo non yogurt.\nUna meta-analisi in cui sono stati valutati nove studi controllati randomizzati giunge alla conclusione che i probiotici sono utili nella prevenzione della diarrea associata agli antibiotici. Un lievito, \"Saccharomyces boulardii\" CNCM I-745 (\"S. boulardii\") e un probiotico batterico, \"Lactobacillus rhamnosus\" GG, sono i pi\u00f9 efficaci per questa indicazione. Va notato che i batteri (come i lattobacilli) vengono attaccati dagli antibiotici e quindi l'antibiotico deve essere assunto con un ritardo di qualche ora rispetto al probiotico batterico, specie se si tratta di tetracicline o altri antibiotici inibitori della sintesi proteica.\nPrognosi.\nNel complesso, la prognosi della AAD \u00e8 eccellente. Quasi tutti gli adulti con diarrea lieve associata agli antibiotici guariscono completamente senza complicazioni.\nNei casi gravi ospedalizzati, in alcuni studi, la mortalit\u00e0 dei pazienti con AAD da \"C. difficile\" risulta da 1,5 a 4 volte superiore a quella del gruppo di controllo, a parit\u00e0 di et\u00e0, sesso, malattia sottostante; anche se dai dati rilevati l'AAD da \"C. difficile\" non pu\u00f2 essere considerata un predittore indipendente di mortalit\u00e0.\nTra le persone con AAD da \"C. difficile\", dal 15% al 35% il problema si ripresenta entro otto settimane dalla fine del trattamento con metronidazolo. Quasi tutti questi pazienti possono essere trattati con successo con un secondo ciclo di farmaci."}
{"id": "8808744", "revid": "1534511", "url": "https://it.wikipedia.org/wiki?curid=8808744", "title": "Henri Rosellen", "text": "Biografia.\nIl figlio del fabbricante di pianoforti \"Fran\u00e7ois Eug\u00e8ne Rosellen\" ha studiato pianoforte e composizione al Conservatoire de Paris assieme a Louis-Barth\u00e9l\u00e9my Pradher, Pierre Zimmermann, Fran\u00e7ois-Joseph F\u00e9tis e Jacques Fromental Hal\u00e9vy. Prese lezioni private da Henri Herz. Dal 1830 in poi ebbe un discreto successo sia come pianista che come insegnante di musica. Tra le altre cose, scrisse un manuale di pianoforte ( \"Manuel du pianiste\" ) anche se ottenne un successo migliore come compositore. Seguendo i passi di Franz H\u00fcnten, si \u00e8 concentrato sulla composizione di brani per pianoforte efficaci, ma di facile esecuzione. Ha spesso utilizzato estratti di opere contemporanee di compositori come Donizetti, Bellini o Meyerbeer, che ha rielaborato per pianoforte. Questo lo rese un compositore molto suonato del suo tempo e gli port\u00f2 prosperit\u00e0 materiale. Tuttavia, la recensione musicale contemporanea lo considerava per lo pi\u00f9 un esigo compositore."}
{"id": "8808746", "revid": "121166436", "url": "https://it.wikipedia.org/wiki?curid=8808746", "title": "Fayolismo", "text": "Il fayolismo \u00e8 una teoria sulla gestione di un'amministrazione aziendale.\nLa teoria \u00e8 stata concepita da Henri Fayol tramite la pubblicazione nel 1916 con \"L'Administration industrielle et g\u00e9n\u00e9rale\" in lingua francese.\nLa corrente di studio del management ideata da Henri Fayol prende il nome di Fayolismo, ed \u00e8 giunta fino a noi accreditandosi come una delle fonti pi\u00f9 autorevoli sulla gestione aziendali.\nLa teoria.\nLo studioso parte dal presupposto che a prescindere dalla tipologia dell'azienda, dalle sue dimensioni o il settore in cui opera, ci sono delle funzioni di base che devono essere esplicate per favorire la crescita del proprio business, e che rimangono invariate. Che si tratti di un'attivit\u00e0 di tipo politico, commerciale, governativo, economico o religioso le funzioni sono sempre le stesse, ed il requisito \u00e8 che l'azienda sia affidata a un manager con precise capacit\u00e0 direzionali, basate su un insieme di skills e conoscenze di vario tipo, tra cui capacit\u00e0 tecniche e polivalenza. Per la prima volta al manager vengono richieste qualit\u00e0 non solo direzionali, ma anche qualit\u00e0 solitamente delegate agli altri ruoli dell'azienda, affinch\u00e9 risulti un connubio di competenze tali da favorire un occhio vigile per ogni fase della produzione aziendale e una maggiore incidenza nelle funzioni direttive. \nL'obiettivo di Fayol \u00e8 quello di individuare una teoria generale della direzione aziendale, convinto che tali principi possano essere insegnati alle nuove generazioni poich\u00e9 le qualit\u00e0 manageriali possono essere frutto di un apprendimento mirato, e non doti innate.\nNel suo lavoro Fayol identific\u00f2 cinque principali funzioni della gestione manageriale industriale, ancora oggi riconosciute: \nQuesti principi sono una sorta di guida di come un'azienda deve agire per raggiungere i suoi obiettivi, partendo dunque da una previsione per poi organizzare le attivit\u00e0, passando per il controllo della produzione e la giusta assegnazione dei compiti.\nFayol elabora anche quattordici Principi Generali di Amministrazione, che si configurano come una linea guida per i leader di ogni tipo di azienda: "}
{"id": "8808747", "revid": "30610", "url": "https://it.wikipedia.org/wiki?curid=8808747", "title": "Angelo Quattrocchi", "text": "\u00c8 stato una figura centrale del beat, della contestazione e della controcultura italiani.\nBiografia.\nViaggia molto negli anni sessanta e settanta, soprattutto prendendo parte all'underground e ai movimenti londinesi e californiani. A Londra collabora alla rivista di controcultura \"OZ\", mentre pubblica a Parigi nel 1968, a ridosso del Maggio francese, il suo primo libro \"The Beginning of the End\", poi ristampato in Italia con il titolo \"E quel maggio fu: rivoluzione!\". In California, nei primi anni settanta, continua la collaborazione con l'ambiente culturale underground, e fa la conoscenza dell'attivista Jerry Rubin, del fumettista Robert Crumb e della femminista Angela Davis; intrattiene una relazione sentimentale con l'avvocata di quest'ultima, Beverly Axerold, con la quale rientra a Roma, dove fonda la rivista di controcultura \"Fallo!\", un titolo ispirato a \"Do It!\" di Jerry Rubin, e il periodico \"Roma High\".\nDurante un processo per oscenit\u00e0 a causa del suo racconto \"Gelosia d'amore, storia erotica di Cappuccetto Rosso\", fa la conoscenza dell'attivista per i diritti civili Carla Simeoni, con la quale inizia una relazione e si trasferisce in una comune all'Elmo, in provincia di Grosseto: da questa unione nasce nel 1979 l'artista Lapo Simeoni. In Maremma, Quattrocchi fa attivismo politico e pubblica alcuni libri quali \"Maremma e dintorni\" e \"Miti, riti, magie e misteri degli etruschi\"; tra le sue battaglie, si ricorda la lotta contro la centrale nucleare di Montalto di Castro. Si trasferisce per un breve periodo a Sassofortino con la nuova compagna, Annie Colucci, dalla quale ha due figli, Silvia e Leto, e rientra poi negli anni novanta stabilmente a Roma, dove nel 1998 fonda la casa editrice Malatempora.\n\u00c8 autore di una ventina di libri, tra cui \"Wounded Knee: indiani alla riscossa\", \"Come e perch\u00e9 difendersi dalla tv\", il romanzo \"Ultimi fuochi\" e \"La battaglia di Genova\" sulle giornate di contestazione e di repressione in occasione del G8, nel luglio del 2001."}
{"id": "8808748", "revid": "57342", "url": "https://it.wikipedia.org/wiki?curid=8808748", "title": "Carlo Scotoni", "text": ""}
{"id": "8808752", "revid": "155634", "url": "https://it.wikipedia.org/wiki?curid=8808752", "title": "Coppa di Francia 2005 (pallacanestro maschile)", "text": "La Coppa di Francia 2006 \u00e8 la 29\u00aa Coppa di Francia di pallacanestro maschile.\nSquadre.\nPartecipano 56 squadre (18 iscritte alla LNB Pro A 2004-2005, 17 della Pro B, 17 della Nationale Masculine 1 e 4 della Nationale Masculine 2). Le otto squadre che hanno preso parte al Semaine des As 2005 entrano in gioco direttamente ai sedicesimi di finale."}
{"id": "8808754", "revid": "729019", "url": "https://it.wikipedia.org/wiki?curid=8808754", "title": "Ko Kret", "text": "Ko Kret (, trascrizione IPA: ) \u00e8 un'isola fluviale artificiale creata nel fiume Chao Phraya, si trova nella provincia di Nonthaburi, in Thailandia. \u00c8 lunga circa 3 km e larga circa 3 km, al suo interno vi sono sette villaggi, il pi\u00f9 popoloso dei quali \u00e8 Ban Mon. L'isola \u00e8 raggiungibile in traghetto.\nStoria.\nKo Kret fu creata durante il regno di re Thai Sa di Ayutthaya nel 1722; per sveltire i tempi di navigazione del fiume Chao Phraya, il principale corso d'acqua della Thailandia Centrale, il sovrano fece scavare un canale che tagli\u00f2 un'ampia ansa del fiume e la terra all'interno dell'ansa divenne cos\u00ec un'isola. Inizialmente il canale fu chiamato Klong-Lat-Kret-Noi (, letteralmente: canale che taglia la piccola ansa), per distinguerlo da un analogo canale che tagliava un'ansa pi\u00f9 grande del fiume alcuni chilometri pi\u00f9 a nord a Chiang Rak Yai, nell'odierno distretto di Sam Khok. In seguito prese il nome Klong-Lat-Kret, mentre l'inizio del canale fu chiamato Pak Kret (, imbocco della scorciatoia). Nel corso dei secoli l'acqua ha eroso le sponde del canale fino a farlo diventare largo come un fiume.\nL'isola prosper\u00f2 nel periodo di Ayutthaya perch\u00e9 il suo tempio principale era uno dei pi\u00f9 belli del regno, e si svuot\u00f2 durante l'occupazione birmana degli anni 1760. Torn\u00f2 a popolarsi durante il regno del re Taksin di Thonburi (1768-1782), il quale permise ai mon profughi provenienti dalla Birmania di stabilirsi sull'isola e nei territori vicini. Altri profughi mon furono invitati nella zona da re Rama II nel 1815. Il distretto che si venne a formare in quest'area fu chiamato Pak Kret, e l'isola fu da allora chiamata Ko Kret.\nAmministrazione.\nIl territorio dell'isola costituisce il tambon (sottodistretto) di Pak Kret, uno dei 12 tambon del distretto di Pak Kret, ed \u00e8 suddiviso nei seguenti 7 ban (villaggi).\nTurismo.\nNonostante sia una piccola isola abitata soprattutto da mon, Ko Kret ha 6 templi, uno dei quali \u00e8 deserto, una moschea, due scuole e un ospedale. Il tempio pi\u00f9 importante \u00e8 Wat Paramai Yikawat, eretto secoli fa dai mon; \u00e8 famoso per il suo bianco \"chedi\" pendente costruito nello stile tipico dei mon. Viene considerato un simbolo dell'isola.\nKo Kret \u00e8 diventata una meta turistica, i visitatori scoprono le attivit\u00e0 dei suoi abitanti e in particolare le ceramiche, che sono il pi\u00f9 importante prodotto locale. Tra le pietanze locali spicca il \"khao chae\", tortina di riso al vapore con il sapore di fiori tipica della tradizione mon dell'isola. Si raggiunge l'isola in traghetto da due diversi moli della terraferma. I turisti possono visitarla solo nel fine settimana e nelle feste pubbliche tra le 9 e le 17:30."}
{"id": "8808760", "revid": "124659196", "url": "https://it.wikipedia.org/wiki?curid=8808760", "title": "Governo Kaja Kallas", "text": "Il Governo Kallas (in lingua estone: \"Kaja Kallase valitsus\") \u00e8 il primo governo dell'Estonia presieduto da Kaja Kallas. \u00c8 entrato in carica il 26 gennaio 2021 a seguito della formazione di una nuova maggioranza successivamente alle dimissioni del primo ministro J\u00fcri Ratas.\nSi tratta del 51\u00ba governo della Repubblica dell'Estonia, dalla sua dichiarazione di indipendenza, avvenuta nel 1918.\nLa sede del Governo dell'Estonia \u00e8 Casa Stenbock, palazzo sulla collina di Toompea.\nCoalizione.\nNelle elezioni parlamentari del 2019 la coalizione di governo in carica \u00e8 uscita sconfitta e come primo partito \u00e8 emerso il Partito Riformatore Estone, che per\u00f2, senza l'appoggio del Partito di Centro Estone, non era riuscito a formare n\u00e9 una maggioranza n\u00e9 un governo di minoranza. Questo aveva permesso a J\u00fcri Ratas di formare una nuova coalizione di governo, formata dal suo partito centrista (il Partito di Centro Estone), da un partito di destra (il Partito Popolare Conservatore Estone) e da un partito conservatore (Patria) che uniti disponevano della maggioranza di 55 deputati su 101 al \"Riigikogu\".\nIn seguito alle dimissioni di Ratas, coinvolto in uno scandalo di corruzione, la presidente Kersti Kaljulaid diede mandato all'onorevole Kaja Kallas del Partito Riformatore Estone di formare un nuovo governo, in quanto leader del partito pi\u00f9 votato (come gi\u00e0 avvenuto due anni prima, senza successo). In questa occasione, la Kallas riusc\u00ec a formare una coalizione di governo insieme al Partito di Centro Estone e il 26 gennaio ricevette l'approvazione del Riigikogu con 70 voti a favore e 30 contrari. Kaja Kallas divenne cos\u00ec la prima donna ad ottenere l'incarico di primo ministro dell'Estonia.\nLa compagine ministeriale comprende sei donne e otto uomini."}
{"id": "8808787", "revid": "123329814", "url": "https://it.wikipedia.org/wiki?curid=8808787", "title": "Adriano Seroni", "text": "Biografia.\nDocente di letteratura italiana a Firenze, \u00e8 stato con Leone Piccioni autore del programma culturale \"L'approdo\".\nIscritto al Partito Comunista dal 1946, viene candidato alle elezioni politiche italiane del 1958 risultando eletto e confermato nelle successive del 1963. Muore a Roma in una clinica privata a causa di una crisi respiratoria."}
{"id": "8808791", "revid": "767487", "url": "https://it.wikipedia.org/wiki?curid=8808791", "title": "Behbeit el-Hagar", "text": "Behbeit el-Hagar (egiziano: \"Hebyt\") \u00e8 un sito archeologico nel Basso Egitto che contiene i resti di un antico tempio egizio alla dea Iside, noto come Iseion.\nIl sito si trova lungo il ramo Damietta del Nilo, 7 chilometri (4,5 miglia) a nord-est di Sebennytos e 8 chilometri (5 miglia) a ovest di Mansura. Nell'antichit\u00e0 faceva parte del nome di Sebennytos, il dodicesimo nome dell'Egitto inferiore. I testi dell'antico Egitto si riferiscono al sito gi\u00e0 nel Nuovo Regno (1550\u20131070 A.C. circa), ma potrebbe essere stato semplicemente un ramo di Sebennytos piuttosto che una citt\u00e0 a tutti gli effetti."}
{"id": "8808801", "revid": "72396", "url": "https://it.wikipedia.org/wiki?curid=8808801", "title": "Mary Parker Follett", "text": ""}
{"id": "8808803", "revid": "599013", "url": "https://it.wikipedia.org/wiki?curid=8808803", "title": "Stipe \u0160arlija", "text": "Carriera.\nGiocatore.\nInizi\u00f2 la carriera cestistica nel dove rimase fino al 1997, anno in cui si trasfer\u00ec in Turchia nella prima avventura estera. Dopo una stagione nel ritorno in patria, pi\u00f9 precisamente tra le file del . In due stagioni a Zagabria collezion\u00f2 due campionati croati e una Coppa di Croazia. Nella stagione 2000-2001 milit\u00f2 nella , per poi, dopo aver vinto due campionati bosniaci e due Coppe di Bosnia ed Erzegovina, concludere la carriera nel .\nAllenatore.\nIl 22 novembre 2020 viene ufficializzato alla guida del ."}
{"id": "8808810", "revid": "125866435", "url": "https://it.wikipedia.org/wiki?curid=8808810", "title": "Zaid Hearst", "text": ""}
{"id": "8808812", "revid": "767487", "url": "https://it.wikipedia.org/wiki?curid=8808812", "title": "Elisabeth Abegg", "text": "Biografia.\nLuise Wilhelmine Elisabeth Abegg nacque in una famiglia di lingua tedesca a Strasburgo in Alsazia il 3 marzo 1882. In quel periodo il territorio era compreso nell'Alsazia-Lorena ed era sotto controllo tedesco. La provincia, confine tra Francia e Germania, venne rioccupata dai francesi ed entr\u00f2 poi a far parte del Terzo reich nel 1940. Studi\u00f2 presso l'Universit\u00e0 di Strasburgo, nel 1916 consegu\u00ec il dottorato presso l'Universit\u00e0 di Lipsia e nel 1918 si trasfer\u00ec a Berlino.\nNella capitale si avvicin\u00f2 al movimento cristiano dei quaccheri e cominci\u00f2 ad insegnare storia al Luisengymnasium, una scuola femminile, ma con la salita al potere di Hitler nel 1933 prima venne trasferita poi allontanata dall'insegnamento perch\u00e9 si era dimostrata molto critica nei confronti della politica antiebraica del nazismo.\nA partire dal 1941 iniziarono le deportazioni degli ebrei tedeschi verso est e ogni mese partivano treni sigillati con - persone, diretti principalmente ad Auschwitz-Birkenau. Molti ebrei di Berlino tentarono di nascondersi. Un'amica di Luise, Anna Hirschberg, cristiana ma di origine ebraica, malgrado avesse ricevuto un'offerta di ospitalit\u00e0, venne arrestata e mandata ad Auschwitz. A quel punto la Abegg, consapevole di quanto stava accadendo, inizi\u00f2 ad aiutare gli ebrei berlinesi a nascondersi, tessendo una rete di rapporti con chi tra i suoi conoscenti era disposto a collaborare.\nRifiut\u00f2 inoltre di esporre la bandiera con la svastica dalle sue finestre e, malgrado il pericolo, riusc\u00ec a nascondere nel suo appartamento 12 ebrei, salvandoli dalla deportazione mentre ne aiut\u00f2 altri portando loro denaro, documenti e cibo. Riusc\u00ec anche ad aiutare il professore ebreo Jizchak Schwersenz a fuggire dopo essere stato espulso dall'insegnamento.\nElisabeth Abegg riusc\u00ec a non farsi scoprire aiutando, con la sua rete, circa ottanta ebrei a salvarsi e fu quindi tra le tante persone che prestarono soccorso agli ebrei durante l'Olocausto. Dopo la fine della guerra ritorn\u00f2 ad insegnare e nel 1957, quando comp\u00ec 75 anni, ricevette come omaggio dai sopravvissuti un piccolo libro di memorie con la dedica: \"Unser lieben Elisabeth Abegg zum 75. Geburtstag am 3. Marz, 1957, von ihrem Freundeskreis\" (Alla nostra cara Elisabeth Abegg nel suo 75\u00ba compleanno il 3 marzo 1957. La sua cerchia di amici).\nRiconoscimenti.\nA lei dal 2004 \u00e8 intitolata una via di Berlino ed una scuola elementare che si trova in quella via."}
{"id": "8808814", "revid": "588403", "url": "https://it.wikipedia.org/wiki?curid=8808814", "title": "Campeonato Brasileiro S\u00e9rie A 2021", "text": "Il Campeonato Brasileiro S\u00e9rie A 2021 (in italiano: Campionato Brasiliano Serie A 2021) \u00e8 stata la 65\u00aa edizione del massimo campionato brasiliano di calcio.\nFormula.\nGirone all'italiana con partite di andata e ritorno. Vince il campionato la squadra che totalizza pi\u00f9 punti, retrocedono in S\u00e9rie B le ultime 4 classificate. In caso di arrivo a pari punti tra due o pi\u00f9 squadre, per determinarne l'ordine in classifica sono utilizzati, nell'ordine, i seguenti criteri:\nClassifica finale.\nLegenda:\nNote:"}
{"id": "8808823", "revid": "8660", "url": "https://it.wikipedia.org/wiki?curid=8808823", "title": "III-divisioona 2019", "text": "La III-divisioona 2019 \u00e8 la 9\u00aa edizione del campionato di football americano di quarto livello (giocato a 7 giocatori), organizzato dalla SAJL.\nStagione regolare.\nClassifiche.\nLe classifiche della regular season sono le seguenti:"}
{"id": "8808825", "revid": "729019", "url": "https://it.wikipedia.org/wiki?curid=8808825", "title": "Aeroporto regionale di Laramie", "text": "L'Aeroporto regionale di Laramie (in inglese: \"Laramie Regional Airport\"), \u00e8 uno scalo aeroportuale regionale statunitense situato 4,8 km a ovest di Laramie, nella Contea di Albany in Wyoming.\nStoria.\nCostruito nel 1934, l'aeroporto era denominato Brees Field, nome con cui era conosciuto fino al 1992, come omaggio alla memoria del generale dell'United States Army Herbert J. Brees. Originariamente dotato di piste in terra battuta, nel 1994 furono asfaltate per consentire l'atterraggio dei bombardieri Consolidated B-24 Liberator. La struttura inizi\u00f2 ad operare voli di linea nel 1945, e nel 1959 fu costruito il terminal aeroportuale.\nStruttura.\nLa struttura, priva di torre di controllo del traffico aereo e posta a circa m s.l.m. (), copre , ed \u00e8 composta da un terminal passeggeri, strutture di servizio e ricovero velivoli e da due piste con superficie in asfalto, la maggiore lunga e larga ( x ) e orientamento 30/21, la minore con dimensioni x ( x ) e orientamento 12/30, entrambe dotate di sistema di illuminazione a bordo pista a media intensit\u00e0 (MIRL) e sistema luminoso di avvicinamento PAPI.\nL'aeroporto \u00e8 di propriet\u00e0 e gestito dal consiglio regionale dell'aeroporto di Laramie (\"Laramie Regional Airport Board\"), ed \u00e8 aperto al traffico commerciale. Il servizio aereo \u00e8 sovvenzionato dal programma Essential Air Service."}
{"id": "8808828", "revid": "61051", "url": "https://it.wikipedia.org/wiki?curid=8808828", "title": "Laramie Regional Airport", "text": ""}
{"id": "8808839", "revid": "61051", "url": "https://it.wikipedia.org/wiki?curid=8808839", "title": "Brees Field", "text": ""}
{"id": "8808846", "revid": "1505830", "url": "https://it.wikipedia.org/wiki?curid=8808846", "title": "Eric Trist", "text": "Biografia.\nTrist \u00e8 nato nel 1909 a Dover, nel Kent, in Inghilterra, da padre originario della Cornovaglia, Frederick Trist, e madre scozzese, Alexina Middleton. \u00c8 cresciuto a Dover vivendo i drammatici raid aerei nella prima guerra mondiale. And\u00f2 alla Cambridge University - Pembroke College nel 1928, dove si laure\u00f2 con il massimo dei voti in letteratura inglese. Si interess\u00f2 quindi di psicologia e psicoanalisi sotto Frederic Bartlett. A quel tempo (1932/3) Trist disse di essere molto interessato agli articoli di Kurt Lewin. Quando Kurt Lewin (che era ebreo) lasci\u00f2 la Germania alla salita al potere di Adolf Hitler, viaggi\u00f2 in Palestina e negli Stati Uniti, facendo tappa in Inghilterra, dove Trist lo incontr\u00f2 brevemente e gli mostr\u00f2 Cambridge. \nTrist si laure\u00f2 con lode in psicologia nel 1933, and\u00f2 alla Yale University negli Stati Uniti e incontr\u00f2 di nuovo Lewin, che era alla Cornell University e poi in Iowa. Ha visitato BF Skinner, una figura chiave del Behaviourism a Boston. Dopo aver assistito ad alcune esperienze inquietanti durante la Depressione, si interess\u00f2 per la prima volta alla politica e lesse Karl Marx. \nTrist torn\u00f2 nel Regno Unito nel 1935 dopo la scomparsa della prima moglie, Virginia Traylor (1909-1935), nipote di John Henry Traylor e morta a Manhattan, New York. Trist ha incontrato Oscar Adolph Oeser, che dirigeva il dipartimento di psicologia presso l'Universit\u00e0 di St Andrews, in Scozia, e ha continuato a studiare i problemi relativi alla disoccupazione a Dundee. \nAllo scoppio della seconda guerra mondiale Trist divenne uno psicologo clinico presso il Maudsley Hospital di Londra, curando i feriti della battaglia di Dunkerque. Ha raccontato come, nel 1940, nel blitz di Londra, \"alcune persone molto spaventate uscirono dalle loro stanze, corsero dappertutto e noi dovevamo andare a trovarle\". Il Maudsley, a Mill Hill, era un ospedale universitario e Trist ha partecipato a seminari e ha incontrato persone della Tavistock Clinic. Si un\u00ec quindi al gruppo Tavistock nell'esercito, and\u00f2 a Edimburgo e lavor\u00f2 nei War Office Selection Boards (WOSB), con Jock Sutherland e Wilfred Bion. Negli ultimi due anni di guerra, Trist \u00e8 stato psicologo capo presso il quartier generale delle Unit\u00e0 di reinsediamento civile (CRU) per i prigionieri di guerra rimpatriati, lavorando secondo schemi ideati da Tommy Wilson e Wilfred Bion. Ha descritto questo come \"probabilmente la singola esperienza pi\u00f9 emozionante della mia vita professionale\". \nDopo la morte della prima moglie e il matrimonio con Beulah J. Varney (1925-1959), nel luglio 1966 Trist si trasfer\u00ec in America come professore di comportamento organizzativo ed ecologia sociale nella Graduate School of Business Administration presso la UCLA. Nel 1969 \u00e8 entrato a far parte di Russell L. Ackoff nel Social Systems Science Program presso la Wharton School, l'Universit\u00e0 della Pennsylvania. Ha insegnato l\u00ec fino al 1978 quando \u00e8 diventato professore emerito. Nello stesso anno \u00e8 entrato a far parte della Faculty of Environmental Studies, York University, Toronto, dove ha avviato un programma di studi e vi ha insegnato fino al 1983. \nNegli anni '90 Trist scrisse un racconto in tre volumi del Tavistock, insieme a Hugh Murray e Fred Emery, \"The Social Engagement of Social Science\" . Mor\u00ec il 4 giugno 1993 a Carmel, in California. Dalla sua seconda moglie, Beulah J. Varney, ebbe un figlio e una figlia. "}
{"id": "8808848", "revid": "44876", "url": "https://it.wikipedia.org/wiki?curid=8808848", "title": "Associazione Sportiva Dilettantistica Todi Calcio", "text": ""}
{"id": "8808855", "revid": "18323", "url": "https://it.wikipedia.org/wiki?curid=8808855", "title": "Mario Venezia", "text": "Biografia.\nNato il 30 gennaio 1960 a Montescaglioso, in provincia di Matera, si \u00e8 laureato, all'et\u00e0 di 25 anni, in Medicina e Chirurgia e nel 1989 ha conseguito la Specializzazione in Cardiologia presso l'istituto di Malattie Cardiovascolari dell'Universit\u00e0 degli Studi di Bari Aldo Moro, discutendo la tesi sul fenomeno della induzione delle aritmie da stress psicofisico, tesi pubblicata sulle pi\u00f9 importanti riviste specializzate.\nDa medico cardiologo, si \u00e8 interessato particolarmente della cura e prevenzione dello scompenso cardiaco, dell'infarto del miocardio e delle aritmie cardiache. Dal 1997 \u00e8 primario cardiologo e, dal 2001, Direttore Sanitario del Centro Medico di Riabilitazione di Marina di Ginosa.\nDal giugno 2008 \u00e8 vicepresidente dell'Acquedotto Lucano S.p.A.\nAttivit\u00e0 politica.\nAll'et\u00e0 di 14 anni si \u00e8 iscritto al Fronte della Giovent\u00f9, l'organizzazione giovanile del Movimento Sociale Italiano (MSI), ed a 18 anni milita nel MSI.\nNel 1990 ha costituito l'associazione culturale giovanile \"Flox\" che si \u00e8 impegnata, particolarmente, nella lotta alle tossicodipendenze fino alla realizzazione, nel 1996, di un Centro di Recupero per tossico-dipendenti, in collaborazione con la \"Comunit\u00e0 Incontro\" di Don Pierino Gelmini. E' stato editore del periodico \"Novitalia\".\nDivenuto dirigente provinciale del MSI nel 1990, alle elezioni politiche del 1994 viene candidato, ed eletto, alla Camera dei deputato nella circoscrizione Basilicata. Nel corso della XII legislatura ha fatto parte della 1\u00aa Commissione Affari costituzionali e della 4\u00aa Commissione Difesa, oltre ad essersi distinto fra i parlamentari per aver presentato il maggior numero di interrogazioni ed interpellanze oltre a numerose proposte di legge come primo firmatario e con altri parlamentari. Fra le numerose attivit\u00e0 svolte, \u00e8 stato relatore di maggioranza, sia in Commissione Difesa che in Aula, per l'abolizione, dal codice militare, della pena di morte in tempo di pace.\nNel 1995 aderisce alla svolta di Fiuggi di Gianfranco Fini da MSI ad Alleanza Nazionale, diventando anche segretario provinciale di Matera.\nConsigliere comunale di Montescaglioso dal 1998 al 2002, in seguito \u00e8 stato sindaco del medesimo comune per due mandati: dal 2002 al 2007 e dal 2007 al 2010.\nSi candida alle elezioni regionali in Basilicata del 2010 tra le liste del Popolo della Libert\u00e0 (PdL), nella mozione di Nicola Pagliuca (ex deputato e sindaco di Melfi), venendo eletto in consiglio regionale della Basilicata, diventando componente della Commissione Politica Sociale.\nNel febbraio 2013 abbandona il PdL per entrare in Fratelli d'Italia."}
{"id": "8808858", "revid": "1861950", "url": "https://it.wikipedia.org/wiki?curid=8808858", "title": "Aeroporto di Yellowstone", "text": ""}
{"id": "8808870", "revid": "547034", "url": "https://it.wikipedia.org/wiki?curid=8808870", "title": "Ordine al Merito della Marina Militare", "text": "L\u2019Ordine al Merito Navale \u00e8 un ordine onorario del Brasile creato con lo scopo di rendere onore al personale militare della Marina che si \u00e8 distinto nell'esercizio della propria professione e, eccezionalmente, alle corporazioni militari e alle istituzioni civili, nazionali e straniere, le loro bandiere o stendardi, nonch\u00e9 personalit\u00e0 civili e militari, brasiliane o straniere, che hanno reso servizi rilevanti alla Marina.\n\u00c8 stato istituito con decreto n 24659, del 11 luglio, 1934.\nComposizione.\nL'ordine o l'insegna sar\u00e0 composto da un nastro di grosgrain rosso, chamalotada, con una striscia azzurra al centro.\nGradi.\nConsiste di cinque gradi:\nEnte concedente.\nConcesso con decreto del Presidente della Repubblica previa consultazione di un consiglio composto dalle seguenti autorit\u00e0:"}
{"id": "8808871", "revid": "1442080", "url": "https://it.wikipedia.org/wiki?curid=8808871", "title": "Jean-Pierre Le Camus", "text": "\u00c8 noto per la sua opera \"Les psaumes du roi et prophete David, mis en vers fran\u00e7ais revus et approuves par les pasteurs et professeurs de l'Eglise et de l'academie de Geneve. Mis en musique par Jean-Pierre Le Camus, citoyen de Gen\u00e8ve\" (1764)."}
{"id": "8808873", "revid": "1714743", "url": "https://it.wikipedia.org/wiki?curid=8808873", "title": "Ottone IV di Brunswick-L\u00fcneburg", "text": "Biografia.\nOttone era il primogenito del duca Bernardo I di Brunswick-L\u00fcneburg e di sua moglie Margherita di Sassonia-Wittenberg.\nNel 1434, alla morte di suo padre, ne eredit\u00f2 i titoli, assumendo la reggenza del Principato di L\u00fcneburg in co-reggenza con suo fratello Federico il Pio. Il loro regno fu caratterizzato da importanti lavori di ampliamento del Castello di Celle e da numerose riforme atte a migliorare le condizioni dei contadini e nei confronti dei proprietari terrieri. Mor\u00ec nel 1446, senza eredi, lasciando il principato al fratello Federico.\nMatrimonio e discendenza.\nNel 1425 Ottone IV spos\u00f2 Elisabetta di Eberstein (prima del 1415 - 1468). Il matrimonio produsse solo una figlia."}
{"id": "8808874", "revid": "767487", "url": "https://it.wikipedia.org/wiki?curid=8808874", "title": "Adam Bielecki", "text": "Conosciuto per aver scalato in prima invernale il Gasherbrum I e il Broad Peak.\nCarriera.\nAll'et\u00e0 di 17 anni \u00e8 stata la persona pi\u00f9 giovane a scalare il Khan Tengri.\nIl 30 settembre 2011, insieme a Arturo Hajzer e Tomasz Wolfart ha scalato il Makalu senza ossigeno supplementare.\nIl 9 marzo 2012, Adam Bielecki con Janusz Go\u0142\u0105b ha compiuto la prima ascensione invernale del Gasherbrum I (8080m). Hanno scalato senza ossigeno supplementare.\nIl 31 luglio 2012 ha asceso il K2 senza l'uso di ossigeno.\nIl 5 marzo 2013 ha scalato il Broad Peak (8051m) insieme a Maciej Berbeka, Artur Ma\u0142ek e Tomasz Kowalski. Hanno scalato senza ossigeno supplementare. Gli alpinisti si sono separati prima di raggiungere la vetta,e mentre Bielecki e Ma\u0142ek raggiunsero il campo durante la discesa, Berbeka e Kowalski non riuscirono a tornare, vennero dichiarati morti 3 giorni dopo.\nIl 27 gennaio 2018, Bielecki, con Denis Urubko, Jaroslaw Botor e Piotr Tomala lasciarono il campo base del K2 durante la loro spedizione invernale per un'operazione di soccorso sul Nanga Parbat per salvare \u00c9lisabeth Revol e Tomasz Mackiewicz, i quali erano rimasti bloccati sulla montagna.\nBielecki e Urubko scalarono oltre i 1000m di dislivello durante la notte per raggiungere \u00c8lisabeth Revol. La donna fu salvata con successo ma purtroppo non ci furono le possibilit\u00e0 di salvare Mackiewicz.\nIl 16 luglio 2018, Adam Bielecki con Felix Berg, scalarono il Gasherbrum II dalla parete ovest senza l'uso di ossigeno supplementare."}
{"id": "8808875", "revid": "118464712", "url": "https://it.wikipedia.org/wiki?curid=8808875", "title": "Sanremo 88 (CBS)", "text": "Sanremo 88, sottotitolato \"I Big di Sanremo\", \u00e8 un album compilation pubblicato nel febbraio 1988 dall'etichetta discografica CBS.\nL'album contiene 17 brani fra i 26 interpretati da partecipanti al Festival di Sanremo 1988 nella sezione Big."}
{"id": "8808882", "revid": "304744", "url": "https://it.wikipedia.org/wiki?curid=8808882", "title": "Kent State - Come accadde e perch\u00e9", "text": ""}
{"id": "8808883", "revid": "729019", "url": "https://it.wikipedia.org/wiki?curid=8808883", "title": "Mahmud Pasci\u00e0 Angelovi\u0107", "text": "Nato in Kosovo, era discendente della famiglia bizantina Angelos che aveva lasciato la Tessaglia nel 1394. Da bambino fu dato agli Ottomani secondo il sistema del \"dev\u015firme\" e fu cresciuto come Musulmano a Edirne. Dimostr\u00f2 di essere un soldato capace e riusc\u00ec a sposare una delle figlie del sultano Maometto II. Dopo essersi distinto nell'assedio di Belgrado (1456), fu scelto quale Gran Visir, succedendo a Zaganos Mehmed Pasci\u00e0. Durante il suo mandato, guid\u00f2 gli eserciti ed accompagn\u00f2 il sultando durante le campagne belliche\nBiografia.\nOrigini e primi anni.\nDopo la conquista ottomana della Tessaglia nel 1394, la famiglia regnante Angeloi Philanthropenoi and\u00f2 in esilio. I nipoti di Alexios o Manuel erano Mahmud Pasci\u00e0 e il fratello Mihailo An\u0111elovi\u0107 che divenne in seguito un eminente statista. Mahmud Pasci\u00e0 poteva vantare origini in parte albanesi ed era imparentato con i nobili albanesi Alessio e Peter Spani tramite Alessio III Angelo, che forse era il loro antenato. Sebbene le fonti bizantine contemporanee e Ibn Kemal lo identifichino come di origini serbe, altre fonti tardo ottomane gli danno un'origine croata o albanese.\nSi stima che Angelovic sia nato all'inizio del 1420. La maggior parte degli storici concorda sul luogo di nascita, Novo Brdo nel Despotato di Serbia, e che il padre Mihailos fosse figlio di Alessio Angelos Filantropeno o di suo figlio / nipote / fratello Manuel, governanti della Tessaglia. Altri studiosi, come Stavrides, ritengono invece pi\u00f9 probabile che Manuel fosse il nonno di Mihail. L'unica informazione su suo padre \u00e8 che visse in Serbia negli anni Venti del XIV secolo. L'ascendenza di sua madre \u00e8 oggetto di dibattito. Laonico Calcondila (1430-1470) l'identificava in una donna serba, mentre per Michele Critoboulos (1410-1470) era di origine greca. Secondo Tahsin Yazici dell\"'Encyclop\u00e6dia Iranica\", Angelovi\u0107 era \"nato da una famiglia greca o serba\".\nCalcondila riporta che Angelovi\u0107 fu catturato da dei cavalieri ottomani mentre viaggiava con la madre da Novo Brdo a Smederevo, la capitale serba, e questi lo portarono alla corte ottomana. Si presume che ci\u00f2 sia avvenuto nel 1427, quando gli Ottomani attaccarono la Serbia. Inoltre, il dibattito se sia stato catturato secondo la pratica del dev\u015firme, che permetteva di rapire i figli di certe famiglie nobili per istruirli a incarichi di alto rango, oppure come prigioniero di guerra. Ta\u015fk\u00f6pr\u00fczade (\u2020 1560) e A\u015f\u0131k \u00c7elebi (1520\u20131572) segnalano che insieme ad Angelovi\u0107 furono catturati anche Molla Iyas e Mevlana Abd\u00fclkerim, che diverr\u00e0 in seguito \"kazasker\" e \"Sheikh ul-Islam\". Dopo la conversione all'Islam, ricevette il nome Mahmud.\nPoco si sa della sua vita prima del 1453. Secondo Stavrides, Angelovi\u0107 e i suoi compagni furono istruiti nel palazzo, probabilmente come icoglani e Mahmud prese servizio nell'Ender\u00fbn passando poi a quello del principe Maometto, il futuro sultano Maometto II. Le fonti, per\u00f2, non concordano sui ruoli che ricopriva a palazzo.\nEt\u00e0 adulta.\nMahmud Pasci\u00e0 fu un soldato capace. Dopo essersi distinto all'assedio di Belgrado (1456), fu elevato alla carica di Gran Visir come ricompensa, succedendo a Zaganos Pasci\u00e0. Durante il suo mandato guid\u00f2 eserciti o accompagn\u00f2 Mehmed II nelle sue campagne.\nNel 1458 mor\u00ec il despota serbo Lazar Brankovi\u0107. Il fratello di Mahmud Mihailo divenne un membro di una reggenza collettiva, ma fu presto deposto dalla fazione anti-ottomana e filo-ungherese alla corte serba. In reazione, Mahmud attacc\u00f2 e conquist\u00f2 la Fortezza di Smederevo, sebbene la cittadella resistesse, e conquist\u00f2 alcune roccaforti aggiuntive nelle sue vicinanze. Minacciato da un possibile intervento ungherese, tuttavia, fu costretto a ritirarsi a sud e unirsi alle forze del sultano Mehmed II a Skopje. Nel 1461 accompagn\u00f2 Mehmed nella sua campagna contro l'Impero di Trebisonda, l'ultimo frammento superstite dell'Impero bizantino. Mahmud negozi\u00f2 la resa della citt\u00e0 di Trebisonda con il protovestiarios, lo studioso Giorgio Amiroutzes, che era anche suo cugino.\nNel 1463, Mahmud guid\u00f2 l'invasione e la conquista del Regno di Bosnia, anche se un trattato di pace tra la Bosnia e gli Ottomani era stato appena rinnovato. Cattur\u00f2 il re bosniaco, Stefano Toma\u0161evi\u0107, a Klju\u010d, e ottenne da lui la cessione del paese all'Impero.\nAngelovi\u0107 accompagn\u00f2 Mehmed II quando attacc\u00f2 l'Albania Veneta nell'estate del 1467 e ne devast\u00f2 le terre. Per 15 giorni insegu\u00ec Skanderbeg, che all'epoca era un alleato veneziano, ma non lo trov\u00f2, poich\u00e9 Skanderbeg si ritir\u00f2 sulle montagne e successivamente riusc\u00ec a fuggire sulla costa. Secondo Tursun Beg e Ibn Kemal, Angelovi\u0107 nuot\u00f2 nel Bojana, attacc\u00f2 Scutari controllata dai veneziani e saccheggi\u00f2 l'area circostante.\nMahmud fu licenziato nel 1468 a causa delle macchinazioni del suo successore, Rum Mehmed Pasci\u00e0, apparentemente a causa di irregolarit\u00e0 riguardanti il reinsediamento dei Karamanidi a Costantinopoli dopo la conquista di Karaman all'inizio di quell'anno. Fu reintegrato nel 1472, ma i suoi rapporti con il Sultano erano ormai tesi. Fu licenziato e giustiziato nel 1474, presumibilmente a causa del figlio di Mehmed, il principe Mustafa. Mahmud era arrivato ai ferri corti con Mustafa dopo aver divorziato dalla sua seconda moglie per aver trascorso una notte nella stessa casa di Mustafa durante la sua assenza durante una campagna nel 1473. La morte di Mustafa pi\u00f9 tardi nel 1474 fu persino attribuita da resoconti successivi all'avvelenamento da parte di Mahmud.\nVita privata.\nSpos\u00f2 Sel\u00e7uk Hatun, figlia di Zaganos Pasci\u00e0, dalla moglie Sitti Nefise Hatun, ed ebbe un figlio di nome Ali Bey e una figlia di nome Hatice Hatun.\nProduzione letteraria.\nMahmud Pasci\u00e0 ha scritto opere in persiano e turco con \"Adni\" come suo pseudonimo. Il \"diwan\" da lui composto comprende 45 \"Ghazal\" e 21 \"mofrad\" in persiano, oltre a \"alcuni \"nazire\" piuttosto riusciti sui \"ghazal\" di Zahir Faryabi e Hafez\". Tahsin Yazici / \"Encyclop\u00e6dia Iranica\" aggiunge che Mahmud Pasci\u00e0 \"scrisse anche un certo numero di lettere ufficiali in persiano\"."}
{"id": "8808904", "revid": "102", "url": "https://it.wikipedia.org/wiki?curid=8808904", "title": "Il negazionismo. Un fenomeno contemporaneo", "text": "Il negazionismo. Un fenomeno contemporaneo \u00e8 un saggio storico di Francesco Germinario pubblicato, nel 2015, in Italia dall'editore Carrocci.\nContenuto dell'opera.\nL'autore, membro del Comitato scientifico della Casa della memoria di Brescia, colleziona i documenti e gli atti di un seminario svoltosi del 2014 presso la stessa Casa della memoria, in cui venne esaminato il negazionismo nei diversi profili e aspetti geografico, politico, dell'integralismo e di internet."}
{"id": "8808907", "revid": "76963", "url": "https://it.wikipedia.org/wiki?curid=8808907", "title": "Domenico Izzo", "text": "Biografia.\nNel 1996 viene eletto deputato nel collegio di Pisticci della circoscrizione Basilicata nella coalizione de L'Ulivo. Nel corso della XIII legislatura fa parte della VIII Commissione (ambiente, territorio e lavori pubblici), della XIII Commissione (agricoltura) e della XIV Commissione (politiche dell'Unione Europea)."}
{"id": "8808911", "revid": "1507870", "url": "https://it.wikipedia.org/wiki?curid=8808911", "title": "Lago Trona", "text": ""}
{"id": "8808915", "revid": "228587", "url": "https://it.wikipedia.org/wiki?curid=8808915", "title": "Marcellino pane e vino (disambigua)", "text": ""}
{"id": "8808918", "revid": "767487", "url": "https://it.wikipedia.org/wiki?curid=8808918", "title": "Storyville Story", "text": "Storyville Story \u00e8 il sedicesimo album di Mauro Ottolini registrato durante i live del sestetto il 31 dicembre 2018 ad Orvieto durante Umbria Jazz e il 21 luglio 2019 al Teatro Morlacchi di Orvieto."}
{"id": "8808923", "revid": "61051", "url": "https://it.wikipedia.org/wiki?curid=8808923", "title": "Naomi Megroz", "text": ""}
{"id": "8808932", "revid": "767487", "url": "https://it.wikipedia.org/wiki?curid=8808932", "title": "Melperone", "text": "Il melperone (Codice ATC N05 AD03) \u00e8 un neurolettico della classe dei butirrofenoni. La potenza antipsicotica (il riferimento \u00e8 la clorpromazina) \u00e8 inferiore alla componente sedativa. Viene utilizzato principalmente per stati di eccitazione, tensione e disturbi del sonno. Il melperone vanta un'incidenza molto bassa di disturbi extrapiramidali rispetto ad altri neurolettici centrali e di bassa potenza, ha poca influenza sul sistema circolatorio e un bassissimo effetto di induzione del delirium, che lo rende ideale per l'utilizzo in gerontopsichiatria.\nFarmacologia.\nIndicazioni.\nIl melperon \u00e8 utilizzato principalmente per stati di eccitazione, tensione e disturbi del sonno (dosi da 10 a 100\u00a0mg / giorno), ma \u00e8 anche usato negli stati di confusione e delirium alcolico (dose 50\u2013200\u00a0mg / giorno). Un'altra indicazione \u00e8 la coterapia della depressione agitata-ansiosa con possibili disturbi del sonno (dosi 25\u201375\u00a0mg / giorno o prima di coricarsi). L'effetto antipsicotico (contro i sintomi positivi) si ottiene solo con dosi elevate (circa 200\u2013400\u00a0mg / giorno); per questo motivo il melperone \u00e8 usato raramente per tale indicazione.\nFarmacodinamica.\nIl melperone ha effetto antidopaminergico relativamente debole bloccando i recettori postsinaptica D2 nei sistemi mesolimbico e mesocorticali; l'affinit\u00e0 \u00e8 indicata come medio-alta e di breve durata (cosiddetto \"Hit-and-Run-Effect\"); nella regione nigrostriatale, l'antagonismo D2 \u00e8 ancora pi\u00f9 basso, da qui la bassa incidenza di disturbi extrapiramidali. Anche il blocco della serotonina contribuisce all'effetto.\nIl melperone ha anche un marcato effetto anti-adrenergico (blocco \u03b1 1), che probabilmente contribuisce all'effetto sedativo, ma questo \u00e8 a breve termine e il possibile effetto ipotensivo \u00e8 solo debole.\nFarmacocinetica.\nIl melperone viene rapidamente e quasi completamente assorbito dopo somministrazione orale ed \u00e8 soggetto ad un elevato effetto di primo passaggio. cmax \u00e8 compreso tra 1 e 3\u00a0Ore; Volume di distribuzione Vd = circa 7-10\u00a0l/kg, legame alle proteine plasmatiche circa 50 %, Emivita T\u03b2(1/2) = circa 6-8\u00a0Ore (stato stazionario). Il melperone viene metabolizzato rapidamente e quasi completamente nel fegato. L'eliminazione avviene principalmente per via renale, soprattutto sottoforma di metaboliti.\nEffetti indesiderati.\nGli effetti collaterali del melperone includono, come con altri neurolettici, effetti anticolinergici.\nProduzione.\nLa sintesi avviene dalla 4-metilpiperidina e dal 4-cloro-4'-fluorobutirofenone per sostituzione nucleofila.\nNomi commerciali.\nBuronil (A), Melneurin (D), Eunerpan (D), numerosi farmaci generici (D), Bunil (P)"}
{"id": "8808945", "revid": "73843", "url": "https://it.wikipedia.org/wiki?curid=8808945", "title": "Harold Ridley", "text": "Biografia.\nPrimi anni.\nNicholas Harold Lloyd Ridley nacque a Kibworth Harcourt, nel Leicestershire, figlio di Nicholas Charles Ridley e di sua moglie Margaret Parker. Aveva una balbuzie che era in gran parte in grado di gestire. Da bambino incontr\u00f2 e si sedette sulle ginocchia di Florence Nightingale, un caro amico di sua madre.\nStudi\u00f2 alla Charterhouse School prima di passare al Pembroke College di Cambridge, dove studi\u00f2 medicina dal 1924 al 1927, e complet\u00f2 la sua formazione medica nel 1930 al St Thomas' Hospital. Successivamente, fu chirurgo sia al St Thomas che al Moorfields Eye Hospital di Londra, specializzandosi in oftalmologia. Nel 1938 fu nominato chirurgo a pieno titolo e consulente al Moorfields Hospital nel 1946.\nOperazioni di cataratta e lenti intraoculari.\nDurante la seconda guerra mondiale, ebbe modo di curare piloti della Royal Air Force con ferite agli occhi, tra cui Gordon \"Mouse\" Cleaver capo dello squadrone 601. Ridley osserv\u00f2 che quando si conficcavano delle schegge di plastica acrilica, provenienti dalle tettoie della cabina di pilotaggio degli aerei, negli occhi dei piloti, non innescano il rigetto infiammatorio come accadeva con le schegge di vetro.\nQuesto lo port\u00f2 a proporre l'uso di lenti artificiali per curare la cataratta. Egli possedeva una lente fabbricata usando lo stesso materiale - marchio Perspex, prodotto da Imperial Chemical Industries - e il 29 novembre 1949, al St Thomas' Hospital, realizz\u00f2 il primo impianto di una lente intraoculare, anche se solo l'8 febbraio 1950 lasci\u00f2 permanentemente una lente artificiale in posizione in un occhio. La prima lente venne prodotta dalla societ\u00e0 Rayner di Brighton &amp; Hove, East Sussex, un'azienda che continua a produrre e commercializzare lenti intraoculari a piccola incisione.\nIl primo impianto IOL negli Stati Uniti \u00e8 stato eseguito nel 1952: una lente Ridley-Rayner impiantata al Wills Eye Hospital di Filadelfia.\nRidley apr\u00ec la strada a questo trattamento nonostante la prolungata e forte opposizione da parte della comunit\u00e0 medica internazionale. Lavor\u00f2 duramente per superare le complicazioni e affin\u00f2 la sua tecnica alla fine degli anni '60. Alla fine, con il suo allievo Peter Choyce, ottenne il riconoscimento mondiale. La lente intraoculare venne approvata come \"sicura ed efficace\" dalla Food and Drug Administration degli Stati Uniti nel 1981. Le prime lenti approvate dalla FDA - Choyce Mark VIII e Choyce Mark IX Anterior Chamber - furono prodotte da Rayner.\nLa chirurgia di estrazione della cataratta con impianto di lenti intraoculari \u00e8 oggi il tipo pi\u00f9 comune di chirurgia oculare.\nNel 1987, Gordon \"Mouse\" Cleaver, il cui infortunio nel 1940 aiut\u00f2 Ridley a concepire l'idea di utilizzare una lente intraoculare acrilica, sub\u00ec un intervento di cataratta e l'impianto di una lente per ripristinare la sua vista.\nServizio bellico e ricerca oftalmica.\nRidley era nei servizi ospedalieri civili nel sud-est dell'Inghilterra durante i primi anni della seconda guerra mondiale, quando vide i piloti feriti della battaglia d'Inghilterra. Tra la met\u00e0 e la fine della guerra fece parte del RAMC (Royal Army Medical Corps) e venne distaccato in Africa occidentale e nel Sud-est asiatico.\nOncocercosi (cecit\u00e0 fluviale).\nMentre era in Africa, Ridley condusse importanti ricerche sull'oncocercosi quando era di stanza nella Gold Coast, ora Ghana, durante il suo servizio in guerra. Nel 1941, mentre lavorava, part-time, come addetto ai servizi igienico-sanitari nella capitale Accra, incontr\u00f2 il brigadiere GM Findlay, che stimol\u00f2 il suo interesse a studiare la cecit\u00e0 fluviale, una malattia endemica in alcune parti del paese. Per trovare pazienti con oncocercosi, Ridley lasci\u00f2 la citt\u00e0 costiera e viaggi\u00f2 via terra, con il capitano John Holden, nel nord-ovest del Ghana. Lavor\u00f2 per due settimane a Funsi, nel Distretto di Wa Est nella Regione Nordoccidentale, esaminando pazienti con una lampada a fessura alimentata da una batteria da 12 volt. La maggior parte di loro (90%) aveva l'oncocercosi e il dieci per cento era completamente cieco. Le condizioni erano primitive e Ridley registr\u00f2 le sue osservazioni del fondo retinico mediante pittura ad acquerello e fotografia. La sua pittura del fondo (a volte definito il \"fondo di Ridley\" dell'oncocercosi) fu completata ad Accra al suo ritorno da Funsi. \"L'attenzione che ha richiamato su questa malattia costituisce uno dei maggiori contributi di Ridley. La sua monografia \"Ocular Onchocerciasis\", pubblicata nel 1945 in un supplemento del British Journal of Ophthalmology, fu un punto di riferimento.\"\nOftalmia da veleno di serpente.\nScrivendo come Maggiore Harold Ridley, nel 1944 pubblic\u00f2 un breve articolo sul British Journal of Ophthalmology sui serpenti sputatori e un resoconto sulla composizione e l'azione del veleno di serpente in generale. Dalle sue esperienze nella Gold Coast, Ridley descrisse l'oftalmia da veleno di serpente in un operaio di 30 anni, di nome Gogi Kumasi, che stava tagliando l'erba quando un cobra dal collo nero sollev\u00f2 la testa e sput\u00f2 con forza veleno verso l'occhio destro dell'uomo da una distanza di circa un metro e mezzo. Ridley cur\u00f2 l'uomo e segu\u00ec il suo caso finch\u00e9 l'occhio non fu completamente guarito, dopo circa una settimana. Dopo aver discusso sugli usi terapeutici del veleno di serpente, ipotizz\u00f2 che in futuro il veleno diluito o un costituente del veleno sarebbe potuto essere usato come potente anestetico in alcuni casi di chirurgia oftalmica.\nAmbliopia nutrizionale.\nDopo aver completato 18 mesi in Ghana, nel 1944 Ridley fu trasferito in India e poi in Birmania, dove studi\u00f2 e cur\u00f2 ex prigionieri di guerra malnutriti. Il suo biografo David Apple riporta le stesse parole di Ridley: \"A Calcutta, non avevamo praticamente nulla da fare e nessun incarico - una situazione che continu\u00f2 dopo il trasferimento a Parragan, vicino a Calcutta. Alla fine fui trasferito a Rangoon, in Birmania, dove ricominci\u00f2 la vita attiva. Curai oltre 200 prigionieri di guerra alleati, rilasciati a Rangoon e Singapore, che soffrivano di ambliopia nutrizionale mentre erano prigionieri di guerra giapponesi. Molti dei prigionieri avevano lavorato alla ferrovia della Birmania. Affamati e maltrattati, avevano sviluppato uno scotoma centrale improvviso, alleviabile con una buona dieta, se disponibile. Alcuni svilupparono atrofia ottica, mentre altri ebbero un recupero parziale entro sei settimane dal rilascio. Tuttavia, i casi avanzati, sebbene sottoposti a una dieta ricca di vitamine, erano irreversibili. Successivamente scrissi un articolo sul tema dell'ambliopia nutrizionale\". Il suo articolo venne pubblicato nel 1945 con osservazioni che erano preveggenti.\"Non \u00e8 chiaro se il disturbo in un percorso visivo abbia origine nella retina o nel nervo ottico. L'incapacit\u00e0 della corticale capillaris di nutrire gli strati retinici esterni alla macula pu\u00f2 essere significativa.\" La terapia che us\u00f2 anticipava l'uso odierno dei multivitaminici nei pazienti con ARMD. Una terapia logica poich\u00e9 i problemi derivano dalla malnutrizione. Ridley utilizz\u00f2 la terapia multivitaminica, li riport\u00f2 a una dieta normale e not\u00f2 un miglioramento delle condizioni dei detenuti. Il teatro di guerra della Birmania consent\u00ec il primo studio su larga scala di individui con ambliopia nutrizionale: un totale di oltre 500 casi di cui circa 200 esaminati e curati personalmente.\nThe International Intra-Ocular Implant Club.\nIl Club venne fondato nel 1966 da Ridley e Peter Choyce, per promuovere la ricerca nel campo dell'impianto di IOL. A quel tempo c'era una diffusa opposizione, tra gli oftalmologi, all'uso delle IOL. I fondatori vedevano il club come un forum per consentire uno scambio libero e senza ostacoli o preclusioni di idee sulle IOL e sulle tecniche chirurgiche di impianto. Fin dall'inizio fu internazionale nei suoi membri e si pose un ruolo genitoriale e consultivo, per le societ\u00e0 nazionali allora nascenti, da sviluppare in ogni paese per chirurghi di impianto intraoculare. Tuttavia, questo ruolo globale venne riconosciuto solo, con un cambio di nome, nel luglio 1975, quando il Club degli impianti intraoculari divenne \"The International Intra-Ocular Implant Club\". \nLa Ridley Eye Foundation.\nNel 1967 Ridley cre\u00f2 la \"Ridley Foundation\", conosciuta come \"Ridley Eye Foundation\", per raccogliere fondi per la chirurgia della cataratta da destinare ai paesi in via di sviluppo e per curare la cecit\u00e0 evitabile. Ente di beneficenza registrato ai sensi della legge inglese, l'organizzazione continua ad essere attiva in questi campi, in particolare in Medio Oriente. Il figlio di Ridley, Nicholas, ne \u00e8 presidente.\nUltimi anni.\nRidley si ritir\u00f2 dal servizio ospedaliero del NHS nel 1971.\nNegli anni '90 venne sottoposto con successo all'impianto bilaterale di lenti intraoculari, presso il St Thomas' Hospital, dal chirurgo Michael Falcon. Cos\u00ec Harold Ridley benefici\u00f2 della propria invenzione e della procedura operativa che aveva personalmente sperimentato, ma ci\u00f2 che gli piacque di pi\u00f9 fu averlo fatto nell'ospedale dove aveva eseguito la prima operazione del genere.\nRidley visse a Stapleford vicino a Salisbury, Wiltshire fino alla morte avvenuta il 25 maggio 2001.\nRiconoscimenti e premi.\nNei trent'anni successivi all'impianto della prima lente intraoculare, Ridley ricevette scarsi o nulli ringraziamenti e riconoscimenti dai suoi colleghi. La situazione inizi\u00f2 a cambiare negli ultimi vent'anni della sua vita quando inizi\u00f2 a ricevere riconoscimenti per l'invenzione che aveva restituito la vista a milioni di pazienti in tutto il mondo e venne anche insignito del cavalierato. \nNel 1986 Ridley \u00e8 stato eletto Fellow della Royal Society. Il suo primo titolo onorifico accademico \u00e8 stato un dottorato, \"Doctor of Humane Letters\" (DHL), conferitogli nel 1989 dalla Medical University of South Carolina, Charleston.\nNel 1992, Ridley ricevette la medaglia Gullstrand (conferita dalla Societ\u00e0 svedese di medicina) dal nome del famoso chirurgo oftalmico svedese Allvar Gullstrand. Nel 1994 gli venne assegnata la Medaglia Gonin (conferita dal Club Jules Gonin di Losanna) intitolata al famoso chirurgo della retina svizzero Jules Gonin.\nNell'aprile 1999, all'incontro annuale dell\u2019\"American Society of Cataract and Refractive Surgery\" a Seattle, Ridley venne indicato come uno degli oftalmologi pi\u00f9 importanti e influenti del XX secolo. Nello stesso anno, alla riunione della Societ\u00e0 Europea di Oftalmologia (Stoccolma, luglio 1999) ottenne un altro premio e un altro ancora all'incontro annuale della Societ\u00e0 europea di cataratta e chirurgia refrattiva (Vienna, settembre 1999).\nIl 31 dicembre 1999 venne annunciato l'elenco \"New Year Honors 2000\" per il Regno Unito e la Nuova Zelanda che includeva Ridley come una delle quarantacinque persone a cui era stato concesso l'onore di Knight Bachelor, \"per i servizi pionieristici alla chirurgia della cataratta\". Successivamente, in una cerimonia a Buckingham Palace, nel febbraio 2000, \u00e8 stato nominato cavaliere (Sir) dalla Regina Elisabetta. Questo \u00e8 stato il culmine di anni di attivit\u00e0 e di lobbying da parte del biografo ufficiale di Ridley (David J. Apple) e di illustri amici chirurghi come Emanuel Rosen e Thomas Neuhann, insieme a leader dell'industria dei dispositivi medici oftalmici come Donald J. Munro, presidente e amministratore delegato della societ\u00e0 Rayner di Brighton &amp; Hove, Regno Unito.\nNel 2001 \u00e8 stata installata una targa, al St Thomas' Hospital di Londra, per commemorare il primo impianto di IOL. Ridley mor\u00ec lo stesso anno, a Salisbury, nel Wiltshire.\nNel settembre 2010, la Royal Mail ha emesso una serie di francobolli commemorativi per contrassegnare le \"scoperte mediche\". Progettato da Howard Brown, il francobollo da 67 penny raffigurava un \"intervento chirurgico di impianto di lenti artificiali introdotto da Sir Harold Ridley nel 1949\".\nUna targa blu Heritage per commemorare il suo lavoro rivoluzionario \u00e8 stata installata a Kibworth Harcourt, Leicestershire, il 18 febbraio 2012, grazie alla ricerca condotta da Bob Haggerty, un residente locale a cui era stata impiantata una lente intraoculare.\nUna targa in memoria di Ridley \u00e8 installata nei giardini della sua \"alma mater\" il Pembroke College di Cambridge, che recita: \"RIDLEY'S WALK/Questa targa \u00e8 collocata in memoria di Sir Harold Ridley FRS 1906-2001/pioniere della chirurgia delle lenti intraoculari, laureato &amp; benefattore di questo College/dal cui antenato, il vescovo Nicholas Ridley, Maestro 1540-1553,/martirizzato nel 1555, questo sentiero \u00e8 tradizionalmente chiamato\".\nNel 2013, un profilo biografico di Ridley \u00e8 stato incluso in un libro intitolato \"Saving Sight: An eye surgeon's look at life behind the mask and the heroes who changed the way we see\", di Andrew Lam.\nFilm e TV.\nIl 6 gennaio 2016, durante il programma televisivo della BBC 1 \"The One Show\", \u00e8 stato proiettato un cortometraggio sul legame tra Gordon \"Mouse\" Cleaver e Sir Harold Ridley. Utilizzando film d'archivio e materiale fotografico e un'intervista con Nicholas, il figlio di Sir Harold, Michael Mosley ha riferito del \"momento Eureka\" che ha portato all'invenzione della lente intraoculare. Il film \u00e8 stato realizzato da ICON Films di Bristol."}
{"id": "8808951", "revid": "15756", "url": "https://it.wikipedia.org/wiki?curid=8808951", "title": "Il negazionismo. Storia di una menzogna", "text": "Il negazionismo. Storia di una menzogna \u00e8 un saggio dello storico italiano Claudio Vercelli, pubblicato nel 2013. Descrive la nascita e lo sviluppo del negazionismo dell'Olocausto, dalle sue origini subito dopo la seconda guerra mondiale fino agli anni Duemila.\nContenuto.\nIl libro si compone di sei capitoli, preceduti da un'introduzione e seguiti da una conclusione.\nIntroduzione.\nNell\"'introduzione\" l'autore dichiara di aver voluto studiare il negazionismo come \u00abfatto sociale\u00bb nel senso inteso da \u00c9mile Durkheim. Secondo Vercelli il negazionismo \u00absul piano dei concetti, non \u00e8 propriamente un'ideologia compiuta cos\u00ec come, sul versante di coloro che lo professano e lo condividono, non costituisce una setta [...]. Si tratta piuttosto di un atteggiamento mentale che si traduce in un modo di essere nei confronti del passato. Al giorno d'oggi si presenta come il prodotto della stratificazione e dell'interazione di tre elementi: il neofascismo, il radicalismo di alcuni piccoli gruppi della sinistra pi\u00f9 estrema e il viscerale antisionismo militante delle frange islamiste\u00bb.\nDefinizione.\nIl primo capitolo \u00e8 intitolato \"Il negazionismo: una definizione in forma di introduzione\". In esso il negazionismo olocaustico \u00e8 definito come \u00abun insieme di affermazioni nelle quali si contesta o si nega la realt\u00e0 del genocidio sistematico degli ebrei perpetrato dai nazisti, e dai loro complici, nel corso della Seconda guerra mondiale. Questa negazione pu\u00f2 assumere forme e caratteri diversi, tutti accomunati per\u00f2 dal rifiuto di considerare come effettivamente accaduto lo sterminio in massa della popolazione ebraica. Allo stesso modo, coloro che si rifanno a queste posizioni, e che sono stati quindi definiti negazionisti [...], ritengono che il Terzo Reich hitleriano non intendesse procedere all'uccisione in massa degli ebrei, ovvero che tale obiettivo non fosse nei suoi progetti politici e nelle sue motivazioni ideologiche\u00bb. \nAllargando per un momento l'ottica oltre il negazionismo olocaustico (che comunque rimane l'oggetto unico del suo libro), Vercelli cita un altro autore secondo il quale il negazionismo va inteso, pi\u00f9 in generale, come \u00abun fenomeno culturale, politico e giuridico non nuovo\u00bb che \u00absi manifesta in comportamenti e discorsi che hanno in comune la negazione, almeno parziale, della verit\u00e0 di fatti storici percepiti dai pi\u00f9 come fatti di massima ingiustizia e pertanto oggetto di processi di elaborazione scientifica e/o giudiziaria di responsabilit\u00e0\u00bb.\nDopo aver osservato che i negazionisti dell'Olocausto rifiutano tale definizione e si autoattribuiscono invece la qualifica di \u00ab\"storici revisionisti\"\u00bb, Vercelli nota che la \u00abautoappropriazione del termine \"revisionismo\" viene fortemente contestata dalla comunit\u00e0 scientifica, che vede in essa un tentativo di occultare, dietro una parola di uso corrente in ambito storiografico, un'operazione di ben diverso costrutto, poich\u00e9 scientificamente infondata, politicamente indirizzata e moralmente inaccettabile\u00bb.\nPer Vercelli rinviano in parte al negazionismo anche \u00abquei fenomeni, strettamente connessi alla negazione, che sono invece da intendersi come affermazioni riduzioniste\u00bb, secondo le quali l'Olocausto avrebbe comportato un numero di vittime di molto inferiore a quelle accertate dalla storiografia prevalente.\nSe il negazionismo \u00absul piano metodologico e contenutistico\u00bb va letto come \u00abaggressione preordinata all'agire dello storico\u00bb, esso \u00absul piano politico e ideologico\u00bb \u00e8 \u00abla prosecuzione, sotto mentite spoglie, di un discorso di legittimazione del nazismo attraverso la cancellazione degli aspetti pi\u00f9 aberranti e impresentabili della sua storia\u00bb. Vi \u00e8 inoltre un \u00abnesso stretto tra negazione della Shoah e immaginario antisemitico dal dopoguerra ad oggi\u00bb.\nVercelli procede a riassumere le principali asserzioni comuni agli autori negazionisti. Essi ammettono che i tedeschi approntarono durante la Seconda guerra mondiale campi di concentramento per i civili, e che in essi furono rinchiusi un certo numero di ebrei, ma negano l'esistenza di campi di sterminio veri e propri. Nei campi di concentramento le principali cause di morte sarebbero state l'inedia e le malattie (a loro volta causate in prevalenza dalle distruzioni apportate dai bombardamenti alleati). L'internamento degli ebrei sarebbe giustificato, secondo i negazionisti, dal fatto che i tedeschi li consideravano una comunit\u00e0 nemica. Il numero degli ebrei morti nei lager e nei ghetti varierebbe, secondo le stime dei negazionisti, da un minimo di duecentomila a un massimo di tre milioni. Non sarebbe mai esistita una politica nazista di sterminio degli ebrei; la \"soluzione finale della questione ebraica\" pensata dai nazisti sarebbe consistita solamente nella deportazione degli ebrei fuori dai confini del Reich. \nSempre secondo i negazionisti, tutti i resoconti, le testimonianze, i documenti che attestano la Shoah sarebbero dei falsi, elaborati ad arte dagli Alleati o dagli ebrei stessi. Anche tutte le deposizioni e le confessioni dei prigionieri di guerra nazisti sarebbero state estorte con la violenza, la tortura o le minacce e sarebbero pertanto inattendibili.\nLa Shoah sarebbe, secondo i negazionisti, \u00abuna deliberata mistificazione della storia a beneficio degli stessi ebrei, coalizzati in una vera e propria \"internazionale giudaica\" (o \"sionista\"), che manipolerebbero la memoria del passato per rinnovare e garantirsi un potere egemonico sul mondo intero\u00bb. Un'altra accusa che i negazionisti spesso rivolgono agli ebrei \u00e8 di \u00abessere stati responsabili dello scatenamento della Seconda guerra mondiale\u00bb. Obiettivo dei negazionisti \u00ab\u00e8 di attenuare in tutti i modi possibili le colpe della condotta tedesca tra il 1933 e il 1945 [...] arrivando, laddove possibile, a capovolgere i ruoli. Ad essere vittima della guerra fu la Germania; gli ebrei, semmai, vanno considerati, per le loro responsabilit\u00e0, alla stregua di carnefici\u00bb.\nVercelli osserva che i negazionisti \u00abnon sono assolutamente riconosciuti come legittimi interlocutori dalla comunit\u00e0 degli storici, che ne condannano le affermazioni ma anche le metodologie di azione, non riconoscendo ad essi in alcun modo la qualit\u00e0 di studiosi\u00bb.\nGli autori negazionisti cercano di presentare s\u00e9 stessi come politicamente neutri; in realt\u00e0 il negazionismo \u00ab\u00e8 un fenomeno che riguarda perlopi\u00f9 autori identificabili con la destra radicale, di connotazione neofascista e neonazista e, pi\u00f9 raramente, con simpatizzanti o appartenenti a gruppi dell'estrema sinistra. Negli ultimi vent'anni si \u00e8 andato diffondendo anche attraverso il web e nei paesi arabo-musulmani, raccogliendo consensi. Il collante dei negazionisti \u00e8 l'antisemitismo\u00bb.\nVercelli elenca come segue le principali tecniche argomentative utilizzate dai negazionisti:\nPer Vercelli l'intima natura del negazionismo \u00e8 \u00abquella di essere un meccanismo per la riscrittura della storia, buttando fuori da essa quei crimini contro l'umanit\u00e0 che rivelano la natura assassina dei regimi nazifascisti\u00bb.\nSviluppo.\nRevisionismo americano.\nIl secondo capitolo \u00e8 intitolato \"Lo sviluppo del negazionismo\". Vercelli rintraccia le origini del negazionismo in una letteratura, nata negli Stati Uniti degli anni '20, che attribuiva la colpa dello scoppio della Prima guerra mondiale non alla Germania bens\u00ec alle potenze della Triplice Intesa. Questa letteratura discolpava inoltre la Germania e l'Austria da ogni accusa riguardante la conduzione della guerra, rigettando come infondate le frequenti accuse di crimini di guerra mosse dalla propaganda dell'Intesa. \nHarry Elmer Barnes, che collabor\u00f2 anche col governo tedesco, pubblic\u00f2 nel 1929 un testo, \"The Genesis of the World War\", in cui pretendeva di aver scoperto un complotto franco-russo che avrebbe innescato il conflitto del 1914-18. Attivo anche nel secondo dopoguerra, Barnes adott\u00f2 lo stesso schema per spiegare la genesi della Seconda guerra mondiale, di cui Barnes, anche stavolta, discolpava la Germania accusando invece gli Alleati. Fu tra i primi a mettere in dubbio le acquisizioni storiografiche sulla Shoah e, negli anni '60, fin\u00ec per aderire alle tesi negazioniste nel frattempo elaborate in Francia da Paul Rassinier. Altri autori americani, come Charles Austin Beard, John Thomas Flynn, William Henry Chamberlain, Fredric R. Sanborn, Charles Tallan Cansill, accompagnavano isolazionismo e filogermanesimo con un acceso anticomunismo.\n\u00abL'idea di una Germania forte, militarmente attrezzata a fare da barriera all'Est, era il perno di questa letteratura. In tale ottica, l'esperienza nazista veniva riletta e reinterpretata. Scremata degli elementi pi\u00f9 radicali e sgradevoli, veniva riproposta come una forma legittima di risposta all'aggressione comunista\u00bb.\nIn Tansill e in altri autori l'immagine della Germania nazista \u00abveniva quindi rivalutata, tacendo o ridimensionando la natura criminale del regime, come pure la sua condotta negli anni della guerra. A ci\u00f2 si contrapponevano le violenze commesse dagli Alleati, cercando cos\u00ec di confrontare e infine parificare le responsabilit\u00e0 degli uni a quelle degli altri\u00bb.\nI bombardamenti di Dresda e di Colonia venivano cos\u00ec confrontati con i crimini nazisti, mentre i trasferimenti forzati verso ovest della popolazione tedesca della Prussia orientale \u00aberano equiparati alle deportazioni nei Lager dei \"nemici del Reich\". Per soprammercato li si attribuiva ad un piano preordinato, dove la distruzione dell'etnia tedesca sarebbe stata il vero fine, cos\u00ec come sosteneva Freda Utley nel suo \"The High Cost of Vengeance\" (Chicago 1949)\u00bb.\nIn tal modo, scrive Vercelli, in \u00abun processo dove la riabilitazione della Germania doveva obbligatoriamente passare attraverso la relativizzazione delle sue responsabilit\u00e0, passo dopo passo, in un vero e proprio crescendo, si ribaltavano sui vincitori le colpe dei vinti\u00bb. Questi scrittori mettevano poi in dubbio la veridicit\u00e0 dei resoconti riguardanti i crimini di guerra e i crimini contro l'umanit\u00e0 commessi dalla Germania nazista. \u00abSpiccavano nei testi di questi autori atteggiamenti allusivi e riduzionisti: spesso, pi\u00f9 che negare recisamente la nettezza dei riscontri, si introducevano dubbi sulla veridicit\u00e0 di alcuni loro aspetti, riconoscendo che se di brutalit\u00e0 si doveva parlare non erano colpa di una sola parte\u00bb. Per tutti questi motivi, osserva Vercelli, \u00abil revisionismo isolazionistico americano, sviluppatosi tra il 1919 e il 1950, costitu\u00ec [...] una prima intelaiatura concettuale che sarebbe stata ripresa, nei tempi successivi, dai negazionisti non solo statunitensi. [...] L'approccio di fondo diventava il sospetto sistematico, giustificato come una sorta di imprescindibile paradigma metodologico con il quale rapportarsi agli eventi\u00bb.\nNeofascismo francese.\nIn Europa il negazionismo nasce, nell'immediato dopoguerra, con una chiara matrice neofascista e in diretta continuit\u00e0 con la politica (gi\u00e0 adottata dalla Germania nazista durante il conflitto) di occultare le prove dell'avvenuto genocidio. Nel dopoguerra \u00abla necessit\u00e0 di rielaborare la sconfitta ideologica, oltre che militare e politica, indusse ci\u00f2 che rimaneva delle forze fasciste ad adoperarsi per una rilettura delle vicende da poco trascorse. Si trattava sia di dare nuove motivazioni che di denunciare il giudizio corrente come voce dei vincitori\u00bb.\nGi\u00e0 nel 1947 il fascista francese Maurice Bard\u00e8che pubblic\u00f2 un testo, \"Lettre \u00e0 Fran\u00e7ois Mauriac\", in cui \u00abandavano delineandosi le due principali linee di attacco: attribuire alla propaganda alleata la responsabilit\u00e0 di avere disegnato un'immagine cupa e tragica del nazionalsocialismo, riversando sui paesi antifascisti la colpa dei crimini di guerra, e cercare di imputare agli ebrei lo scatenamento del conflitto\u00bb. Bard\u00e8che \u00abaffermava che non esistevano prove certe dei crimini attribuiti ai tedeschi\u00bb: testimonianze, documenti e financo i rilievi fotografici erano solo falsificazioni create dagli Alleati per screditare la Germania.\nVercelli osserva come Bard\u00e8che, \u00abnonostante fosse l'autore che pure aveva dato i natali al negazionismo, [...] fu assai poco citato dai suoi successori, soprattutto per la sua esplicita professione di fascismo, [...] una collocazione ideologica che imbarazzava non poco\u00bb. Fu comunque Bard\u00e8che a valorizzare per primo la figura di Paul Rassinier, da lui eletto \u00aba vera e propria figura feticcio del nascente microcosmo negazionista\u00bb.\nRassinier e La Vieille Taupe.\nPaul Rassinier proveniva dalla sinistra: espulso dal Partito Comunista Francese nel 1932, poi socialista \u00abdi tendenze anarco-pacifiste\u00bb, resistente, durante la guerra fu deportato dai tedeschi nei campi di concentramento di Buchenwald e di Mittelbau-Dora, \u00abma non entr\u00f2 mai in contatto con i campi di sterminio, operanti nella Polonia occupata\u00bb. Prosegu\u00ec nel dopoguerra la sua militanza anarchica fino a quando le polemiche sul suo negazionismo lo costrinsero a dimettersi dall'Unione dei pacifisti. A partire dal 1962 fino alla sua morte (nel 1967) i suoi libri vennero pubblicati dalla casa editrice diretta da Bard\u00e8che.\nFra i punti principali della polemica negazionista di Rassinier vi sono le affermazioni che \u00abi sopravvissuti alla prigionia hanno esagerato nel racconto di ci\u00f2 che \u00e8 avvenuto durante la loro permanenza nei Lager: le testimonianze relative alle atrocit\u00e0 sono inattendibili o gonfiate ad arte mentre il numero di ebrei morti \u00e8 stato enormemente aumentato; la responsabilit\u00e0 della maggior parte delle violenze avvenute nei campi \u00e8 da attribuire agli stessi prigionieri\u00bb. L'antisemitismo nazista \u00abveniva letto come una reazione ai comportamenti che erano attribuiti agli ebrei\u00bb. \nSecondo Vercelli, Rassinier \u00abaveva di fatto fondato il metodo negazionista, quello che si basava sulla contrapposizione autistica tra i fatti e la propria versione. Quest'ultima [...] doveva letteralmente \"ricostruire\" gli eventi, e il loro senso, in funzione di un obiettivo politico e ideologico\u00bb. Nel suo libro del 1964 \"Le drame des juifs europ\u00e9ens\" Rassinier sosteneva che il \"mito\" delle camere a gas fosse in realt\u00e0 \u00abun artificio propagandistico del \"movimento sionista internazionale\", inteso come una sorta di emanazione planetaria dell'ebraismo. [...] L'associazione lessicale e semantica tra ebraismo e sionismo, due parole che diventano intercambiabili all'interno del vocabolario antisemita, vuole indicare la natura manipolatrice del discorso sullo sterminio, rinviando alla dimensione complottistica che si celerebbe dietro ad esso\u00bb. Artefici del complotto sarebbero per Rassinier \u00abi \"sionisti\", parola dentro la quale sono compresi gli storici e gli organismi di ricerca, per lo pi\u00f9 ebraici, che hanno indagato sui fatti dello sterminio\u00bb. Beneficiario del complotto sarebbe lo Stato d'Israele mentre vittima di esso sarebbe la Germania, \u00aballa quale sono stati chiesti riparazioni e risarcimenti onerosissimi per una colpa inventata\u00bb. Di tutte queste affermazioni, peraltro, Rassinier non fornisce alcuna prova, ma solo \u00abuna serie di congetture presentate come analisi verosimili\u00bb, attraverso \u00abuna quantit\u00e0 di affermazioni che diventa verbosit\u00e0 e logorrea pura, l'una e l'altra basate per\u00f2 sulla ripetizione del medesimo standard, che miscela e fa coincidere il coinvolgimento personale, espresso con enfasi, al suo rivestimento scientista\u00bb.\nL'eredit\u00e0 di Rassinier fu raccolta da un gruppo di negazionisti organizzatisi attorno a Pierre Guillaume e alla libreria (poi casa editrice, infine anche nome di un periodico) La Vieille Taupe (\"la vecchia talpa\"). Formato da comunisti di sinistra, antistalinisti e antisovietici, in polemica col Partito Comunista Francese, vicini al luxemburghismo e al situazionismo, il gruppo de La Vieille Taupe riconosce soprattutto ad Amadeo Bordiga \u00abil ruolo di nume tutelare\u00bb. \nNel 1960 era apparso sul giornale bordighista \"Programme Communiste\" un articolo anonimo (ma forse scritto dallo stesso Bordiga) intitolato \"Auschwitz ou le grand alibi\". In esso, scrive Vercelli, si denunciava come un falso ideologico \u00abl'idea che l'alleanza tra democrazie liberali e Unione Sovietica fosse politicamente e moralmente superiore al nazismo\u00bb. Secondo questo articolo, scrive sempre Vercelli, \u00abgli ebrei furono deportati in quanto \"classe\" e non come razza, abbandonati a s\u00e9 perch\u00e9 parte di una piccola borghesia non pi\u00f9 utile al capitalismo [...] Dopo di che, l'evoluzione del percorso bellico avrebbe fatto s\u00ec che l'assassinio in massa dei deportati, evento che in quanto tale l'articolo non nega, si rendesse necessario poich\u00e9 questi costituivano degli scarti da eliminare nel processo di produzione schiavistica messo in atto nei campi di concentramento\u00bb. Questa chiave di lettura (che non negava lo sterminio in quanto fatto storico, ma si rifiutava di ammetterne la specificit\u00e0 e non riconosceva alcuna valenza causale all'antisemitismo nazista) fu accolta \u00abcon entusiasmo\u00bb da Pierre Guillaume e da una parte degli aderenti alla Vieille Taupe, i quali la ricollegarono al negazionismo di Rassinier.\nNella seconda met\u00e0 degli anni '60 \u00absi avvi\u00f2 cos\u00ec un percorso che, passo dopo passo, in un processo di radicalizzazione delle tesi che di volta in volta sarebbero andate affermandosi, rese la casa editrice punto di riferimento sempre pi\u00f9 acceso e convinto del negazionismo\u00bb.\nFaurisson.\nNegli anni '70 si ha l'emergere del negazionismo sulla ribalta mediatica ad opera soprattutto di Robert Faurisson. Docente di letteratura dapprima nei licei e poi in alcune universit\u00e0 francesi, Faurisson intrattenne fra il 1964 e il 1967 una corrispondenza epistolare con Paul Rassinier. L'invio di varie lettera ai quotidiani a partire dal 1974 rivela Faurisson come \u00abun grafomane alla ricerca di un podio pubblico\u00bb. Nel 1978 pubblica sulla rivista di estrema destra \"D\u00e9fense de l'Occident\" un articolo negazionista: \u00abl'attenzione pubblica che cerca, e che riceve dalla destra radicale, colloca definitivamente Faurisson in quel campo, sul piano culturale e ideologico prima ancora che politico\u00bb. \nFaurisson tuttavia non si accontenta di parlare alla cerchia ristretta dei neofascisti, ma cerca il grande pubblico attraverso uscite pubbliche provocatorie e deliberatamente scandalistiche: \u00abnel momento stesso in cui nega l'esistenza delle camere a gas batte attentamente il chiodo della trasgressione calcolata, cercando quindi di far pesare la questione della manifestazione della libert\u00e0 di pensiero. [...] Gli era peraltro noto il fatto che, spostando su tale terreno la polemica, gli assensi sarebbero stati senz'altro maggiori che nel caso della semplice riproposizione delle tesi negazioniste. Da allora, quindi, il raccordo tra negazione delle camere a gas e diritto a esprimersi diventa un elemento imprescindibile, sopravanzando il merito della negazione medesima\u00bb. \nIn un testo pubblicato nel gennaio 1979 Faurisson denuncia l'ostracismo da parte della comunit\u00e0 degli storici e le persecuzioni (a suo dire) da lui subite. \u00abIl connubio tra la denuncia, con clamore, della scoperta di una \"menzogna\", quella delle camere a gas, e l'enfasi sferzante contro il \"silenzio\", prodotto dalla denuncia medesima (connubio che si sarebbe trasformato in una deliberata persecuzione), divent\u00f2 da subito il mix dominante con il quale Faurisson si presenter\u00e0 da allora in poi al pubblico, orientando immediatamente il baricentro dell'attenzione non nel merito delle affermazioni sostenute bens\u00ec nelle presunte persecuzioni subite\u00bb. Anche i processi in cui Faurisson fu coinvolto \u00abpermettevano al saggista di godere di una tribuna mediatica, attraverso la quale amplificare ed enfatizzare il proprio messaggio. Quando le sentenze gli erano favorevoli non esitava poi a celebrarle come una \"vittoria del revisionismo\". Se risultavano contrarie assumeva i panni della vittima\u00bb.\nNegli anni '80 Faurisson \u00abha incontrato nelle persone di Pierre Guillaume, di Serge Thion e di ci\u00f2 che restava del gruppo minoritario della Vieille Taupe, segmento dell'estrema sinistra antistalinista, degli interlocutori tanto insperati quanto particolarmente ricettivi\u00bb.\nLa sinistra negazionista.\nNel 1995 Guillaume \u00abinizi\u00f2 la pubblicazione di un periodico, \"La Vieille Taupe\", il cui secondo numero conteneva il saggio di Roger Garaudy, \"Les Mythes fondateurs de la politique isra\u00e9lienne\", poi rieditato come volume a s\u00e9\u00bb. In tale testo Garaudy, \u00abgi\u00e0 filosofo e scrittore marxista, successivamente convertitosi alla religione musulmana, riassumeva, facendole proprie, tutta una serie di posizioni negazioniste. Lo sterminio degli ebrei veniva definito come un \"mito sionista\" alimentato ad arte per giustificare la politica coloniale ed espansionista dello Stato d'Israele\u00bb. Vercelli definisce il libro di Garaudy come \u00abuna rassegna di clich\u00e9s consolidatisi in trent'anni di letteratura negazionista\u00bb. Nel 1998 Garaudy fu condannato per negazione dei crimini contro l'umanit\u00e0, istigazione all'odio razziale e diffamazione. \nDopo il caso Garaudy il gruppo di Guillaume ridusse le proprie attivit\u00e0, sia per effetto della legge Gayssot (che in Francia punisce penalmente il negazionismo), sia a causa dell'isolamento politico che gli riserv\u00f2 la sinistra radicale. \nPer spiegare come sia stato possibile che gruppuscoli originariamente di sinistra come La Vieille Taupe abbiano finito per aderire al negazionismo, Vercelli cita lo storico Henry Rousso secondo il quale \u00abla seduzione di questi gruppuscoli per le teorie di Rassinier, poi di Faurisson, si motiva per una forte identificazione con le teorie del complotto, alla \"cripto-storia\" e all' \"ipercriticismo\", ma anche per loro incapacit\u00e0 di ammettere che lo sterminio degli ebrei non \u00e8 riconducibile ad una razionalit\u00e0 materialista, fino al punto di negare ci\u00f2 che non risponde ad una logica di lotta di classe\u00bb.\nSecondo Vercelli \u00abil negazionismo, in quanto lettura del presente, si incontra con le ansie che una parte della sinistra classista ha continuato a maturare. L'impossibilit\u00e0 di leggere l'evoluzione del tempo secondo le coordinate del pi\u00f9 stretto materialismo storico ha indotto alcune parti d'essa a concordare su di una declinazione etnicista del capitalismo, dove l'ebreo \u00e8 il riscontro di tale visione. [...] L'antisionismo entra all'interno di questa dinamica, permettendo di nobilitare il discorso antisemita laddove esso, per gruppi e individui che si rifanno alla sinistra, non dovrebbe invece avere cittadinanza intellettuale e morale. La possibilit\u00e0 di presentare Israele come un paese basato sul suprematismo razziale, la riduzione del sionismo a ideologia razzista, l'inversione e la sostituzione di ruoli simbolici tra vittime e carnefici, l'identificazione dei palestinesi come le vittime per eccellenza del complotto giudaico sono passaggi che si tengono insieme e si alimentano vicendevolmente, permettendo all'antisionismo, presentato come anticapitalismo, di agire legittimato, ottenendo infine anche un'apertura di credito nell'area del fondamentalismo islamico\u00bb.\nNegli anni '80 il negazionismo acquist\u00f2 un difensore nella persona del linguista americano Noam Chomsky, che, senza entrare nel merito delle tesi di Faurisson, ritenne di dover difendere la \u00ablibert\u00e0 di parola e di espressione\u00bb di quest'ultimo, considerato da Chomsky alla stregua di un intellettuale perseguitato per le sue idee (tale presa di posizione di Chomsky fu duramente criticata, fra gli altri, dallo storico francese Pierre Vidal-Naquet). Il negazionismo sub\u00ec per\u00f2 anche una significativa defezione allorquando Jean-Claude Pressac, che aveva collaborato con Faurisson tra il 1980 e il 1981, matur\u00f2 in seguito un atteggiamento critico verso le tesi negazioniste, arrivando a concludere che lo sterminio era una realt\u00e0 storica e che le tesi di Faurisson al riguardo erano prive di veridicit\u00e0.\nIl negazionismo nel mondo accademico francese.\nUn nuovo caso scoppi\u00f2 nel 1985, quando la tesi di dottorato del negazionista Henry Roques venne giudicata e approvata da \u00abun consesso di docenti dell'Universit\u00e0 di Nantes [...] fortemente orientato a destra\u00bb. Un'inchiesta amministrativa condusse nel 1986 all'annullamento del conferimento del titolo di dottorato, per via delle molte irregolarit\u00e0 procedurali riscontrate sui verbali del consesso.\nNel 1990 fu sospeso dall'insegnamento Bernard Notin, docente di economia dell'Universit\u00e0 di Lione III ed esponente del Front National, che aveva pubblicato nel gennaio di quell'anno un articolo di tono razzista e negazionista. Lo storico Henry Rousso, chiamato dal governo francese a far parte di una commissione d'inchiesta sul razzismo e il negazionismo all'Universit\u00e0 di Lione III, sottoscrisse nel 2004 un rapporto conclusivo in cui metteva in luce gli atteggiamenti compiacenti mantenuti da parte di esponenti del mondo universitario nei confronti del negazionismo.\nIl negazionismo in Francia dal 1990 in poi.\nNegli anni '90 emerge una nuova generazione di negazionisti, come Olivier Mathieu, Alain Guionnet, Guillaume Faye, che professano un antisemitismo aperto e dichiarato. Negli anni 2000, in figure come Paul-\u00c9ric Blanrue e il comico Dieudonn\u00e9, il negazionismo, \u00abpi\u00f9 o meno esplicitato, diventa il punto di equilibrio per praticare un antisionismo radicale, dietro il quale si conferma l'antisemitismo\u00bb.\nNel mondo anglosassone.\nIl terzo capitolo \u00e8 intitolato \"Il negazionismo americano\". Vercelli spiega che \u00abnegli Stati Uniti, e in misura minore in Inghilterra, con la fine della Seconda guerra mondiale si era [...] costituita una corrente negazionista fondata sull'antisemitismo e [...] sulla teoria del complotto giudaico\u00bb; fra gli autori, Francis Parker Yockey, Harry Elmer Barnes, David L. Hoggan, Willis Allison Carto, quest'ultimo definito da Vercelli \u00abil vero grande sacerdote del negazionismo statunitense\u00bb, Austin Joseph App. La pubblicazione in Canada del pamphlet negazionista \"Did Six Million Really Die?\" firmato da Richard Harwood, alias Richard Verrell (un militante del National Front britannico) suscit\u00f2 una lunga vicenda giudiziaria conclusasi con l'assoluzione della casa editrice ma con il riconoscimento della natura manipolatoria e falsificante del testo.\nNel 1976 lo statunitense Arthur Butz pubblic\u00f2 \"The Hoax of the Twentieth Century: The Case Against the Presumed Extermination of European Jewry\", un testo che, secondo Vercelli, \u00abcostituisce la summa e il vademecum dei negazionisti statunitensi\u00bb.\nVercelli osserva che nei paesi di lingua inglese \u00abil negazionismo, di contro alle successive ibridazioni invece subite in Francia, \u00e8 [...] rimasto ancorato per un lungo tempo alle sue solide e indiscusse radici di estrema destra\u00bb.\nNel 1979 si tenne a Los Angeles un importante convegno mondiale dei negazionisti, con la partecipazione fra gli altri di Robert Faurisson. L'anno prima Willis Allison Carto aveva fondato l'Institute for Historical Review (IHR), \u00abche divenne ben presto il punto di riferimento per l'elaborazione degli indirizzi interpretativi negazionisti a livello internazionale\u00bb, e che, fra il 1980 e il 2002, pubblic\u00f2 anche una propria rivista.\nIl negazionismo americano a partire dagli anni '90 ha intrapreso una politica di penetrazione nelle attivit\u00e0 studentesche delle universit\u00e0, riuscendo in qualche caso a ottenere la pubblicazione di testi negazionisti nei bollettini dei campus nordamericani \u00abin base a un principio di libera espressione declinato indipendentemente da qualsiasi vaglio critico preventivo\u00bb.\nUna \u00abnuova frontiera\u00bb per il negazionismo si apr\u00ec allorquando una parte dell'estremismo separatista afroamericano si avvicin\u00f2 a posizioni negazioniste, aderendo a un esplicito antisemitismo. Scrive Vercelli che la Nation of Islam capeggiata da Louis Farrakhan \u00abva tutt'oggi sostenendo la tesi della responsabilit\u00e0 diretta degli ebrei nel commercio degli schiavi dal XVI secolo in poi\u00bb.\nNel 1988 il sedicente ingegnere Fred A. Leuchter redasse un rapporto in cui sosteneva l'inesistenza delle camere a gas in quanto strumento di sterminio, rapporto che fu utilizzato dalla difesa del negazionista canadese Ernst Z\u00fcndel in un processo che quest'ultimo sub\u00ec a Toronto. Efficacemente confutato, fra gli altri da Jean-Claude Pressac, il cosiddetto \"rapporto Leuchter\" non fu ammesso dalla corte d'appello e Z\u00fcndel venne condannato.\nFra il 1999 e il 2000 si consum\u00f2 anche la vicenda giudiziaria del negazionista britannico David Irving, che perse un processo per diffamazione da lui intentato a Londra contro la storica americana Deborah Lipstadt.\nVercelli osserva che, dopo gli attentati dell'11 settembre 2001 \u00abe l'affermarsi di una componente che legge quei fatti alla luce della teoria del complotto, il negazionismo olocaustico ha trovato [...] anche nel campo del cattolicesimo tradizionalista qualche addentellato\u00bb, con il coinvolgimento di monsignor Richard Williamson (uno dei vescovi del movimento scismatico di Marcel Lefebvre), che in un'intervista del 2008 ebbe ad argomentare circa l'inesistenza delle camere a gas.\nIn Italia.\nIl quarto capitolo \u00e8 intitolato \"Il negazionismo italiano\". In esso Vercelli rileva come nel neofascismo italiano abbia prevalso a lungo un atteggiamento non tanto di negazione, quanto di indifferenza nei confronti della Shoah, in quanto gli eredi politici della R.S.I. facevano perlopi\u00f9 mostra di ritenere che il fascismo italiano non avesse corresponsabilit\u00e0 nell'Olocausto.\n\u00abGiorgio Pisan\u00f2, colui che pi\u00f9 e meglio di ogni altro si dedic\u00f2 a un'opera di sistematica rivisitazione del periodo saloino, non lesin\u00f2 mai giudizi benevoli sulla condotta della propria parte al riguardo, senza per questo negare l'evidenza dei fatti. Piuttosto quest'ultima, quando riguardava la deportazione razziale, era derubricata a dramma inserito in un pi\u00f9 ampio contesto, quello dei massacri consumatisi nel corso del conflitto mondiale\u00bb. Nel libro \"Mussolini e gli ebrei\", del 1967, Pisan\u00f2 sostenne comunque \u00abla tesi della benevolenza [del regime fascista] verso il sionismo palestinese e l'introduzione delle leggi razziali del 1938 come reazione all'adesione dell'ebraismo italiano all'antifascismo. Con un automatismo che permase poi come tratto distintivo in tutta l'area neofascista [...] si rispondeva evocando i crimini degli \"altri\". Gulag, foibe, ma anche le condotte alleate in guerra divenivano il piano obliquo sul quale fare scorrere la discussione. Una strategia retorica, quest'ultima, che pi\u00f9 che negare intendeva non riconoscere alcuna specificit\u00e0 storica alla Shoah\u00bb.\nNegli anni '60 il Gruppo di Ar, che faceva capo al leader neofascista Franco Freda, cominci\u00f2 a pubblicare in Italia i primi testi propriamente negazionisti. \nNegli anni '80 Cesare Saletta avvi\u00f2 la sua attivit\u00e0 di negazionista ricollegandosi al filone francese di Rassinier, Faurisson e della Vieille Taupe; gli si affianc\u00f2 Andrea Chersi, di formazione situazionista, che tradusse alcuni testi di Faurisson. Dal gruppo della Vieille Taupe Saletta riprese sia la polemica contro l'antifascismo, sia il riduzionismo economicista di matrice bordighiana, sia l'antisionismo esasperato, pervenendo a un negazionismo il cui \u00abesito finale era l'assunzione [...] dei costrutti provenienti dal microuniverso neonazista. [...] Suggello tangibile di questa traiettoria \u00e8 stato l'esperienza della casa editrice Graphos di Genova, il cui catalogo \u00e8 andato progressivamente raccogliendo opere di taglio negazionista frammiste a testi di altra origine, a partire dalla raccolta degli scritti di Bordiga\u00bb.\nIl passaggio anche in Italia dal \u00abnegazionismo inteso come atteggiamento di supporto e sostegno ideologico al vecchio milieu filonazista\u00bb al \u00abnegazionismo tecnico\u00bb, e falsamente anideologico, \u00e8 rappresentato dalla figura di Carlo Mattogno.\nI primi testi di Mattogno vengono pubblicati a met\u00e0 degli anni '80 dalla Sentinella d'Italia, \u00abcasa editrice il cui catalogo tradisce inequivocabilmente ascendenze neofasciste\u00bb. Il suo libro \"Il mito dello sterminio ebraico\", pubblicato nel 1985, contiene \u00abuna rassegna pressoch\u00e9 completa della produzione negazionista, della quale pu\u00f2 vantare una conoscenza millimetrica\u00bb e offre una sintesi di tutte le argomentazioni negazioniste.\nI passaggi concettuali attraverso cui Mattogno costruisce la sua argomentazione sono la \u00abrepentina e immediata confutazione delle testimonianze\u00bb, da cui si passa direttamente alla inesistenza dello sterminio, \u00abil rinvio ossessivo alla documentazione cartacea\u00bb, peraltro interpretata sempre in senso negazionista, \u00abla banalizzazione sistematica degli aspetti peggiori del regime di terrore nazista e fascista\u00bb conseguita richiamandosi pretestuosamente alla \u00abneutralit\u00e0 ideologica della ricerca\u00bb, la polemica ossessiva contro la storiografia, accompagnata dal rifiuto del metodo d'indagine storiografica.\nFra la seconda met\u00e0 degli anni '80 e l'inizio dei '90 si ha in Italia un moltiplicarsi di opuscoli \u00abche recuperano il tracciato negazionista di radice neonazista\u00bb, il pi\u00f9 delle volte pubblicati \u00abdalle case editrici di area, dalla padovana Ar di Franco Freda, passando per la monfalconese Sentinella d'Italia e la parmense La Sfinge, fino ad arrivare alla genovese Graphos di Saletta, quest'ultima invece di osservanza bordighiana\u00bb.\nIl quotidiano \"Rinascita\", diretto da Ugo Gaudenzi, che si autodefiniva di \"sinistra nazionale\", ha costituito \u00abl'ambito di raccordo tra i vecchi filoni del negazionismo e ci\u00f2 che negli ultimi due decenni ha avuto modo di definirsi come rifiuto da destra della globalizzazione, intesa come manifestazione concreta del \"mondialismo\"\u00bb.\nNel mondo islamico.\nIl quinto capitolo \u00e8 intitolato \"Il negazionismo nei paesi arabi e musulmani\". Nei paesi arabi il negazionismo nasce nell'ambito della polemica ideologica contro lo Stato d'Israele e ha come obiettivo \u00abla delegittimazione totale dei fondamenti morali delle pretese sioniste. [...] Il nesso tra \"menzogna\" dell'Olocausto e nascita d'Israele \u00e8 quindi diretto e immediato, la prima alimentando e accreditando la falsa necessit\u00e0 del secondo\u00bb. Altro obiettivo \u00e8 quello di depotenziale la legittimazione d'Israele \u00abnel consesso internazionale ma anche lo spostare su di s\u00e9 la raffigurazione di autentiche vittime della storia\u00bb. Inoltre \u00abil riferimento alla dimensione coloniale e all'\"egemonia imperialistica occidentale\" rimane un elemento centrale nel discorso negazionista arabomusulmano. Le accuse rivolte contro la condotta delle potenze alleate durante la Seconda guerra mondiale, alle quali vengono imputati crimini pari o superiori a quelli commessi dai nazisti, si riannodano al forte risentimento nei confronti dei paesi occidentali\u00bb. In questi paesi il discorso negazionista trova spesso supporto a livello istituzionale e ampia diffusione nei mezzi di comunicazione di massa.\nUn esempio significativo di atteggiamenti negazionisti si trova nel libro di Abu Mazen \"L'altro lato: il rapporto oscuro tra nazismo e sionismo\", pubblicato nel 1984. Nel 2003 l'autore, nel frattempo diventato Primo ministro dell'Autorit\u00e0 Nazionale Palestinese, ritratt\u00f2 in parte le sue affermazioni.\nL'opera di Muhammad Nimr Madani \"Gli ebrei sono stati bruciati nelle camere a gas?\" (Damasco 1996) riprende secondo Vercelli \u00abi capisaldi delle argomentazioni\u00bb negazioniste. Sempre secondo Vercelli, i negazionisti arabi \u00abvivono la polemica di riflesso poich\u00e9 l'hanno recepita dagli autori occidentali\u00bb. Spesso utilizzato dai negazionisti arabi \u00e8 l'argomento banalizzante secondo cui \u00abi comportamenti degli israeliani e degli americani siano assimilabili, senza soluzione di continuit\u00e0, a quelli dei nazisti\u00bb.\nL'esponente pi\u00f9 significativo del negazionismo arabo \u00e8, per Vercelli, Ahmed Rami, marocchino esule in Svezia che nel 1987 inizi\u00f2 a trasmettere un programma radiofonico \u00absostenuto finanziariamente dai governi della Libia e dell'Iran\u00bb dai contenuti antisemiti. Fu in contatto con l'IHR dal 1991 e nel 1992 tent\u00f2 senza successo di organizzare a Stoccolma un convegno internazionale negazionista, tentativo ripetuto a Beirut e poi ad Amman nei primi anni 2000 con l'appoggio del movimento islamista radicale Hezbollah.\nPer Vercelli, l'adozione \u00abda parte del presidente iraniano Mahmud Ahmadinejad dei temi negazionisti ha infine rappresentato una netta svolta. Per la prima volta non un esponente accademico e neanche un leader politico ma un capo di Stato ha proclamato come dottrina ufficiale di un paese il rifiuto dell'evidenza storica\u00bb. Nel 2006 il governo iraniano organizz\u00f2 a Teheran una \"conferenza internazionale per revisionare la visione globale dell'Olocausto\", che vide la partecipazione di molti esponenti negazionisti di primo piano fra cui Robert Faurisson e Ahmed Rami.\nRapporti con il revisionismo storiografico.\nIl sesto capitolo \u00e8 intitolato \"Negazionismo e revisionismo\". Per Vercelli il revisionismo storiografico e il negazionismo si trovano talvolta a svolgere discorsi fra loro complementari: sia pure con modalit\u00e0 diverse, essi \u00absi incontrano sulla necessit\u00e0 di cancellare gli elementi d'inquietudine nel passato europeo\u00bb. In particolare \u00abil revisionismo di fine secolo ha [...] recuperato la teoria del totalitarismo di met\u00e0 del Novecento nelle sue forme pi\u00f9 superficiali e banalizzanti\u00bb.\nLo storico Ernst Nolte, capofila del revisionismo in Germania e protagonista, negli anni '80, di un'accesa polemica con altri studiosi circa l'interpretazione del nazismo (la cosiddetta \"Historikerstreit\", ossia \"controversia fra storici\"), \u00abnon nega lo sterminio degli ebrei ma lo \"ricontestualizza\" all'interno di dinamiche europee di cui sarebbe stato il prodotto, a partire dal confronto dell'Europa continentale con la strategia espansionista praticata dall'Unione Sovietica\u00bb. Vercelli imputa al revisionismo \u00abun approccio dichiaratamente narrativo, piuttosto incauto rispetto ai riscontri, verso i quali rivela una sostanziale indifferenza di fondo\u00bb, nonch\u00e9 \u00abl'eliminazione di ogni filtro teorico nei confronti delle fonti documentarie attraverso il rispecchiamento diretto in esse, ovvero l'identificazione con la loro autorappresentazione\u00bb; si perviene cos\u00ec ad una \u00abfalsa avalutativit\u00e0 che arriva a rileggere il nazismo come una forma di modernizzazione\u00bb. Sempre secondo Vercelli, l'effetto che deriva immediatamente da questo approccio \u00e8 \u00abuno stemperamento della gravit\u00e0 dei crimini nazisti, come della specificit\u00e0 del genocidio ebraico, nel pi\u00f9 generale panorama dei massacri e delle tragedie collettive del Novecento. Passo dopo passo, peraltro, lo stesso Nolte \u00e8 pervenuto a riconoscere implicitamente una corresponsabilit\u00e0, quanto meno indiretta, degli ebrei rispetto alle loro disgrazie\u00bb.\nIn Italia il revisionismo, \u00abpartito dalle originarie tesi di Renzo De Felice sulla formazione rivoluzionaria di Mussolini e sul regime fascista come soggetto di consenso popolare, si \u00e8 poi adoperato nell'esercizio della ridefinizione di una memoria storica nazionale, che si voleva rinnovata poich\u00e9 non pi\u00f9 divisa, in altri termini \"pacificata\". All'antifascismo [...] era imputata la responsabilit\u00e0 di avere voluto mantenere artificialmente in vita la divisione tra fascisti e antifascisti, incentivando una lettura ingiustamente demonizzante degli anni di Mussolini e un'angelicazione della Resistenza\u00bb.\nSecondo Vercelli, \u00abnel clima di autocompiacimento e di indulgenza verso i \"vinti\" che ha contraddistinto la stagione revisionistica, il fenomeno della banalizzazione del giudizio storico ha costituito un alveo nel quale le retoriche negazioniste hanno trovato maggiore possibilit\u00e0 di affermarsi. - [...] La fortuna dei volumi di Giampaolo Pansa, che ha riletto la lotta di Liberazione sotto il segno dei torti comminati ai vinti, ovvero ai fascisti, \u00e8 il segno pi\u00f9 forte di questa tendenza culturale\u00bb.\nPer Vercelli revisionismo e negazionismo si adoperano entrambi \u00abper la decostruzione della storia, sia pure da posizioni diverse. Il negazionismo enfatizza l'approccio del primo: sulla base di false equivalenze nella formulazione del giudizio morale [...] si arriva infine alla rimozione dei fatti storici. [...] Gli eventi diventano intercambiabili e il loro resoconto \u00e8 condiviso o rifiutato in base all'appartenenza ideologica del testimone. Cos\u00ec come la lettura delle fonti \u00e8 decontestualizzata, per essere poi meglio indirizzata nel senso di assecondare il giudizio di valore precostituito\u00bb.\nConclusione.\nLa sezione conclusiva \u00e8 intitolata \"A titolo di parziale conclusione: il negazionismo tra cospirazionismo e web\". Per Vercelli il negazionismo trova un ambiente favorevole su internet nelle chat, nei blog e nei social network, dove spesso \u00abil principio stesso della prova \u00e8 reso opzionale, e quindi asservito alla predominanza dei processi di persuasivit\u00e0 e seduzione intellettuale\u00bb. Il negazionismo alimenta cos\u00ec un \u00abrelativismo gnoseologico e cognitivo che si incontra con il cinismo e lo scetticismo, fattori che giocano un ruolo rilevante nel modo in cui una parte dei giovani e dei meno giovani si rapporta a s\u00e9 e al mondo circostante\u00bb."}
{"id": "8808954", "revid": "1679099", "url": "https://it.wikipedia.org/wiki?curid=8808954", "title": "The Owl House", "text": ""}
{"id": "8808955", "revid": "344503", "url": "https://it.wikipedia.org/wiki?curid=8808955", "title": "National Board of Review Awards 2020", "text": "La 92\u00aa edizione dei National Board of Review Awards ha premiato i migliori film del 2020.\nI vincitori sono stati annunciati il 26 gennaio 2021."}
{"id": "8808990", "revid": "767487", "url": "https://it.wikipedia.org/wiki?curid=8808990", "title": "Lago Zancone", "text": "Il lago Zancone \u00e8 un lago alpino posto a 1.856 m di quota in val Gerola, all'interno del Parco delle Orobie Valtellinesi, in provincia di Sondrio."}
{"id": "8808991", "revid": "1543377", "url": "https://it.wikipedia.org/wiki?curid=8808991", "title": "Abraham Pihl", "text": "Biografia.\nPihl nacque nel 1756 a Gausdal, nella contea di Oppland, in Norvegia, suo padre Andreas era il vicario di Gausdal. Nel 1783 complet\u00f2 gli studi sacerdotali presso l'Universit\u00e0 di Copenaghen, dove studi\u00f2 anche matematica, meccanica e astronomia.\nNel 1784 Pihl divenne il vicario di Flekkefjord, nella contea di Vest-Agder e nel 1789 sacerdote della parrocchia di Vang, nella contea di Hedmark, dove avrebbe servito fino alla sua morte, avvenuta nel 1821.\nQuando la chiesa di Vang bruci\u00f2 nel 1804, Pihl progett\u00f2 il nuovo edificio e ne supervision\u00f2 i lavori di costruzione. La chiesa, di forma ottagonale e con 1000 posti a sedere, \u00e8 anche la seconda chiesa ottagonale pi\u00f9 grande della Norvegia. L'edificio in seguito serv\u00ec da modello per le chiese ottagonali nei pressi del lago di Mj\u00f8sa.\nPihl costru\u00ec molti strumenti astronomici, tra cui telescopi e sestanti.\nVita privata.\nNel 1784 spos\u00f2 Anna Cathrine Neumann (1764\u20131850), figlia di Jacob Neumann, che gestiva la Hassel Iron Works a Modum. Ebbero otto figli."}
{"id": "8808998", "revid": "466539", "url": "https://it.wikipedia.org/wiki?curid=8808998", "title": "Talia Ryder", "text": "Biografia.\nTalia Ryder \u00e8 nata a Buffalo. Quando aveva 12 anni, assieme alla sua famiglia and\u00f2 a vedere lo spettacolo \"Matilda the Musical\" a Broadway e lei e sua sorella Mimi fecero entrambe un'audizione per lo show. Ha ottenuto il ruolo di Hortensia e si \u00e8 trasferita a New York. Si \u00e8 diplomata al liceo nel 2020.\nNel 2016 ha fatto parte di un cast di 75 ragazzi nel cortometraggio \"Broadway Kids Agains Bullying: I Have a Voice\", diretto da Jason Milstein. Lo stesso anno viene scelta come parte del coro dei Jets nel prossimo adattamento cinematografico di \"West Side Story\", diretto da Steven Spielberg.\nNel 2020 debutta sul grande schermo al fianco di Sidney Flanigan con il film \"Mai raramente a volte sempre\" diretto da Eliza Hittman, ruolo che la fa guadagnare una candidatura ai Critics' Choice Awards come miglior giovane interprete, ed agli Independent Spirit Awards come miglior attrice non protagonista.\nRiconoscimenti.\nCritics' Choice Awards\nIndependent Spirit Awards\nDoppiatrici italiane.\nNelle versioni in italiano dei suoi film, Talia Ryder \u00e8 stata doppiata da:"}
{"id": "8809000", "revid": "332944", "url": "https://it.wikipedia.org/wiki?curid=8809000", "title": "Statistiche e record dei campionati europei di slittino su pista naturale", "text": " \nNella presente pagina sono riportate le statistiche e i record riguardanti i campionati europei di slittino su pista naturale.\nSingolo uomini - Atleti.\n\"Dati aggiornati al campionato europeo 2022\"\nSingolo donne - Atlete.\n\"Dati aggiornati al campionato europeo 2022\"\nMedaglie consecutive - Singolo donne.\n\"NN: striscia aperta\"\nDoppio - Atleti.\n\"Dati aggiornati al campionato europeo 2022\"\nMedaglie consecutive - Doppio.\n\"NN: striscia aperta\"\nStaffetta a squadre - Atleti.\n\"Dati aggiornati al campionato europeo 2022\"\nMedaglie consecutive - Staffetta a squadre.\n\"NN: striscia aperta\""}
{"id": "8809005", "revid": "729019", "url": "https://it.wikipedia.org/wiki?curid=8809005", "title": "Volo Austral L\u00edneas A\u00e9reas 46", "text": "Il volo Austral L\u00edneas A\u00e9reas 46 era un volo di linea regionale argentino partito da Buenos Aires con destinazione Posadas, passando per Resistencia, che super\u00f2 la pista dell'aeroporto Libertador General Jos\u00e9 de San Mart\u00edn di Posadas il 12 giugno 1988 in condizioni di scarsa visibilit\u00e0. Tutti i 22 passeggeri e l'equipaggio a bordo morirono nello schianto.\nL'aereo.\nIl velivolo coinvolto era un McDonnell Douglas MD-81, marche N1003G, numero di serie 48050, numero di linea 989. Vol\u00f2 per la prima volta nell'aprile del 1981 e nell'agosto dello stesso anno venne consegnato ad Austral L\u00edneas A\u00e9reas. Era equipaggiato con 2 motori turboventola Pratt &amp; Whitney JT8D-217A. Al momento dell'incidente, l'aereo aveva circa sette anni.\nL'incidente.\nIl volo 46, operato con un McDonnell Douglas MD-81, part\u00ec dall'aeroporto di Buenos Aires Jorge Newbery in direzione di Resistencia alle 7:04 ora locale, per poi ripartire da Resistencia in direzione di Posadas alle 8:40 dopo uno scalo di 20 minuti. Alle 9:09, l'equipaggio del volo 46 stabil\u00ec un contatto radio con il controllo del traffico aereo di Posadas e sette minuti dopo il volo venne autorizzato per un avvicinamento alla pista 01. Poco dopo, l'aereo colp\u00ec la cima di un albero di eucalipto e si schiant\u00f2 a tre chilometri dalla pista. Tutti i 22 a bordo morirono.\nL'indagine.\nL'indagine sul disastro concluse che il fattore principale dell'incidente era che l'equipaggio tent\u00f2 di atterrare al di sotto delle condizioni meteorologiche minime indicate per l'avvicinamento strumentale."}
{"id": "8809006", "revid": "138790", "url": "https://it.wikipedia.org/wiki?curid=8809006", "title": "Direzione generale Creativit\u00e0 Contemporanea", "text": "La Direzione generale Creativit\u00e0 Contemporanea \u00e8 l\u2019ufficio del Ministero della cultura dedicato alla contemporaneit\u00e0. \nSvolge le funzioni e i compiti relativi alla promozione e al sostegno dell\u2019arte e dell\u2019architettura contemporanee, ivi inclusa la fotografia e la video-arte, delle arti applicate, ivi compresi il design e la moda, e della qualit\u00e0 architettonica ed urbanistica. La Direzione sostiene altres\u00ec le imprese culturali e creative e promuove interventi di rigenerazione urbana. La Direzione si articola in cinque uffici dirigenziali di livello non generale centrale (DPCM 169/2019 art. 21):\nOrganizzazione amministrativa.\nLa attuale struttura prevede 5 servizi\nLa Storia.\nLa scelta di dotare l\u2019amministrazione dei beni culturali di un settore dedicato esclusivamente alla contemporaneit\u00e0 risale al 2001, quando viene istituita la DARC - Direzione Generale per l\u2019Arte e l\u2019Architettura Contemporanee con l\u2019intento di affiancare alle tradizionali attivit\u00e0 di tutela, protezione e restauro dell\u2019antico, una nuova direzione dedicata alla promozione, all\u2019incentivo e alla valorizzazione della creativit\u00e0 contemporanea. Si tratta di una novit\u00e0 significativa: per la prima volta si integra la tutela del patrimonio culturale e del paesaggio con l\u2019attenzione per l\u2019arte e l\u2019architettura contemporanee, cui viene riconosciuta pari dignit\u00e0 rispetto alle testimonianze del passato (DPR 441/2000 art. 5).\nSuccessivamente, l\u2019ufficio subisce diverse modifiche, ampliando o restringendo le proprie competenze, adeguandosi di volta in volta alle riforme del Ministero.\nNel 2007 con l\u2019istituzione della PARC - Direzione Generale per la qualit\u00e0 e la tutela del Paesaggio, l\u2019Architettura e l\u2019Arte contemporanee, la Direzione cambia nome e funzione, acquisendo una nuova competenza sul paesaggio (DPR 233/2007 art. 7).\nNel 2009 la PARC viene soppressa e le sue funzioni sono assorbite dal Sevizio V della PaBAAC - Direzione Generale per il Paesaggio, le Belle arti, l\u2019Architettura e l\u2019Arte contemporanee (DPR 91/2009 art. 1).\nNel 2014 viene istituita la DGAAP - Direzione Generale Arte e Architettura contemporanee e Periferie urbane, che amplia le proprie competenze sul contemporaneo, includendo la riqualificazione delle periferie urbane, per la prima volta oggetto specifico di azione da parte del Ministero (DPCM 171/2014 art. 16).\nNel giugno 2019 viene modificata la denominazione in Direzione Generale Creativit\u00e0 contemporanea e Rigenerazione urbana, ampliandone le competenze (DPCM 76/2019 n. 76 art. 18).\nNel dicembre 2019, a seguito di una riorganizzazione del Ministero, viene istituita la DGCC - Direzione Generale Creativit\u00e0 Contemporanea con l\u2019ampliamento delle competenze ai settori delle imprese culturali e creative, moda, design e fotografia, con l\u2019articolazione in cinque servizi (DPCM 169/2019 art. 21 e DM del 28.01.2020)."}
{"id": "8809007", "revid": "287204", "url": "https://it.wikipedia.org/wiki?curid=8809007", "title": "Fardagafoss", "text": "Fardagafoss (che in lingua islandese significa: \"cascata dei giorni di viaggio\"), \u00e8 una cascata situata nel comune di M\u00fala\u00feing, all'interno della regione dell'Austurland, nella parte orientale dell'Islanda.\nDescrizione.\nLa cascata si trova lungo il corso del fiume Mi\u00f0h\u00fasa\u00e1, che ha la sua origine nell'altopiano di Fjar\u00f0arhei\u00f0i e che qui forma un salto tra le rocce di 28 metri. Poco a monte c'\u00e8 anche la piccola cascata chiamata Gufufoss, che ha lo stesso nome di un'altra cascata posta nei pressi del villaggio di Sey\u00f0isfj\u00f6r\u00f0ur. Il torrente Mi\u00f0h\u00fasa\u00e1 \u00e8 un affluente di destra dell'Eyvindar\u00e1, che scorre a nord dell'aeroporto di Egilssta\u00f0ir, nei pressi del lago Lagarflj\u00f3t.\nIn passato dietro alla cascata si apriva una rientranza che formava di grotta. Una leggenda affermava che chiunque fosse riuscito a entrare nella grotta, avrebbe potuto avere esaudito un desiderio. La grotta per\u00f2 nel frattempo franata, rendendo attualmente impossibile controllare la veridicit\u00e0 della leggenda.\nEtimologia.\nLa parola in lingua islandese \"fardagar\" significa: \"giorni di viaggio\" e si riferisce ai giorni della settimana estiva in cui, per antica tradizione, ci si metteva in viaggio per cambiare lavoro. In quel periodo, la cascata ha la massima portata d'acqua per effetto dello scioglimento della neve sull'altopiano di Fjar\u00f0arhei\u00f0i."}
{"id": "8809008", "revid": "228587", "url": "https://it.wikipedia.org/wiki?curid=8809008", "title": "Censimento degli ebrei mobilitati", "text": "Il censimento degli ebrei mobilitati del 1\u00ba novembre 1916 (ufficialmente: Nachweisung der beim Heere befindlichen wehrpflichtigen Juden; detto anche censimento ebraico ossia: Judenz\u00e4hlung; citato pure come: statistica ebraica e cio\u00e8: Judenstatistik) fu un provvedimento preso dal Comando Supremo (\"Oberste Heeresleitung\") dell'Esercito tedesco, durante la prima guerra mondiale, al fine di verificare specificamente le accuse antisemite della stampa nazionale che accusava gli ebrei tedeschi di mancanza di patriottismo, di evitare di arruolarsi nelle file del \"Reichsheer\" o d'imboscarsi nelle retrovie.\nVoci correlate.\n "}
{"id": "8809009", "revid": "57342", "url": "https://it.wikipedia.org/wiki?curid=8809009", "title": "Leonardantonio Sforza", "text": ""}
{"id": "8809012", "revid": "767487", "url": "https://it.wikipedia.org/wiki?curid=8809012", "title": "Republi\u010dke lige 1984-1985", "text": "Le Republi\u010dke lige 1984-1985 (\"Leghe repubblicane 1984-1985\") furono la 39\u00aa edizione della terza divisione jugoslava.\nOltre alle 6 gironi di ogni Repubblica, vi furono anche i 2 delle Province autonome (Voivodina e Kosovo) : le 8 vincitrici vennero promosse in Druga Liga 1985-1986.\nSlovenia.\nLegenda:\nRegolamento:\nNote:\nCroazia.\nOvest.\nLegenda:\nRegolamento:\nNord.\nLegenda:\nRegolamento:\nEst.\nLegenda:\nRegolamento:\nSud.\nLegenda:\nRegolamento:\nSpareggi.\nLe vincitrici dei gironi Ovest e Sud e le prime due classificate dei gironi Nord ed Est si sfidarono per un posto in Druga Liga 1985-1986 (\"Doigravanje za prvaka Hrvatske\", play-off per il titolo di campione croato). A prevalere fu lo .\nBosnia Erzegovina.\nLegenda:\nRegolamento:\nVoivodina.\nLegenda:\nRegolamento:\nSerbia.\nLegenda:\nRegolamento:\nNote:\nKosovo.\nLegenda:\nRegolamento:\nMontenegro.\nLegenda:\nRegolamento:\nNote:\nMacedonia.\nLegenda:\nRegolamento:"}
{"id": "8809014", "revid": "1305772", "url": "https://it.wikipedia.org/wiki?curid=8809014", "title": "Kassandra (disambigua)", "text": ""}
{"id": "8809015", "revid": "767487", "url": "https://it.wikipedia.org/wiki?curid=8809015", "title": "La mappa delle piccole cose perfette", "text": "La mappa delle piccole cose perfette (\"The Map of Tiny Perfect Things\") \u00e8 un film del 2021 diretto da Ian Samuels.\nLa pellicola \u00e8 l'adattamento cinematografico del romanzo \"The Map of Tiny Perfect Things\" di Lev Grossman.\nTrama.\nL'intelligente adolescente Mark \u00e8 bloccato in un loop temporale e si diverte a vivere lo stesso giorno pi\u00f9 e pi\u00f9 volte, cercando di rimorchiare sempre la stessa ragazza. Un giorno, per\u00f2, la solita routine viene interrotta da Margaret, una ragazza misteriosa anch'ella bloccata nel loop. Dopo svariati tentativi, Mark la rintraccia ed i due iniziano a frequentarsi, diventando ottimi amici. Per passare il tempo, i due stilano un elenco delle \"cose perfette\" che accadono in quel giorno (come per esempio un'anziana signora che balla dopo aver vinto una partita a carte o come un motociclista che blocca il traffico per far attraversare una tartaruga).\nMark inizia a provare dei sentimenti per la ragazza, anche se Margaret, ogni sera, riceve una chiamata di un certo Jarred e corre a raggiungerlo. Nonostante ci\u00f2, Mark organizza un appuntamento romantico, ma non va come previsto: Margaret infatti preferisce restare amici, soprattutto per la consapevolezza che Mark sar\u00e0 l'unica persona con la quale avr\u00e0 delle interazioni durature all'interno di quel loop. Mark decide poi di provare a uscire dal loop, senza per\u00f2 riuscire a convincere Margaret a fare altrettanto: prende un volo per Tokyo per oltrepassare la linea di cambiamento di data prima della mezzanotte con la ragazza, ma quest'ultima non \u00e8 pronta e scende dall'aereo prima del decollo. Mark, rimasto sull'aereo, si risveglia l'indomani nella sua stanza, ricominciando la stessa giornata. Questa volta, per\u00f2, Mark inizia a godersi le sue giornate identiche cercando di fare cose utili per la societ\u00e0. Dopo essere caduto dallo skateboard, per\u00f2, finisce all'ospedale con un braccio rotto; qui vede casualmente Margaret e scopre che la ragazza ogni sera si reca in reparto per andare a trovare la madre malata terminale di cancro, e che Jarred, in realt\u00e0, \u00e8 soltanto l'infermiere che ogni sera la chiamava per informarla sulle cattive condizioni della mamma. \nDopo aver assistito a quella scena, Mark capisce l'importanza dei familiari e inizia ad essere pi\u00f9 comprensivo e vicino al padre (in una sorta di crisi di mezz'et\u00e0), alla sorella (che ogni giorno perde a calcio per 3-0) e alla madre che, lavorando fino a tardi quel giorno, non vede da moltissimo.\nUna sera Margaret, dopo aver avuto un toccante discorso con la madre sul significato del tempo, inizia a capire che non pu\u00f2 restare bloccata l\u00ec per sempre e capisce che \u00e8 il momento di guardare al futuro. Fa visita ad un amico di Mark aiutandolo a superare un livello di un videogioco difficile; qui la ragazza apprende che lo schema delle \"cose perfette\" che aveva realizzato Mark giorni prima \u00e8 la chiave per sistemare tutto. Seguendo delle tesi di fisica quantistica e nozioni logaritmiche, Margaret realizza una proiezione della quarta dimensione utilizzando appunto le coordinate e le date degli eventi chiamati \"perfetti\". Scopre che ne manca uno solo per chiudere il cerchio, alle 7 di sera in piscina. Margaret vi si reca e trova Mark, affranto; qui lei si dichiara ed i due si baciano. In seguito, i due si recano in ospedale dove Margaret saluta sua madre per l'ultima volta.\nI due escono mano nella mano dall'ospedale e attendono lo scoccare della mezzanotte (cosa che di solito li riporta indietro nel tempo). Questa volta, per\u00f2, le lancette superano le 12 ed i due capiscono di esserne finalmente usciti.\nProduzione.\nRegia.\nNel settembre 2019 \u00e8 stato annunciato che Ian Samuels avrebbe diretto un film, basato dell'omonimo racconto di Lev Grossman, e che Akiva Goldsman avrebbe prodotto il film in collaborazione con la Weed Road Pictures e la FilmNation Entertainment.\nCast.\nNel febbraio 2020, Kathryn Newton, Kyle Allen, Jermaine Harris, Anna Mikami, Josh Hamilton e Cleo Fraser si sono uniti al cast del film.\nRiprese.\nLe riprese principali sono iniziate nel febbraio 2020, in Alabama.\nPromozione.\nIl trailer \u00e8 stato distribuito il 27 gennaio 2021.\nDistribuzione.\nIl film \u00e8 uscito sulla piattaforma di streaming Prime Video il 12 febbraio 2021.\nAccoglienza.\nCritica.\nSull'aggregatore di recensioni Rotten Tomatoes il film ottiene il 78% delle recensioni professionali positive, con un voto medio di 6,4 su 10 basato su 69 critiche, mentre su Metacritic ha un punteggio di 61 su 100 basato su 16 recensioni."}
{"id": "8809027", "revid": "132266", "url": "https://it.wikipedia.org/wiki?curid=8809027", "title": "Judenz\u00e4hlung", "text": ""}
{"id": "8809028", "revid": "2158081", "url": "https://it.wikipedia.org/wiki?curid=8809028", "title": "Il diavolo in Francia", "text": "Il Diavolo in Francia (titolo originale in lingua tedesca: \"Unholdes Frankreich\", e successivamente \"Der Teufel in Frankreich\") \u00e8 un'opera memorialistica di Lion Feuchtwanger, scritta negli Stati Uniti e pubblicata nel 1942, nella quale lo scrittore tedesco racconta la sua detenzione in campi di internamento in Francia durante la seconda guerra mondiale. Si osservi che la pubblicazione del testo originale in lingua tedesca fu preceduta dalla pubblicazione di una traduzione in lingua inglese.\nContenuto.\nLion Feuchtwanger e sua moglie Marta si stabiliscono nella cittadina francese di Sanary-sur-Mer nel 1933 dopo che, con l'avvento di Hitler al potere in Germania, i nazisti hanno assalito e devastato l'abitazione berlinese dello scrittore il quale, fortunatamente, si trovava negli Stati Uniti per un ciclo di conferenze. La Germania nazista aveva privato lo scrittore e sua moglie anche della cittadinanza tedesca, trasformandoli in apolidi. Lo scrittore, di origine ebraica e estrazione borghese e cosmopolita per vocazione, si trova molto bene nella cittadina francese, divenuta una colonia di intellettuali e artisti tedeschi e austriaci esuli dalla Germania nazista. Nell'ottobre 1939, scoppiata la guerra, come la gran parte degli stranieri residenti in Francia, Lion Feuchtwanger fu internato dalle autorit\u00e0 francesi nella grande fornace di mattoni abbandonata di Les Milles, vicino ad Aix-en-Provence; ma fu liberato pochi giorni dopo, non appena fu riconosciuto il suo \"status\" di rifugiato politico.\nNel maggio del 1940 Lion Feuchtwanger viene rinchiuso nuovamente a Les Milles, insieme a circa duemila apolidi, originari soprattutto dalla Germania e dall'Austria e accolti in passato in Francia come rifugiati politici perch\u00e9 oppositori del nazismo, ma che ora la stessa Francia considera, per ottusa prassi burocratica, possibile quinta colonna della Germania nazista. Feuchtwanger si rende conto che in Francia, attraverso la burocrazia, anche il Diavolo, \u00abquello dell'incuria, dell'incoscienza, della pigrizia del cuore, della convenzione, della routine, del \"je-m'en-foutisme\", non doveva passarsela malaccio\u00bb. L'ex fabbrica di mattoni, trasformata in campo di concentramento, \u00e8 un cumulo di mura diroccate rinforzate da filo spinato stipata fino all'inverosimile da internati, dove nessun prigioniero subisce maltrattamenti, ma la sciatteria della burocrazia francese li lascia in condizioni deplorevoli di pudore e di igiene e lascia intravedere la prossima deriva politica della Francia come pure la sorte degli ebrei internati.\nLo stesso giorno della firma dell'armistizio col Terzo Reich (22 giugno 1940) gli internati pi\u00f9 a rischio, terrorizzati dalla prospettiva di essere consegnati ai tedeschi, riescono a convincere il comandante del campo a organizzare un convoglio per portarli a Bayonne, in prossimit\u00e0 del confine spagnolo, da dove potranno tentare di espatriare verso la libert\u00e0. \nCirca duemila passeggeri sono stipati in in treno merci, in condizioni igieniche spaventose; ma giunti a Bayonne sono male accolti dagli abitanti del luogo, per cui il treno ritorna indietro e fa scendere i passeggeri, quelli che non sono riusciti a fuggire, a N\u00eemes, non lontano dal punto di partenza. Viene allestita una tendopoli circondata dal filo spinato a San Nicola, nella cittadina di Sainte-Anastasie, e tutto sembra ritornare come a Les Milles. Ritorna la penuria d\u2019acqua, il sovraffollamento, la mancanza di latrine adeguate, l'insorgenza di malattie infettive e, soprattutto, il terrore di essere consegnati ai tedeschi.\nNel frattempo la moglie dell\u2019autore, Marta, riuscita a evadere dal campo di internamento di Gurs, si sta adoperando il favore del marito rivolgendosi a B.W. Huebsch, della Viking Press di New York, l\u2019editore americano di Feuchtwanger. Grazie al giornalista americano Varian Fry il 21 luglio 1940 Lion Feuchtwanger, travestito da vecchia signora inglese, accompagnato in automobile da Waitstill Hastings Sharp, un viceconsole americano pastore della Chiesa unitariana, dopo una sosta a Marsiglia, giunse a Lisbona dove pot\u00e9 imbarcarsi su una nave diretta negli Stati Uniti; Feuchtwanger giunger\u00e0 a New York nella seconda met\u00e0 del settembre 1940 e sar\u00e0 raggiunto poco dopo dalla moglie.\nGenesi dell'opera.\nIl testo, l'unica opera autobiografica scritta da Lion Feuchtwanger, fu scritto di getto in lingua tedesca nella primavera del 1941 dall'autore ormai al sicuro a New York. Fu tradotto immediatamente in lingua inglese da Elizabeth Abbott e pubblicato nello stesso 1941 dalla casa editrice Viking Press col titolo \"The Devil in France : my encounter with him in the Summer of 1940\" (Il Diavolo in Francia, il mio incontro con lui nel 1940). Il testo originale in lingua tedesca, intitolato \"Unholdes Frankreich\" (Francia diabolica) fu pubblicato dalla \"El libro libre\" (Il libro libero), una casa editrice fondata da emigrati antinazisti tedeschi in Messico. Il titolo tedesco \"Der Teufel in Frankreich : Erlebnisse\" (Il Diavolo in Francia : memoria) apparve nell'edizione della casa editrice Greifenverlag di Rudolstadt (DDR). "}
{"id": "8809029", "revid": "57342", "url": "https://it.wikipedia.org/wiki?curid=8809029", "title": "Giuseppe Speciale", "text": ""}
{"id": "8809031", "revid": "124695392", "url": "https://it.wikipedia.org/wiki?curid=8809031", "title": "Sunita Mani", "text": "Diventata nota al pubblico grazie alle sue partecipazioni alle serie TV \"Mr. Robot\" e \"GLOW\", ha successivamente recitato da protagonista nei film \"Save Yourselves!\" e \"L'occhio del male\".\nBiografia e carriera.\nNata e cresciuta in Tennessee, prima ancora di aver completato gli studi inizia ad esibirsi in spettacoli di stand-up comedy e in spettacoli comici d'improvvisazione. Dopo aver conseguito il diploma, Mani ha studiato scrittura e recitazione presso l'Emerson College: negli anni del college ha creato un collettivo di performer insieme ad alcuni compagni chiamato \"Cocoon Central Dance Team,\" all'interno del quale ha proposto spettacoli comici e di danza. Laureatasi nel 2008, Mani ha debuttato come attrice nel 2012 nel film \"The Unaspeakable Act\", interpretando un ruolo minore. Nel 2014 viene scritturata per eseguire un numero di danza comica nel video musicale del brano \"Turn Down for What\" di DJ Snake e Lil Jon, che le garantisce un certo riscontro da parte di pubblico e critica. \nFra 2015 e 2017, Mani interpreta il ruolo di Trenton nella serie TV \"Mr. Robot\", apparendo in 16 episodi della serie: si tratta del suo primo ruolo rilevante come attrice. Nello stesso periodo appare anche in altri film e prodotti televisivi, quasi sempre in ruoli minori. Concluso l'impegno con \"Mr. Robot\" ottiene uno dei ruoli principali nella serie Netflix \"GLOW:\" il suo personaggio \u00e8 apparso in tutte e 3 le stagioni dello show, permettendole di accrescere notevolmente la sua popolarit\u00e0. Nello stesso periodo, l'attrice inizia ad ottenere ruoli pi\u00f9 rilevanti anche in ambito cinematografico. Nel 2020 recita per la prima volta da protagonista nei film \"Save Yourselves!\" e \"L'occhio del male.\" Sempre a partire dal 2020 recita nella serie TV \"Dream Corp LLC\", interpretando il ruolo di Marge Daily.\nDoppiatrici italiane.\nNelle versioni in italiano delle opere in cui ha recitato, Sunita Mani \u00e8 stata doppiata da:"}
{"id": "8809038", "revid": "1543377", "url": "https://it.wikipedia.org/wiki?curid=8809038", "title": "Ian Bazalgette", "text": "Biografia.\n \nNacque a Calgary, stato dell'Alberta, Canada, il 19 ottobre 1918, figlio di Charles Ian (1888-1956) e della signora Marion Edith Bunn (1891\u20131977). Suo bisnonno era l'ingegnere civile Sir Joseph Bazalgette. In famiglia fu sempre soprannominato \"Will\" per distinguerlo da suo padre, che era conosciuto come \"Ian\". Inizi\u00f2 gli studi presso la Toronto Balmy Beach School, ma li interruppe quando la sua famiglia ritorn\u00f2 in Inghilterra nel 1927. Crebbe a New Malden e frequent\u00f2 la Rokeby School di Wimbledon (1927-1932) e poi la Beverley Boys Secondary School, dove ebbe un tutore privato. Durante l'infanzia fu in cattive condizioni di salute e a 13 anni gli fu clinicamente diagnosticata la tubercolosi, che nel 1931 richiese quattro mesi di trattamento presso il Royal Sea-Bathing Hospital di Margate.\nQuando scoppi\u00f2 la seconda guerra mondiale, si arruol\u00f2 nellaRoyal Artillery del British Army, venendo promosso sottotenente nel 1940. Fu assegnato in servizio presso la Searchlight Section sita alla periferia di Edimburgo, come istruttore all'uso delle fotoelettriche. Insoddisfatto delle routine nel marzo 1941, durante un viaggio a Edimburgo, present\u00f2 domanda per entrare nella Royal Air Force Volunteer Reserve. Nel luglio dello stesso anno inizi\u00f2 subito l'addestramento al volo presso la No.22 Elementary Flight Training School (EFTS) di Cambridge. Dopo solo una settimana and\u00f2 in volo da solo, dimostrando ottime doti al pilotaggio. Trasferito sulla RAF Cranwell and\u00f2 in volo sugli addestratori Airspeed Oxford, su cui consegu\u00ec la qualifica di pilota militare, e poi mandato alla 18 Beam Approach School di Scampton. Il 24 gennaio 1942 fu nominato ufficiale pilota, e lasciato Scampton fu mandato alla No.25 Operational Conversion Unit (OTU) volando sui bombardieri Vickers Wellington con cui effettu\u00f2 missioni di addestramento al bombardamento, e alla navigazione. Con 225 ore di volo il 14 settembre dello stesso anno fu assegnato al No.115 Squadron, equipaggiato con i Wellinghton, e di stanza sulla RAF Marham, nel Suffolk. Esegu\u00ec la prima missione come secondo pilota contro Saarbr\u00fccken, e poi effettu\u00f2 missioni di lancio mine nel Mare del Nord. Trasferitosi con il No.115 Squadron dapprima sulla RAF Mildenhall e poi sulla RAF East Wretham, fu mandato presso la No.1567 Operational Training Unit dove effettu\u00f2 la conversione sui quadrimotori Short Stirling, ma poco tempo, nel marzo 1943, dopo il suo reparto venne riequipaggiato con gli Avro Lancaster. All'epoca aveva effettuato 13 missioni di guerra.\nDopo aver completato con successo altre 10 operazioni contro obiettivi fortemente difesi, tra cui Berlino, Essen, Kiel e Saint Nazaire, ritornando a volte con il velivolo molto danneggiato, sopravvivendo anche ad un atterraggio di fortuna, il 29 maggio 1943 fu decorato con la Distinguished Flying Cross per essersi distinto durante una missione su Torino.\nDopo aver completato un ciclo di 28 missioni fu tolto dai reparti operativi e trasferito, come istruttore, presso il No.20 OTU di Lossiemouth, in Scozia, prima di essere \"reclutato\" per i reparti dei Pathfinders, adibiti alla segnalazione dei bersagli. Nell'aprile 1944 fu assegnato al No.635 Squadron, in forza al No.8 (Pathfinder Force) Group con sede sulla RAF Downham Market, nel Norfolk.\nQuando il suo addestramento al nuovo ruolo fu completato, vol\u00f2 come \"squadron leader\" partecipando a una serie di operazioni durante e dopo la campagna del D-Day. In qualit\u00e0 di \"Master Bomber\" esegu\u00ec la sua 58\u00aa e ultima missione contro i siti di stoccaggio delle bombe volanti V-1 a Trossy St. Maximin, in Francia.\nIl 4 agosto 1944 decoll\u00f2 a bordo del Lancaster Mk.III ND811 del No. 635 Squadron incaricato di contrassegnare e segnalare, tramite appositi segnali, le postazioni tedesche alla forza principale di bombardieri. Mentre si trovava vicino al bersaglio il suo aereo venne colpito dal fuoco della contraerea che mise fuori uso tutti e due i motori di sinistra provocando un grave incendio. Dato che l'aereo del suo vice era gi\u00e0 stato abbattuto, mentre il terzo aveva dovuto rientrare alla base per un'avaria, il suo rimaneva l'unico \"pathfinders\" e decise di continuare la missione arrivando sul bersaglio marcandolo e bombardandolo con precisione. Dopo che le bombe vennero sganciate, il Lancaster precipit\u00f2 verso il suolo, praticamente fuori controllo. Riprese il controllo dell'aereo, ma il motore interno di destra and\u00f2 in avaria e l'ala sinistra prese fuoco.\nOrdin\u00f2 subito ai membri del suo equipaggio che ne erano in grado (F/L Charles Godfrey DFC, Sgt George Turner, F/O Douglas Cameron DFM e F/L Geoffrey Goddard) di lanciarsi con il paracadute, e poi tent\u00f2 un atterraggio di emergenza con l'aereo in fiamme vicino a Senantes (Oise). Appena tocco il suolo l'aereo esplose uccidendo lui e gli altri due membri dell'equipaggio feriti, il F/L Ivan Hibbert DFC e lo F/S Vernon Leeder. Per il coraggio dimostrato in questo frangente fu decorato con la Victoria Cross, massima onorificenza militare inglese. I suoi resti mortali, ritrovati alcuni giorni dopo, vennero nascosti da alcuni civili fino a che non arrivarono le truppe alleate, e poi solennemente seppelliti alla presenza di sua sorella Ethel. La sua tomba si trova al cimitero di Senantes, 13 miglia a nord-ovest di Beauvais, in Francia.\nUn monumento a Bazalgette, Hibbert e Leeder pu\u00f2 essere visto lungo la strada accanto alla fattoria dove fece atterrare l'aereo. La sua Victoria Cross \u00e8 esposta presso il Royal Air Force Museum di Hendon, in Inghilterra.\nAl Nanton Lancaster Society Air Museum, ora Bomber Command Museum of Canada situato a Nanton, Alberta, a sud della sua citt\u00e0 natale, un Avro Lancaster, matricola FM159, dopo un lungo periodo di ricostruzione e restauro \u00e8 stato dipinto con i colori e i distintivi del suo velivolo. Nel 1990 si tenne una apposita alla presenza del capitano del gruppo TG \"Hamish\" Mahaddie, che aveva accettato la sua richiesta di essere trasferito nei Pathfinders, venuto appositamente dall'Inghilterra per presenziare alla cerimonia insieme a Larry Melling (DFC) che aveva volato con lui. In quella occasione Ethel Broderick, sorella di Ian Bazalgette, scopr\u00ec una targa mentre e le matricole dell'aereo (F2-T) furono scoperte da due dei membri originari dell'equipaggio di Bazalgette, Chuck Godfrey (radiotelegrafista) e George Turner (ingegnere di volo). Gli \u00e8 stata anche una delle scuole di Calgary, la Ian Bazalgette Junior High School."}
{"id": "8809040", "revid": "439868", "url": "https://it.wikipedia.org/wiki?curid=8809040", "title": "Mwangi", "text": ""}
{"id": "8809041", "revid": "287204", "url": "https://it.wikipedia.org/wiki?curid=8809041", "title": "Azadistan", "text": "L'Azadistan o Azadestan (in , \"terra di libert\u00e0, o terra dei liberi\") fu uno Stato di breve durata situato nelle province dell'Azerbaigian persiano che dur\u00f2 solo tre mesi, dal giugno 1920 fino al settembre 1920. Venne fondato da Mohammad Khiabani, un patriota e politico iraniano, che era stato un rappresentante del parlamento persiano e un importante dissidente contro il colonialismo straniero. \nToponimo.\nKhiabani e i suoi seguaci scelsero il nome \"Azadistan\" come gesto di protesta contro l'assegnazione del nome \"Azerbaigian\" da parte del governo di Baku e del partito Musavat in Transcaucasia. Lo scopo del Musavat di cambiare il nome del paese caucasico da \"Aran\" in \"Azerbaigian\" era quello di stimolare i sentimenti nazionalisti delle persone che vivevano a sud del fiume Aras, nell'Azerbaigian iraniano, per incoraggiarli alla separazione e all'annessione alla neonata Repubblica Democratica dell'Azerbaigian. Secondo il linguista Ahmad Kasravi l'uso del nome \"Azadistan\" da parte di Khiabani era volto a prevenire qualsiasi futura rivendicazione da parte degli ottomani panturchisti sull'Azerbaigian iraniano sulla base della similarit\u00e0 delle due denominazioni.\nStoria.\nAntefatti.\nGli anni immediatamente successivi alla prima guerra mondiale videro una nuova espressione dell'autodefinizione dell'Azerbaigian iraniano. L'instabilit\u00e0 politica aveva creato una situazione in cui gli azeri per la prima volta si percepivano separati dal centro del potere. Il movimento di Khiabani era la manifestazione di tale percezione. Il capo del movimento era stato un attivo costituzionalista iraniano come rappresentante di Tabriz e un convinto nazionalista iraniano.\nPoco dopo la rivoluzione russa del 1917, Khiabani ristabil\u00ec il Partito Democratico (\"Firqhe Democrat\") di Tabriz dopo essere stato bandito per cinque anni e pubblic\u00f2 il quotidiano \"Tajaddod\" (Modernit\u00e0), l'organo ufficiale del partito, in lingua turca e persiana.\nIn una protesta contro il trattato del 1919 tra la Persia e il Regno Unito, che trasferiva in modo esclusivo ai britannici i diritti di decisione su tutti gli affari militari, finanziari e doganali della Persia, Khiabani contest\u00f2 il controllo di Tabriz del governo centrale del primo ministro Vosough od-Dowleh a Teheran. Nel suo giornale Khiabani pubblic\u00f2 articoli provocatori e fortemente critici nei confronti del primo ministro accusandolo di inettitudine, corruzione e tradimento.\nGoverno nazionale.\nll 6 aprile 1920, sotto la guida del partito, scoppi\u00f2 una rivolta armata a Tabriz. I dissidenti azeri, persone che per vari motivi erano insoddisfatti dello stato delle cose, erano gruppi composti da mercanti, ulama, burocrati, distaccamenti della polizia militare, studenti e altri membri dell'intellighenzia. In due giorni le principali istituzioni governative passarono sotto il controllo dei ribelli. Intervenendo in un comizio a Tabriz, Mohammad Khiabani disse: \"\u201cOggi dichiaro ufficialmente al mondo intero che ci siamo ribellati al governo di Vosug od-Doule, che ha firmato un accordo ingiusto con l'Inghilterra\u201d.\"\nIl 7 aprile Khiabani pubblic\u00f2 una proclamazione ufficiale in lingua persiana e francese contro il governo richiedendo la creazione di un governo costituzionale. Durante il mese di giugno, Zanjan, Maragheh, Ahar, Khoy e successivamente Ardabil passarono sotto il controllo dei ribelli. Gli eventi in Azerbaigian provocarono una reazione nettamente negativa da parte del governo centrale. Il primo ministro Vosug od-Doule defin\u00ec l'Azerbaigian iraniano come un'\"ulcera nera\" (kara-yara) nell'organismo statale dell'Iran, annunciando che non ci sarebbe stata pace in Iran fino a quando l'Azerbaigian non si fosse placato.Il 23 giugno 1920 Khiabani assunse a Tabriz la leadership e proclam\u00f2 l'Azerbaigian come Azadistan (\"Mamlekat-i Azadistan)\" con il fine di fornire un modello di libert\u00e0 e di governo democratico per il resto dell'Iran. Egli stesso non si considerava infatti un secessionista, dichiarandolo pi\u00f9 volte pubblicamente nonostante la convinzione contraria anche di alcuni osservatori britannici che lo consideravano di fatto un separatista.\nVenne formato un Governo nazionale (\"Hukumat-i- Milli\"), guidato dallo stesso Khiabani, che si trasfer\u00ec dalla redazione del quotidiano \"Tajoddod\" alla sede degli uffici governativi.\nIl movimento sposava gli ideali riformisti e nazionalistici in ottica anti-britannica e anti-russa e ottenne un supporto sostanziale da parte delle masse opponendosi alla presenza straniera e ai tentativi turchi e russi di annessione dell'Azerbaigian. Il movimento espresse inoltre un risveglio nazionale della popolazione persiana di lingua azera dentro la quale in molti si sentivano oppressi dal governo centrale persiano. Khiabani decret\u00f2 il diritto di usare la lingua azera ma differenziava l'identificazione culturale turca con la creazione di legami politici con la Turchia. Egli sostenne il diritto dei residenti della provincia di usare la loro lingua nativa turca, ma lott\u00f2 anche contro la presenza e l'influenza ottomana in Azerbaigian. Da nessuna parte nei discorsi di Khiabani si pu\u00f2 trovare alcun riferimento agli ideali \"pan-azeri\" che in seguito emersero tra alcuni azeri dell'Iran. Khiabani non aspirava a separare le province azere dall'Iran, ma sosteneva un cambiamento tra le relazioni centro-periferia e il mantenimento dei diritti linguistici per gli azeri iraniani.\nPer quanto riguarda la questione della forma del governo, Khiabani riconobbe che:\nInoltre afferm\u00f2:\nDurante i mesi del suo regime, Khiabani per perseguire la necessit\u00e0 di stabilire l'ordine e la sicurezza organizz\u00f2 una gendarmeria nazionale composta di circa 400 unit\u00e0, tra ufficiali e uomini reclutati localmente.\nNell'ambito delle riforme della breve entit\u00e0 autonoma, Khiabani lavor\u00f2 per la fondazione di scuole di lingua azera nell'Azerbaigian iraniano, spesso impiegando insegnanti provenienti dall'Azerbaigian settentrionale e dalla Turchia. Il governo aveva iniziato ad avviare una serie di riforme politiche che andavano dalla fissazione dei prezzi alla creazione di istituzioni educative per i poveri a Tabriz e alla distribuzione delle terre statali ai contadini.\nLe forze dello shah e delle trib\u00f9 curde \"shakak\" guidate dal condottiero Ismail Agha Simko attaccarono le forze democratiche e determinarono il loro isolamento bloccando le strade e intralciando la sicurezza della regione.\nDissoluzione.\nL'Azadistan venne percepito come una seria minaccia da parte del governo centrale iraniano. Dopo la caduta di Vosough od-Dowleh, il nuovo primo ministro nomin\u00f2 nell'agosto 1920 Mehdi Qoli Hedayat che fu mandato a Tabriz come nuovo governatore generale dell'Azerbaigian. Khiabani si rifiut\u00f2 di riconoscere la sua autorit\u00e0. Il 13 settembre 1920 le brigate cosacche, che avevano garantito il loro appoggio al nuovo governatore, riuscirono a sconfiggere le forze democratiche. Pochi giorni dopo, in seguito a uno scontro con le forze imperiali, Khiabani fu giustiziato e l'Azadistan venne sciolto.\nL'Unione Sovietica, dopo aver tentato invano di guadagnare un appoggio da Khiabani, aveva iniziato a considerarlo come una seria minaccia alle proprie ambizioni sull'Azerbaigian persiano e di conseguenza non si oppose n\u00e9 all'avanzata dell'esercito dello sci\u00e0 a Tabriz, n\u00e9 alla successiva esecuzione di Khiabani. Secondo Nissman per i sovietici l'eventuale successo del movimento di Khiabani avrebbe rappresentato un pericolo per la stabilit\u00e0 dell'Azerbaigian sovietico di recente formazione.\nSecondo lo storico Ivanov tra i fattori che segnarono il fallimento del movimento di Khiabani ci fu l'eccessiva fiducia nel governatore centrale, il mancato disarmo dei cosacchi, la mancanza di riforme decisive a favore degli operai e dei contadini, la mancanza di comunicazione con gli altri movimenti di liberazione antimperialisti nel Nord come anche l'impossibilit\u00e0 di unit\u00e0 con i bolscevichi e di mobilitazione delle masse popolari.\nI nazionalisti conservatori accusarono falsamente la mossa di Khiabani di un disegno separatista della regione. Tuttavia, la concezione bilingue azero-persiana promossa dal leader all'interno del suo movimento si configurava come un percorso alternativo di costruzione multietnica e quindi pi\u00f9 democratica della nazione iraniana."}
{"id": "8809042", "revid": "1543377", "url": "https://it.wikipedia.org/wiki?curid=8809042", "title": "\u010cetyrech", "text": "Il \u010cetyrech () \u00e8 un fiume della Siberia Orientale settentrionale, affluente della Pjasina che scorre nel Tajmyrskij rajon del Territorio di Krasnojarsk, in Russia.\nIl fiume ha origine dai Monti Byrranga, sulla penisola del Tajmyr, e scorre attraverso la tundra in direzione occidentale; sfocia nel canale laterale Starica (Balika) del fiume Pjasina a 19\u00a0km dalla foce nel golfo omonimo del mare di Kara. La lunghezza del fiume \u00e8 di 128\u00a0km, l'area del bacino \u00e8 di 1\u00a0010\u00a0km\u00b2. Il fiume gela a fine settembre - inizio ottobre e rimane ghiacciato fino a giugno.\nPrima della Rivoluzione russa il fiume era conosciuto con il nome di Dolgij Brod."}
{"id": "8809059", "revid": "2016278", "url": "https://it.wikipedia.org/wiki?curid=8809059", "title": "International Commerce Center 1", "text": ""}
{"id": "8809060", "revid": "1318658", "url": "https://it.wikipedia.org/wiki?curid=8809060", "title": "Costante di Loschmidt", "text": "La costante di Loschmidt o \"il numero di Loschmidt\" (simbolo: \"n\"0) \u00e8 il numero di particelle (atomi o molecole) di un gas ideale in un dato volume (la densit\u00e0 di numero) e di solito citato a temperatura e pressione standard. Il valore CODATA consigliato nel 2014 \u00e8 per metro cubo a e . Prende il nome dal fisico austriaco Johann Josef Loschmidt, che fu il primo a stimare la dimensione fisica delle molecole nel 1865. Il termine \"costante di Loschmidt\" \u00e8 talvolta usato anche per riferirsi alla costante di Avogadro, in particolare nei testi tedeschi.\nLa costante di Loschmidt \u00e8 data dalla relazione:\ndove \"p\"0 \u00e8 la pressione, \"k\"B \u00e8 la costante di Boltzmann e \"T\"0 \u00e8 la temperatura assoluta. Esso \u00e8 legato alla costante di Avogadro, \"N\"A, da:\ndove \"R\" \u00e8 la costante dei gas.\nEssendo una misura della densit\u00e0 di numero, la costante di Loschmidt viene utilizzata per definire l'amagat, un'unit\u00e0 pratica di densit\u00e0 numerica per gas e altre sostanze:\ntale che la costante di Loschmidt sia esattamente 1\u00a0amagat.\nDeterminazioni moderne.\nNella serie CODATA di valori raccomandati per le costanti fisiche, la costante di Loschmidt viene calcolata dalla costante dei gas e dalla costante di Avogadro:\ndove \"A\"r(e) \u00e8 la massa atomica relativa dell'elettrone, \"M\"u \u00e8 la costante di massa molare, \"c\" \u00e8 la velocit\u00e0 della luce, \"\u03b1\" \u00e8 la costante di struttura fine, \"R\"\u221e \u00e8 la costante di Rydberg e \"h\" \u00e8 la costante di Planck. La pressione e la temperatura possono essere scelte liberamente e devono essere quotate con i valori della costante di Loschmidt. La precisione alla quale \u00e8 attualmente nota la costante di Loschmidt \u00e8 del tutto limitata dall'incertezza nel valore della costante dei gas.\nPrime determinazioni.\nLoschmidt in realt\u00e0 non ha calcolato un valore per la costante che ora porta il suo nome, ma si tratta di una manipolazione semplice e logica dei risultati pubblicati. James Clerk Maxwell ha descritto l'articolo in questi termini in una conferenza pubblica otto anni dopo:\nPer derivare questa \"notevole proporzione\", Loschmidt \u00e8 partito dalla definizione di Maxwell del cammino libero medio :\ndove \"n\"0 ha lo stesso senso come la costante Loschmidt, che \u00e8 il numero di molecole per unit\u00e0 di volume, e \"d\" \u00e8 il diametro effettivo delle molecole (considerate essere sferiche). Questo diventa\ndove 1 / \"n\"0 \u00e8 il volume occupato da ciascuna molecola in fase gassosa e \"\u03c0\u2113d2\"/4 \u00e8 il volume del cilindro composto dalla molecola nella sua traiettoria tra due collisioni. Tuttavia, il volume reale di ogni molecola \u00e8 dato da \"\u03c0d3\"/6 e quindi \"n\"0\"\u03c0d3\"/6 \u00e8 il volume occupato da tutte le molecole senza contare lo spazio vuoto tra di esse. Loschmidt ha equiparato questo volume al volume del gas liquefatto. Dividendo entrambi i lati dell'equazione per \"n\"0\"\u03c0d3\"/6 ha l'effetto di introdurre un fattore \"V\"liquido / Vgas\",\" che Loschmidt ha chiamato \"coefficiente di condensazione\" e che \u00e8 sperimentalmente misurabile. L'equazione si riduce a:\ne questa permette di collegare il diametro di una molecola di gas a fenomeni misurabili.\nLa densit\u00e0 di numero, la costante che ora porta il nome di Loschmidt, pu\u00f2 essere trovata semplicemente sostituendo il diametro della molecola nella definizione del percorso libero medio e sistemando:\nInvece di fare questo passo, Loschmidt ha deciso di stimare il diametro medio delle molecole nell'aria. Non si trattava di un'impresa da poco, poich\u00e9 il coefficiente di condensazione era sconosciuto e doveva essere stimato: sarebbero passati altri dodici anni prima che Pictet e Cailletet liquefacessero l'azoto per la prima volta. Anche il percorso libero medio era incerto. Tuttavia, Loschmidt \u00e8 arrivato a un diametro di circa un nanometro, dell'ordine di grandezza corretto.\nI dati stimati di Loschmidt per l'aria danno un valore di \"n0\"= 1,81\u00d71024 m-3. Otto anni dopo, Maxwell cit\u00f2 una cifra di \"circa 19 milioni di milioni di milioni\" per cm3, ovvero 1,9\u00d71025 m-3 ."}
{"id": "8809061", "revid": "92723", "url": "https://it.wikipedia.org/wiki?curid=8809061", "title": "Lisenko", "text": ""}
{"id": "8809089", "revid": "118272263", "url": "https://it.wikipedia.org/wiki?curid=8809089", "title": "Fontana dei Due Leoni", "text": ""}
{"id": "8809110", "revid": "439868", "url": "https://it.wikipedia.org/wiki?curid=8809110", "title": "Sirmais", "text": ""}
{"id": "8809117", "revid": "4252", "url": "https://it.wikipedia.org/wiki?curid=8809117", "title": "Franz Suchomel", "text": "Egli fu sottufficiale delle SS (\"Unterscharf\u00fchrer\") di stanza nel campo di sterminio di Treblinka. Partecip\u00f2 all'Aktion T4 e fece parte delle unit\u00e0 operative attive nella Zona d'operazioni del Litorale adriatico. Venne condannato per le atrocit\u00e0 commesse a Treblinka e scont\u00f2 quattro anni di prigione.\nBiografia.\nFranz Suchomel nacque a Kramau nel 1907, quando ancora faceva parte dell'Impero austro-ungarico. Inizi\u00f2 a lavorare come apprendista nella sartoria del padre prima di prendere le redini dell'impresa di famiglia. Alla fine degli anni venti, e di nuovo brevemente nell'autunno del 1938, prest\u00f2 servizio nell'esercito cecoslovacco. Suchomel si un\u00ec al Partito tedesco dei Sudeti (SdP) nel 1938. Dopo l'incorporazione dei Sudeti al Terzo Reich, a seguito dell'accordo di Monaco, divenne membro del NSKK, una organizzazione del Partito Nazionalsocialista. All'inizio della seconda guerra mondiale, Suchomel fu un sarto dell'esercito tedesco e prest\u00f2 servizio nella Campagna di Francia nel 1940. Venne impiegato come fotografo nell'ospedale psichiatrico \"Hadamar Euthanasia Centre\", in cui immortal\u00f2 i prigionieri prima di essere uccisi.\nOperazione Reinhard.\nNell'agosto 1942 venne trasferito nel campo di sterminio di Treblinka. Qui fu responsabile della gestione degli arrivi dei prigionieri ebrei e tra i suoi vari incarichi ci fu il sequestro di oggetti di valore. Convinse molte donne ebree a dirigersi verso le docce che non erano altro che camere a gas.\nPrima del termine dell'Operazione Reinhard venne trasferito per un breve periodo presso il Campo di sterminio di Sobib\u00f3r; successivamente fu di stanza nelle operazioni nel Litorale adriatico, a Trieste. Qui fu coinvolto nell'omicidio di centinaia di ebrei, nel sequestro dei loro beni e nella lotta ai partigiani. Con l'avvicinarsi della fine della guerra, le Unit\u00e0 speciali si ritirarono dal nord Italia alla fine dell'aprile del 1945. Catturato dagli americani, divenne prigioniero di guerra e venne liberato alla fine di agosto dello stesso anno. Successivamente si stabil\u00ec ad Alt\u00f6tting, riprendendo il lavoro sartoriale e facendo parte di diverse orchestre amatoriali cattoliche.\nIl processo.\nVenti anni dopo la fine della guerra iniziarono i primi processi per i crimini commessi nel campo di Treblinka, nel quale venne evidenziata dagli investigatori la partecipazione di Suchomel. Venne cos\u00ec arrestato l'11 luglio 1963 e condannato per la sua complicit\u00e0 nell'omicidio di migliaia di ebrei e condannato a sei anni di prigione, scontandone solo quattro e tornando in libert\u00e0 il 20 dicembre 1967."}
{"id": "8809120", "revid": "118307375", "url": "https://it.wikipedia.org/wiki?curid=8809120", "title": "Sanremo 87 (Ricordi)", "text": "Sanremo 87 \u00e8 un album compilation pubblicato nel febbraio 1987 dall'etichetta discografica Ricordi.\nSi tratta di una delle tre raccolte contenente brani partecipanti al Festival di Sanremo 1987.\nLa compilation \u00e8 composta da due dischi (o musicassette), contenenti rispettivamente 18 e 15 brani.\nTracce.\nPrima parte\nSeconda parte"}
{"id": "8809125", "revid": "298229", "url": "https://it.wikipedia.org/wiki?curid=8809125", "title": "Pandemia di COVID-19 a Monaco", "text": ""}
{"id": "8809134", "revid": "1505830", "url": "https://it.wikipedia.org/wiki?curid=8809134", "title": "Tribune Media", "text": "Tribune Media Company, nota anche come Tribune Company, era un conglomerato multimediale statunitense con sede a Chicago, Illinois.\nAttraverso Tribune Broadcasting Tribune Media era una delle pi\u00f9 grandi societ\u00e0 di trasmissione televisiva, possedendo 39 stazioni televisive negli Stati Uniti e gestendo altre tre stazioni attraverso accordi di marketing locale. Possedeva il canale/superstazione nazionale via cavo WGN America, il canale regionale di notizie via cavo Chicagoland Television (CLTV) e la stazione radio di Chicago WGN.\nPrima dello spin off dell'agosto 2014 della divisione editoriale della societ\u00e0 in Tribune Publishing, Tribune Media era il secondo editore di periodici pi\u00f9 grande della nazione dietro la Gannett Company con dieci quotidiani, tra cui \"Chicago Tribune\", \"Los Angeles Times\", \"Orlando Sentinel\", \"Sun-Sentinel\" e \"The Baltimore Sun\" e diversi tabloid.\nNel 2007 gli investitori hanno acquistato la societ\u00e0 facendosi carico di ingenti debiti. Il successivo fallimento della Tribune Company nel 2008 \u00e8 stato il pi\u00f9 grande fallimento nella storia dell'industria dei media statunitense. Nel dicembre 2012 la Tribune Co. \u00e8 uscita dal fallimento. Tribune ha annunciato la sua vendita a Sinclair Broadcast Group (azienda con sede a Hunt Valley, nel Maryland) l'8 maggio 2017, ma il 9 agosto 2018 ha annullato la cessione e ha citato in giudizio Sinclair per violazione del contratto. Il 3 dicembre 2018 Nexstar Media Group ha annunciato che si sarebbe fusa con Tribune Media per $ 4,1 miliardi. La pi\u00f9 grande fusione di media nella storia degli Stati Uniti \u00e8 stata approvata nel 2019.\nStoria.\nLa Tribune Company fu fondata il 10 giugno 1847 quando l'omonimo \"Chicago Daily Tribune\" pubblic\u00f2 la sua prima edizione in uno stabilimento di una stanza situato a LaSalle e Lake Streets nel centro di Chicago. La tiratura originale consisteva in 400 copie stampate a mano. Il Tribune costru\u00ec il suo primo edificio, una struttura a quattro piani a Dearborn e Madison Street, nel 1869. L'edificio fu distrutto nel Grande Incendio di Chicago dell'ottobre 1871, insieme alla maggior parte della citt\u00e0. Il Tribune riprese la stampa due giorni dopo con un editoriale che dichiarava \"Chicago Shall Rise Again\". Joseph Medill, un nativo dell'Ohio che acquis\u00ec un interesse nel Tribune nel 1855, ottenne il pieno controllo del giornale nel 1874 e lo gest\u00ec fino alla sua morte nel 1899. \nI due nipoti di Medill, i cugini Robert R. McCormick e Joseph Medill Patterson, assunsero la guida nel 1911. Nello stesso anno, la prima cartiera del \"Chicago Tribune\" apr\u00ec a Thorold, Ontario, Canada. Ha segnato l'inizio del produttore canadese di carta da giornale in seguito noto come QUNO, in cui Tribune ha tenuto un interesse di investimento fino al 1995.\nPatterson fond\u00f2 il secondo giornale della compagnia, il \"New York News\" nel 1919. La propriet\u00e0 del Tribune del tabloid di New York City fu considerata \"interconnessa\" a causa di un accordo tra McCormick e Patterson.\nIl giornale lanci\u00f2 un'edizione europea durante la prima guerra mondiale. Per competere con il \"Saturday Evening Post\" e \"Collier's\" nel 1924, la Tribune Company lanci\u00f2 una rivista nazionale settimanale, \"Liberty\", gestita da una sussidiaria, McCormick-Patterson. "}
{"id": "8809136", "revid": "118307596", "url": "https://it.wikipedia.org/wiki?curid=8809136", "title": "Sanremo 88 (RCA)", "text": "Sanremo 88, sottotitolato \"40 Successi Originali\", \u00e8 un album compilation pubblicato nel febbraio 1988 dall'etichetta discografica RCA.\nL'album contiene 40 brani partecipanti al Festival di Sanremo 1988, alcuni dei quali erano in gara, mentre altri sono stati presentati da ospiti della manifestazione.\nTracce.\nPrima parte\nSeconda parte"}
{"id": "8809137", "revid": "76963", "url": "https://it.wikipedia.org/wiki?curid=8809137", "title": "Carlo del Mantegna", "text": "Biografia.\nAllievo del pittore Andrea Mantegna, fu attivo nel 1513 a Genova per il doge Ottaviano Fregoso e qui apr\u00ec una scuola di pittura che diede valenti artisti. Fu tra i pittori che affrescarono il Palazzo di San Sebastiano di Mantova e lavor\u00f2 nella cappella Mantegna. Esegu\u00ec importanti lavori anche per l'Abbazia di San Benedetto in Polirone a San Benedetto Po.\nSecondo il parere di alcuni storici, Carlo del Mantegna sarebbe da individuare con il pittore Carlo Braccesco. Per altri si tratterebbe di Carlo Richesani \u00abde Curtanculfo\u00bb, cio\u00e8 Cortincolfo di Castelbelforte, vicino a Mantova. "}
{"id": "8809138", "revid": "439868", "url": "https://it.wikipedia.org/wiki?curid=8809138", "title": "Janevski", "text": ""}
{"id": "8809143", "revid": "118272887", "url": "https://it.wikipedia.org/wiki?curid=8809143", "title": "Tribune Company", "text": ""}
{"id": "8809152", "revid": "1534511", "url": "https://it.wikipedia.org/wiki?curid=8809152", "title": "Amagat", "text": "L'amagat \u00e8 un'unit\u00e0 pratica della densit\u00e0 di numero. Sebbene possa essere applicato a qualsiasi sostanza in qualsiasi condizione, \u00e8 definito come il numero di molecole di gas ideali per unit\u00e0 di volume a 1\u00a0atm (=\u00a0101.325\u00a0kPa) e 0\u00a0\u00b0C (=\u00a0273.15\u00a0K). Prende il nome da \u00c9mile Amagat, a cui \u00e8 intitolata anche la legge di Amagat. La forma abbreviata di amagat \u00e8 \"amg\". \u00c8 stata utilizzata anche l'abbreviazione \"Am\".\nConversione SI.\nL'unit\u00e0 amg per la densit\u00e0 di numero pu\u00f2 essere convertita nell'unit\u00e0 SI mol/ m3 dalla formula:\nIl fattore di conversione (44.615 ...) si chiama \"costante di Loschmidt\".\nLa densit\u00e0 di numero di un gas ideale alla pressione \"p\" e temperatura \"T\" pu\u00f2 essere calcolata come\ndove \"T\"0\u00a0= 273,15\u00a0K e \"p\"0\u00a0= 101,325\u00a0kPa.\nEsempio.\nLa densit\u00e0 di numero di un gas ideale (come l'aria) a temperatura ambiente (20\u00a0\u00b0C) e 1\u00a0atm (101.325\u00a0kPa) \u00e8"}
{"id": "8809157", "revid": "1305887", "url": "https://it.wikipedia.org/wiki?curid=8809157", "title": "Speciali televisivi dei Looney Tunes", "text": ""}
{"id": "8809160", "revid": "1305887", "url": "https://it.wikipedia.org/wiki?curid=8809160", "title": "Lungometraggi dei Looney Tunes", "text": ""}
{"id": "8809163", "revid": "713168", "url": "https://it.wikipedia.org/wiki?curid=8809163", "title": "Palazzo Vonwiller", "text": "Il Palazzo Vonwiller \u00e8 un palazzo storico di Napoli, ubicato in via Domenico Morelli.\nStoria e descrizione.\nNel 1853 il re Ferdinando incaric\u00f2 l'architetto Errico Alvino di tracciare una strada che congiungesse via Chiatamone con il Largo di Cappella Nuova (l'attuale Piazza dei Martiri). Dunque l'edificazione di tale palazzo va ricondotta alla seconda met\u00e0 degli anni '50 o al massimo alla prima degli anni '60 di quel secolo. A commissionarlo fu il banchiere italo-svizzero Giovanni Vonwiller, il quale era anche un fervente appassionato d'arte, tanto da raccogliervi una grande collezione e da arrivare in un secondo momento a sopraelevare il palazzo di un piano per ospitarvi gli atelier dei suoi pupilli, Domenico Morelli e Filippo Palizzi (entrambi ricordati con delle lapidi apposte all'esterno).\nL'edificio, di cinque piani, \u00e8 in stile eclettico. La parte centrale della facciata \u00e8 rivestita di mattoni ed \u00e8 caratterizzata da balconate a quattro fornici bifore centrali e monofore laterali e da pilastri di forma diversa ai vari livelli (ottagona, circolare, quadrata). L'ultimo piano \u00e8 sormontato da un grande timpano triangolare. Le finestre dei livelli dal primo nobile al terzo sono a tutto sesto e sormontate da architravi a rilievo. La balconata del piano nobile \u00e8 di aggetto pi\u00f9 pronunciato retto da mensoloni e presenta come le balconate superiori balaustre sostenute da pilastrini che scandiscono specchiature in ferro battuto a disegno.\nIl palazzo sorge su di un lotto molto ristretto tra l'attuale via Domenico Morelli e il rilievo su cui \u00e8 adagiato il Palazzo Sessa. Dunque, oltrepassato il portale marmoreo a tutto sesto, sormontato dallo stemma baronale di famiglia, non si ha la sequenza androne-grande cortile rettangolare-scala aperta che caratterizza molta edilizia napoletana sette-ottocentesca; ma un breve vestibolo che precede la scala circolare, disegnata, secondo Gino Doria, da Domenico Morelli. In alcune sale dovrebbero ancora conservarsi le decorazioni commissionate dal Vonwiller al Perricci."}
{"id": "8809180", "revid": "1573940", "url": "https://it.wikipedia.org/wiki?curid=8809180", "title": "Cardioglossa cyaneospila", "text": "Cardioglossa cyaneospila \u00e8 un anfibio anuro, appartenente alla famiglia degli Artroleptidi.\nEtimologia.\nIl nome specifico \u00e8 dovuto all'insolito colore grigio bluastro.\nDistribuzione e habitat.\n\u00c8 conosciuta dalle montagne su entrambi i lati del Rift Albertino nella Repubblica Democratica del Congo, in Uganda sudoccidentale, in Ruanda e nel Burundi sudoccidentale; forse la specie \u00e8 pi\u00f9 diffusa.\nCollegamenti esterni.\n\"Cardioglossa cyaneospila\" su amphibiaweb.org"}
{"id": "8809203", "revid": "419471", "url": "https://it.wikipedia.org/wiki?curid=8809203", "title": "JJ Eubanks", "text": ""}
{"id": "8809205", "revid": "122901732", "url": "https://it.wikipedia.org/wiki?curid=8809205", "title": "Ki-Jana Hoever", "text": "Caratteristiche tecniche.\n\u00c8 un difensore molto polivalente, utilizzabile sia come terzino destro sia come centrale in una linea a tre o a quattro. Forte fisicamente e dotato di buona velocit\u00e0, sa rendersi pericoloso anche in fase offensiva.\nCarriera.\nClub.\nNato ad Amsterdam da una famiglia di origini surinamesi, Hoever inizia la propria carriera nel settore giovanile dell' prima di trasferirsi all' nel 2014. Ricercato da diversi club inglesi come , e , nell'agosto del 2018 viene acquistato dal che, data l'assenza di un contratto da professionista in essere, riconosce solamente un minimo indennizzo al club olandese apparso contrariato per il trasferimento; Inizialmente aggregato alla formazione Under-18, nel giro di pochi mesi viene promosso in Under-23 dove si mette in mostra in campionato ed in UEFA Youth League.\nNel dicembre seguente inizia ad allenarsi con la prima squadra su indicazione del tecnico J\u00fcrgen Klopp. Il 7 gennaio 2019 fa il suo esordio fra i professionisti sostituendo dopo soli sei minuti di gioco l'infortunato Dejan Lovren nell'incontro di FA Cup perso 2-1 contro il diventando il pi\u00f9 giovane giocatore dei \"reds\" a debuttare nella competizione; il 31 luglio firma un contratto a lungo termine con il club inglese. \nIl 25 settembre realizza la sua prima rete segnando il gol del definitivo 2-0 contro il in Carabao Cup con un colpo di testa su cross di James Milner; nel corso della stagione tuttavia collezioner\u00e0 solo un'ulteriore presenza, nel turno successivo di coppa di lega perso 5-0 contro l'.\nIl 19 settembre 2020 viene ceduto a titolo definitivo al per 9 milioni di sterline; debutta in Premier League\u00a0una settimana pi\u00f9 tardi subentrando nella ripresa dell'incontro vinto 4-0 contro il .\nNazionale.\nNel 2019 con la Nazionale Under-17 olandese vince gli europei di categoria dove gioca 5 incontri, realizza una rete negli ottavi di finale contro il Belgio e viene nominato nella squadra ideale del torneo; sei mesi pi\u00f9 tardi partecipa anche al campionato mondiale concluso al quarto posto, dove gioca tutti gli incontri della competizione segnando una rete al Paraguay.\nStatistiche.\n\"Statistiche aggiornate al 30 gennaio 2021\"."}
{"id": "8809217", "revid": "118482740", "url": "https://it.wikipedia.org/wiki?curid=8809217", "title": "Burgess Owens", "text": "Biografia.\nNato a Columbus e cresciuto a Tallahassee, al college Owens cominci\u00f2 a praticare il football americano e milit\u00f2 nei Miami Hurricanes. Nel 1973 disput\u00f2 la sua prima stagione in NFL con i New York Jets, dove rest\u00f2 per sei anni, per poi passare agli Oakland Raiders nel 1980. Consegu\u00ec un bachelor in biologia e chimica presso l'Universit\u00e0 di Miami.\nDopo aver lasciato lo sport, Owens si dedic\u00f2 all'attivit\u00e0 di imprenditore a New York e Filadelfia. Nel 2012 si trasfer\u00ec ad Herriman nello Utah, dove fond\u00f2 e oper\u00f2 come amministratore delegato di \"Second Chance 4 Youth\", un'associazione non profit per il recupero di giovani con precedenti penali.\nEntrato in politica con il Partito Repubblicano, nel 2020 si candid\u00f2 alla Camera dei Rappresentanti sfidando il deputato democratico in carica da un solo mandato Ben McAdams e riusc\u00ec a sconfiggerlo con poco pi\u00f9 di tremila voti di scarto. Burgess Owens divenne cos\u00ec uno dei soli due membri afroamericani repubblicani del Congresso insieme a Byron Donalds."}
{"id": "8809240", "revid": "1714743", "url": "https://it.wikipedia.org/wiki?curid=8809240", "title": "Federico III di Brunswick-L\u00fcneburg", "text": "Biografia.\nFederico III era il figlio primogenito del duca Guglielmo di Brunswick-L\u00fcneburg e di sua moglie Cecilia di Brandeburgo. In giovent\u00f9 fu spesso coinvolto in faide, incursioni e rapine; fu per questo soprannominato \"l'Inquieto\" o \"Turbulentus\". Nel 1477 fu inviato a Gheldria per occuparsi di questioni amministrative. Due anni dopo, nel 1479, dovette tornare in patria, probabilmente a causa di una malattia mentale. Il male, con il tempo, si allevi\u00f2 e Federico pot\u00e9 tornare ad occuparsi di politica. Dopo la morte di suo padre Guglielmo nel 1482, Federico e suo fratello Guglielmo il Giovane governarono il ducato di Brunswick-L\u00fcneburg congiuntamente. Federico, tuttavia, chiese che il territorio fosse diviso. In un trattato stipulato il 1\u00ba agosto 1483 a Mutschierung, venne deciso che la sovranit\u00e0 sul ducato sarebbe stata ancora ufficialmente congiunta, ma le entrate sarebbero state divise tra i due principi. La parte di Federico includeva il Principato di Calenberg.\nNel 1482 inizi\u00f2 la cosiddetta Grande Faida di Hildesheim, tra la citt\u00e0 di Hildesheim e il suo vescovo Bertoldo II di Landsberg. Il vescovo voleva imporre una nuova tassa episcopale, che i cittadini rifiutarono di approvare. In questo scontro i fratelli erano su due fronti opposti: Guglielmo concluse nel febbraio 1484 un'alleanza con il vescovo, mediata dal suo consigliere Heinrich von Hardenberg, mentre Federico divenne protettore della citt\u00e0 di Hildesheim il 7 settembre 1483. Un anno dopo, nel settembre 1484, scoppi\u00f2 un conflitto armato tra le parti. Guglielmo imprigion\u00f2 suo fratello Federico il 10 dicembre 1484 e lo port\u00f2 a M\u00fcnden.\nLa Grande Faida di Hildesheim termin\u00f2 nel 1486 con un trattato di pace.\nUna canzone popolare, scoperta all'inizio degli anni '90 e intitolata \"Duca Federico\", si riferisce alle circostanze dell'arresto del duca. \u00c8 suddivisa in otto strofe, scritte in un dialetto basso tedesco, apparentemente dell'epoca della faida di Hildesheim. La canzone lamenta la presunta ingiustizia che Federico aveva subito. \nFederico rimase in cattivit\u00e0 fino alla sua morte, avvenuta il 5 marzo 1495 a M\u00fcnden, dove fu seppellito.\nMatrimonio ed eredi.\nFederico si spos\u00f2 due volte:\nEntrambi i matrimoni non ebbero discendenza."}
{"id": "8809246", "revid": "33751", "url": "https://it.wikipedia.org/wiki?curid=8809246", "title": "Al-Ramtha SC", "text": ""}
{"id": "8809251", "revid": "33751", "url": "https://it.wikipedia.org/wiki?curid=8809251", "title": "Al-Hussein SC (Irbid)", "text": ""}
{"id": "8809261", "revid": "729019", "url": "https://it.wikipedia.org/wiki?curid=8809261", "title": "Battaglia di Guadalupa (1779)", "text": "La battaglia di Guadalupa (nota anche come azione del 21-22 dicembre 1779) fu uno scontro navale che ebbe luogo al largo dell'isola francese di Guadalupa, nei Caraibi durante la guerra d'indipendenza americana, tra la Royal Navy e la marina francese La Royal Navy, sotto il comando di Joshua Rowley (1734-1790) avvist\u00f2 e insegu\u00ec tre fregate francesi, che furono tutte catturate dopo un breve combattimento.\nEventi.\nIl 21 dicembre 1779, le 74 cannoni HMS \"Magnificent\", HMS \"Suffolk\" e HMS \"Vengeance\" e la 64 cannoni HMS \"Stirling Castle\" sotto il comando del contrammiraglio Joshua Rowley, avvistarono tre fregate francesi, la \"Fortun\u00e9e\" e la \"Blanche\" da 32 cannoni e la \"Elise\" da 28 cannoni, al largo dell'isola francese di Guadalupa.\nLe navi francesi facevano parte della flotta del generale Charles Henri d'Estaing, e al momento dell'avvistamento si trovavano in disordine; i loro equipaggi erano deboli; e non potevano sfuggire alla forza britannica di gran lunga superiore. La \"Blanche\" fu sconfitta e catturata la sera del 21 dicembre. La \"Fortun\u00e9e\" tent\u00f2 di scappare gettando in mare i suoi cannoni, ma fu lo stesso catturata la mattina del 22 dicembre, un'ora prima che l\"'Elise\" si consegnasse alla Royal Navy.\nLa \"Blanche\" e la \"Fortun\u00e9e\" furono cos\u00ec aggiunte alla flotta della marina britannica."}
{"id": "8809267", "revid": "963244", "url": "https://it.wikipedia.org/wiki?curid=8809267", "title": "Juan Sinforiano Bogar\u00edn", "text": "Biografia.\nOrdinato prete nel 1887, prest\u00f2 servizio presso la cattedrale di Asunci\u00f3n come parroco, segretario e cancelliere.\nFu nominato vescovo di Paraguay nel 1894: visit\u00f2 l'intera diocesi tre volte; riorganizz\u00f2 la diocesi formando una curia vescovile e istituendo nuove parrocchie; favor\u00ec il seminario diocesano (all'epoca l'unico del Paraguay) al quale diede una nuova sede; fond\u00f2 l'Azione cattolica locale e consent\u00ec la nascita di pubblicazioni ed emittenti radiofoniche cattoliche.\nPartecip\u00f2 al I congresso plenario dell'America latina, celebrato nel 1899 a Roma su iniziativa di papa Leone XIII.\nIntrodusse in Paraguay numerose famiglie religiose e fond\u00f2 la congregazione delle Domenicane missionarie parrocchiali del Santissimo Sacramento.\nNel 1929 la sua sede vescovile fu elevata al rango di sede metropolitana e ne divenne il primo arcivescovo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8809289", "revid": "2018934", "url": "https://it.wikipedia.org/wiki?curid=8809289", "title": "Monte Nonascoso", "text": "Il monte Nonascoso \u00e8 un'altura appartenente al medio Appennino bolognese, divisa tra il comune di Valsamoggia e quello di Monte San Pietro. La cima, che raggiunge i 712 m s.l.m., \u00e8 raggiunta da una strada asfaltata ed \u00e8 occupata da un oratorio abbandonato, dedicato a San Luca. Il passaggio nei pressi di un'antica strada romana, poi longobarda, identificabile con una variante della Piccola Cassia, \u00e8 testimoniato da toponimi di origine latina (Merlano da \"Merlanus\", Gavignano di \"Gabinianus\") e dal ritrovamento di un cippo funerario romano nelle vicinanze di Mongiorgio.\nIl rilievo rappresenta il punto pi\u00f9 alto della linea spartiacque tra la valle del Samoggia (da dove \u00e8 ben visibile) e quella del Lavino. Vi nascono alcuni piccoli corsi d'acqua, come il rio di Gavignano, ramo secondario del Lavino, ed il rio Maledetto, che termina nel Samoggia. Poco ad est del Nonascoso si trova l'abitato di Montepastore, frazione di Monte San Pietro, mentre a sud il monte si salda direttamente all'altopiano delle Pradole, di poco pi\u00f9 basso (680 m s.l.m.)."}
{"id": "8809290", "revid": "1318658", "url": "https://it.wikipedia.org/wiki?curid=8809290", "title": "David Shulkin", "text": "L'11 gennaio 2017, il presidente eletto Donald Trump ha annunciato la ri-nomina di Shulkin anche sotto la sua presidenza.\nPrimi anni di vita.\nShulkin \u00e8 nato a Highland Park, Illinois ed \u00e8 cresciuto a Bala Cynwyd in Pennsylvania. Ha studiato all'Hampshire College ed alla Drexel University.\nCarriera medica.\nDurante la sua carriera di medico \u00e8 stato presidente ed amministratore delegato del Beth Israel Medical Center di New York, del Morristown Medical Center e vicepresidente dell'Atlantic Health System Accountable Care Organization.\nSegretario degli Affari dei Veterani degli Stati Uniti d'America (2017-2018).\nL'11 gennaio 2017, Shulkin \u00e8 stato nominato dal presidente eletto Donald Trump come Segretario degli Affari dei Veterani degli Stati Uniti d'America ed il Senato lo ha confermato con un voto unanime di 100-0.\nIl 28 marzo 2018, il presidente Trump ha ufficialmente licenziato Shulkin dalla sua carica ed ha annunciato che Robert Wilkie sarebbe stato il suo successore.\nVita personale.\nShulkin \u00e8 sposato con Merle Bari ed ha avuto 2 figli, Daniel e Jennifer."}
{"id": "8809292", "revid": "6923", "url": "https://it.wikipedia.org/wiki?curid=8809292", "title": "Battifredo di G\u0142og\u00f3w", "text": "Il battifredo di G\u0142og\u00f3w (in tedesco: \"Pulverturm\", \"Glogauer Torturm\") \u00e8 una torre gotica di Lubin risalente alla met\u00e0 del Trecento, situata nella parte nord-ovest della piazza centrale.\nDescrizione.\n\u00c8 una torre gotica costruita su una pianta quadrata e edificata ai tempi della costruzione delle fortificazioni urbane nella met\u00e0 del Trecento; \u00e8 stata poi rialzata nel Cinquecento. Venne ricostruita di nuovo nel Settecento e poi nell\u2019Ottocento, periodo nel quale \u00e8 stata aggiunta la cuspide. Le parti inferiori furono fatte di pietra e mattoni e quelle superiori solo di mattoni. Il sistema della porta urbica di G\u0142og\u00f3w era composto da un edificio tangente alla torre a nord nonch\u00e9 da una porta con baluardi davanti alle mura. Nell\u2019edificio della porta si trovava un passaggio a volta di 6 metri di altezza, con un ponte levatoio alto originariamente 10 e poi 20 metri. Accanto alla porta c\u2019era una doppia cinta muraria e un fossato triplo con tre ponti, tra cui un ponte levatoio. Alla parete nord-est del battifredo era contiguo un edificio settecentesco a tre piani.\nStato attuale.\nOggi il battifredo a sei piani adiacente alla porta rappresenta un monumento caratteristico di Lubin. Le parti inferiori della torre di pianta quadrata sono in pietra, mentre quelle superiori sono in mattoni. Tutta la superficie muraria \u00e8 rivestita di intonaco e si distinguono in particolare gli angolari bugnati. Le finestre gotiche incorniciate in pietra sono di diversa grandezza e disposte in modo irregolare; quelle pi\u00f9 grandi si trovano nelle parti superiori, quelle pi\u00f9 piccole nelle parti inferiori. La torre \u00e8 coperta con l\u2019alto tetto a padiglione ceramico. Alla parete nord del battifredo si nota una traccia del punto in cui esso si univa con la cinta muraria, che rivela l\u2019altezza della fortificazione urbana originaria.\nFunzioni.\nNel Seicento e nel Settecento, la torre svolgeva la funzione del carcere cittadino, ragion per cui sfugg\u00ec alla demolizione. Nel 1908, vi fu aperto il museo della citt\u00e0 e il battifredo tenne questo ruolo fino al 1945. La torre venne gravemente danneggiata alla fine della Seconda Guerra Mondiale e fu protetta dal logoramento progressivo solo nel 1957. Dopo il restauro era utilizzata tra l\u2019altro dal gruppo PTTK (Associazione polacca di turismo e luoghi d\u2019interesse, \"Polskie Towarzystwo Turystyczno-Krajoznawcze\") di Lubin come ostello della giovent\u00f9.\nOggi il battifredo \u00e8 un luogo d\u2019incontro per Club Alpinistico di Lubin (\"Lubi\u0144ski Klub Wysokog\u00f3rski\"), Club del Turismo Montano \u201cProblem\u201d (\"Klub Turystyki G\u00f3rskiej \"Problem\"\"), Associazione dei Creatori di Cultura (\"Stowarzyszenie Tw\u00f3rc\u00f3w Kultury\"), Associazione degli Appassionati della Terra di Lubin (\"Towarzystwo Mi\u0142o\u015bnik\u00f3w Ziemi Lubi\u0144skiej\") nonch\u00e9 per l\u2019Associazione dei Licenziati del I Liceo di Lubin \u201cAbsolwent\u201d (\"Stowarzyszenie Absolwent\u00f3w I Liceum Og\u00f3lnokszta\u0142c\u0105cego w Lubinie \"Absolwent\"\")."}
{"id": "8809297", "revid": "33751", "url": "https://it.wikipedia.org/wiki?curid=8809297", "title": "Stade Ahmadou Ahidjo", "text": ""}
{"id": "8809300", "revid": "33751", "url": "https://it.wikipedia.org/wiki?curid=8809300", "title": "Limbe Stadium", "text": ""}
{"id": "8809302", "revid": "767487", "url": "https://it.wikipedia.org/wiki?curid=8809302", "title": "Lago dell'Inferno", "text": "Il lago dell'Inferno \u00e8 un lago delle Alpi Orobie valtellinesi, situato a 2.085 m in alta val Gerola, in provincia di Sondrio. Nelle vicinanze delle sue rive occidentali sorge il rifugio FALC."}
{"id": "8809304", "revid": "33751", "url": "https://it.wikipedia.org/wiki?curid=8809304", "title": "Japoma Stadium", "text": ""}
{"id": "8809309", "revid": "599013", "url": "https://it.wikipedia.org/wiki?curid=8809309", "title": "David Min", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile dell', debutta in prima squadra il 13 settembre 2020 giocando l'incontro di Eredivisie perso 1-0 contro il .\nStatistiche.\n\"Statistiche aggiornate al 27 gennaio 2021\"."}
{"id": "8809310", "revid": "33751", "url": "https://it.wikipedia.org/wiki?curid=8809310", "title": "Paul Biya Stadium", "text": ""}
{"id": "8809312", "revid": "2213109", "url": "https://it.wikipedia.org/wiki?curid=8809312", "title": "Jan Wy\u017cykowski", "text": "Biografia.\nTerminata la scuola primaria nel villaggio d\u2019origine, frequent\u00f2 la scuola secondaria prima a Rozwad\u00f3w e poi a Cracovia, dove super\u00f2 nel 1936 l\u2019esame di maturit\u00e0 presso il liceo \"Jan III Sobieski\". Per un breve periodo frequent\u00f2 il seminario e studi\u00f2 anche come cantante lirico con il professor Bronis\u0142aw Romaniszyn, ma fu costretto ad abbandonare il canto a causa di una malattia alla gola. Superati i problemi di salute, inizi\u00f2 a studiare filosofia all\u2019Universit\u00e0 Jagellonica, ma gli studi vennero interrotti dallo scoppio della Seconda Guerra Mondiale. Durante l\u2019occupazione nazista lavor\u00f2 in un ufficio delle assicurazioni sociali a Cracovia. \nDopo la guerra studi\u00f2 all'Universit\u00e0 della scienza e della tecnologia di Cracovia. Contemporaneamente, dal 1948, cominci\u00f2 a lavorare presso l'Unione dell\u2019Industria del carbone di Bytom (\"Bytomskie Zjednoczenie Przemys\u0142u W\u0119glowego\"), all\u2019inizio come assistente e in seguito come direttore delle miniere di carbone fossile di \u0141agiewniki e poi di Radzionk\u00f3w, raccogliendo informazioni sulla tecnologia e la lavorazione del carbone. Nel 1950, con uno studio sull'utilit\u00e0 di costruire un impianto centrale di preparazione del carbone delle miniere di Radzionk\u00f3w, Andaluzja e Julian, consegu\u00ec il diploma in ingegneria mineraria. \nAll\u2019inizio del 1951 venne trasferito all'Istituto Geologico Polacco (\"Pa\u0144stwowy Instytut Geologiczny\"), presso il Dipartimento di Giacimenti Minerari, dove inizi\u00f2 la ricerca di giacimenti di minerale di rame in Bassa Silesia. Dal 1951 al 1954 condusse ricerche nel bacino dei Sudeti Centrali, prima nei dintorni di Kamienna G\u00f3ra \u2013 Okrzeszyna e poi nella fascia di territorio tra G\u0142uszyca e S\u0142upiec. Qui accert\u00f2 la presenza di minerali di rame negli scisti del Rotliegend. Riassunse le sue analisi nei lavori intitolati \"O wyst\u0119powaniu miedzi w niecce \u015br\u00f3dsudeckiej oraz wst\u0119pnych pracach poszukiwawczych za rudami miedzi w rejonie Nowej Rudy prowadzonych przez Zak\u0142ad Z\u0142\u00f3\u017c Kruszc\u00f3w Instytutu Geologicznego w latach 1953-1954\" (\u201cSulla presenza di rame nel bacino dei Sudeti Centrali nonch\u00e9 sui lavori preliminari di ricerca di giacimenti di rame nella zona di Nowa Ruda, svolti dal Dipartimento di Giacimenti Minerali dell\u2019Istituto di Geologia negli anni 1953-1954\u201d) e \"Zagadnienie wyst\u0119powania miedzi w utworach niecki \u015br\u00f3dsudeckiej\" (\u201cLa questione della presenza di rame nei giacimenti dei Sudeti Centrali\u201d). Nel 1954, con risoluzione del Consiglio Scientifico dell\u2019Istituto di Geologia, gli venne concesso il titolo di professore associato. \nInoltre, negli anni 1951-1952, partecip\u00f2 allo sviluppo di un sistema di drenaggio per la miniera Konrad vicino a Z\u0142otoryja, sotto la guida del professor Roman Krajewski. \nIn seguito intraprese le ricerche di giacimenti di rame nella monoclinale degli Ante Sudeti (\"monoklina przedsudecka\"). Le trivellazioni iniziali, basate su analisi sismiche di bassa qualit\u00e0, non ebbero successo. Solo con una perforazione a Sieroszowice il 23 marzo 1957 riusc\u00ec a trovare, negli strati inferiori dello Zechstein, a 656 metri di profondit\u00e0, rame di valore industriale. L\u20198 agosto 1957 scopr\u00ec giacimenti di rame di qualit\u00e0 simile grazie ad una seconda perforazione nei pressi di Lubin. Procedendo con le scoperte, nel 1959 document\u00f2 il giacimento di rame Lubin-Sieroszowice, uno dei pi\u00f9 grandi in Europa. \nNegli anni seguenti continu\u00f2 i lavori di ricerca nella monoclinale. Nel 1964 elabor\u00f2 il \"Generalny projekt poszukiwa\u0144 z\u0142\u00f3\u017c miedzi\" (\u201cProgetto generale della ricerca di giacimenti di rame\u201d), grazie al quale, nel 1971 riusc\u00ec a valutare la quantit\u00e0 di giacimenti di rame a nord del grande giacimento sopramenzionato, a 1200-1500 metri di profondit\u00e0. \nNel 1965, con la tesi \"Zagadnienie miedziono\u015bno\u015bci cechsztynu na tle budowy geologicznej strefy przedsudeckiej\" (\u201cLa questione del rame nello Zechstein nel contesto della geomorfologia degli Ante Sudeti\u201d), ottenne il titolo di dottorato di ricerca in scienze naturali e un posto di ricercatore indipendente all\u2019Istituto di Geologia, dove nel 1973 assunse la carica di professore a contratto. \nNel 1974, con un gruppo di ricerca, elabor\u00f2 il progetto intitolato \"Projekt poszukiwa\u0144 cechszty\u0144skich rud miedzi na obszarze zachodniej cz\u0119\u015bci monokliny przedsudeckiej, perykliny \u017bar i niecki p\u00f3\u0142nocno-sudeckiej\" (\u201cProgetto di ricerca di giacimenti di rame nello Zechstein nella parte ovest della monoclinale degli Ante Sudeti, nella periclinale \u017bar e nel bacino dei Sudeti Settentrionali\u201d). La morte improvvisa interruppe lo sviluppo dei lavori. \nIl lascito scientifico di Jan Wy\u017cykowski \u00e8 costituito da circa 30 lavori pubblicati e da pi\u00f9 di 20 lavori d\u2019archivio. \nGli furono conferite molte onorificenze nazionali, come la Croce Ufficiale dell'Ordine della Polonia Restituta (\"Krzy\u017c Oficerski Orderu Odrodzenia Polski\", nel 1959) e l'Ordine della Bandiera del lavoro di I classe (\"Order Sztandaru Pracy\", nel 1970). Oltre a ci\u00f2, ottenne la Medaglia del 30\u00ba anniversario della Repubblica Popolare di Polonia, la Medaglia al merito della difesa dello Stato, la Decorazione del Millennio dello Stato polacco, la Medaglia dell\u2019Industria Mineraria per il Millennio dello Stato polacco, nonch\u00e9 la decorazione d\u2019oro di Attivista Benemerito del Sindacato dei Minatori, la decorazione d\u2019oro dell\u2019Associazione degli Ingegneri e dei Tecnici dell\u2019Industria Mineraria, la decorazione d\u2019oro di Benemerito della Bassa Silesia, la decorazione di Benemerito Lavoratore del Lavoro Socialista, la decorazione di Benemerito dell\u2019Istituto di Geologia. Fu insignito anche dell\"'Order Bry\u0142y\", un premio simbolico conferito dal settimanale \"\u017bycie i Nowoczesno\u015b\u0107\" (\u201cVita e modernit\u00e0\u201d) per il talento e il carattere. Il 27 settembre 1972 ricevette il titolo di Cittadino Onorario della Citt\u00e0 di Lubin. \nNel 1966 gli fu assegnato un riconoscimento collettivo, il Premio Nazionale della I classe nel campo di geologia, industria mineraria ed energetica, per l\u2019impatto nella scoperta del giacimento di rame Lubin-Sieroszowice e per aver elaborato la prima documentazione relativa a questo giacimento. Nel 1970 fu un membro del gruppo insignito del Premio del Presidente del Comitato di Scienza e Tecnica per l\u2019elaborazione del nuovo metodo di ricerca e identificazione di giacimenti di zinco e rame.\n\u00c8 sepolto nel cimitero militare Pow\u0105zki a Varsavia (settore A35-4-4). \nCommemorazione.\nA Jan Wy\u017cykowski sono intitolate le scuole di Hacz\u00f3w, suo villaggio d\u2019origine, le scuole di Krotoszyce, di G\u0142og\u00f3w, di Polkowice e di Lubin, nonch\u00e9, dal marzo del 2007, il pozzo della miniera Polkowice-Sieroszowice, situato vicino alla perforazione dove il giacimento di rame di Lubin fu trovato per la prima volta. A Lubin si trova pure una sua statua, mentre nel Museo Regionale di Brzozowo c\u2019\u00e8 un\u2019esposizione dedicata alla sua vita e alla sua eredit\u00e0 scientifica. \nA Jna Wy\u017cykowski \u00e8 dedicata anche la Scuola universitaria Jan Wy\u017cykowski (\"Uczelnia Jana Wy\u017cykowskiego\") di Polkowice, creata dall\u2019unione della Scuola Universitaria Professionale del Distretto del Rame (\"Uczelnia Zawodowa Zag\u0142\u0119bia Miedziowego\") di Lubin con la Scuola Universitaria Imprenditoriale e Tecnica della Bassa Silesia (\"Dolno\u015bl\u0105ska Wy\u017csza Szko\u0142a Przedsi\u0119biorczo\u015bci i Techniki\") di Polkowice. "}
{"id": "8809318", "revid": "27723", "url": "https://it.wikipedia.org/wiki?curid=8809318", "title": "Tram di Nizza", "text": ""}
{"id": "8809322", "revid": "72396", "url": "https://it.wikipedia.org/wiki?curid=8809322", "title": "Cappella del castello di Lubin", "text": "La cappella del castello di Lubin \u00e8 un luogo di culto cattolico sconsacrato, ubicato in via Miko\u0142aja Pruzi, su un colle detto Wzg\u00f3rze Zamkowe (\"Colle del Castello\") a Lubin, in Polonia. \nLa cappella rappresenta l\u2019unico elemento della costruzione del castello medievale (originariamente situata accanto alla porta d\u2019entrata al cortile) rimasto fino ad oggi. Sul timpano si vede l'anno dell'edificazione, il 1349. Nel Trecento la cappella aveva 3 altari. \nDurante la Guerra dei Trent'anni (1618-1648) fu distrutta; ricostruita nel Settecento, presto cadde di nuovo in rovina. \nDopo la ricostruzione alla met\u00e0 dell\u2019Ottocento, fu usata dai cattolici fino al 1908, per diventare poi biblioteca della diocesi. \nNel 1945, durante la Seconda Guerra Mondiale, l\u2019edificio fu dato alle fiamme. Dopo la guerra, la cappella priva di tetto and\u00f2 rovinandosi per molti anni. Alla fine degli anni '70 del Novecento venne infine restaurata. Inizialmente l\u2019edificio era gestito dall\u2019Ufficio delle Mostre Artistiche di Legnica. Nel 1990, la cappella venne adattata alla Galleria del Castello (\"Galeria Zamkowa\"). Negli anni 2005-2009 sono stati svolti altri lavori di restauro. \n\u00c8 probabile che il presbiterio del tempio originario (le dimensioni della cappella sulla proiezione: 13,5 x 8,1 m; lo spessore dei muri: 1,2 m) non fosse individuato. L\u2019edificio aveva un tetto piatto e l\u2019ingresso principale sul lato nord. La ricostruzione barocca allung\u00f2 la cappella, il presbiterio venne allargato di due annessi nella parte sud. Nei muri della cappella si aprirono grandi finestre, l\u2019edificio fu intonacato e coperto con un alto tetto a due falde. \nIl pi\u00f9 prezioso \u00e8 il timpano del 1349 situato sopra il portale settentrionale, sul quale sono raffigurati Cristo Dolente nel centro nonch\u00e9 sant\u2019Edvige di Polonia (Jadwiga) a sinistra e santa Maddalena a destra. I bassorilievi rappresentano una vera e propria scena di adorazione, divisa in tre arcate ogivali. In mezzo c\u2019\u00e8 Cristo Dolente, inclinato leggermente verso sinistra. In conformit\u00e0 della gerarchia applicata nell\u2019arte medievale, l\u2019artista fece le figure di sant\u2019Edvige e santa Maria Maddalena, in quanto meno importanti, molto pi\u00f9 piccole. Ai piedi delle sante stanno inginocchiati, raffigurati con dimensioni ancora minori rispetto alle donne, il principe Ludovico (Ludwik I brzeski) che fa omaggio a sua bisnonna, Edvige di Slesia (Jadwiga \u015al\u0105ska), e la moglie di Ludovico, la principessa Agnese di \u017baga\u0144 (Agnieszka \u017baga\u0144ska). Nell\u2019archivolto che chiude lo spazio del timpano e sulla cui cima appare un simbolo dello Spirito Santo si legge un testo latino, che pu\u00f2 essere tradotto: \"Nell\u2019anno del Signore 1349 il principe Ludovico, padrone di Legnica, fond\u00f2 questa cappella per la gloria del Corpo e del Sangue del nostro Signore Ges\u00f9 Cristo, e per la gloria di Edvige e Maria Maddalena\". L\u2019archivolto esterno, invece, \u00e8 decorato con crochet fatiscenti; esso viene unito sulla vetta dalla chiave con la testa di Ges\u00f9 Cristo. Il bassorilievo del timpano elaborato in maniera eccellente, con i lembi dei vestiti impilati in modo naturale e con le figure umane in pose raffinate, forma un esempio di stile delicato della scultura gotica slesiana. \u00a0"}
{"id": "8809328", "revid": "767487", "url": "https://it.wikipedia.org/wiki?curid=8809328", "title": "Gufufoss", "text": "Gufufoss (che in lingua islandese significa: \"cascata del vapore\"), \u00e8 una cascata situata nella regione dell'Austurland, nella parte orientale dell'Islanda.\nDescrizione.\nLa cascata si trova lungo il corso del fiume Fjar\u00f0ar\u00e1, che trae la sua origine dal lago Hei\u00f0arvatn nell'altopiano di Fjar\u00f0arhei\u00f0i; il fiume forma Gufufoss con un salto di 27 metri da una parete di rocce basaltiche. Durante la stagione estiva la portata del fiume viene enormemente aumentata dallo scioglimento delle nevi e la cascata risulta costantemente avvolta da una nube di vapore acqueo che le conferisce il nome. Lungo il corso del fiume ci sono pi\u00f9 di dieci cascate nell'area circostante.\nPrima di arrivare al villaggio di Sey\u00f0isfj\u00f6r\u00f0ur, l'acqua viene utilizzata nella centrale elettrica di Fjar\u00f0arselsvirkjun.\nAccesso.\nL'accesso alla cascata pu\u00f2 avvenire da sud tramite la strada F93 Sey\u00f0isfjar\u00f0arvegur, che conduce sul Fjar\u00f0arhei\u00f0i e collega Sey\u00f0isfj\u00f6r\u00f0ur con Egilssta\u00f0ir."}
{"id": "8809333", "revid": "767487", "url": "https://it.wikipedia.org/wiki?curid=8809333", "title": "Lame mortali", "text": "Lame mortali (\"Ring of Steel\"), conosciuto anche come I nuovi guerrieri, \u00e8 un film del 1994 diretto da David Frost e interpretato da Carol Alt, Joe Don Baker e Robert Chapin.\nTrama.\nAlex Freyer, campione di scherma, durante un incontro per fatalit\u00e0 colpisce a morte l'avversario trapassandogli la maschera con la punta della spada. Da qui la sua carriera finisce, lui non ha pi\u00f9 la forza di lottare e vive insieme alla sua fidanzata, Elena, lontano dalle arene.\nUn giorno in un vicolo viene circondato da una banda che vuole derubarlo, e in suo aiuto arriva un misterioso uomo che scende da un'auto di lusso (nella versione inglese \"Man in black\") e lo salva dalla superiorit\u00e0 numerica dei nemici, a cui Alex tuttavia non si era sottratto alla lotta. Gli spiega che lo seguiva da tempo, dalla sua carriera, reputandolo il combattente pi\u00f9 forte che conoscesse. Gli lascia un biglietto da visita per farlo tornare a combattere.\nlex andr\u00e0 sul posto insieme a Elena, una sorta di club discoteca, dove scendendo ai piani inferiori si giunge ad un'arena privata, nella quale si combattono incontri clandestini, chiamata \"Arena d'acciaio\" (da cui il titolo originale, \"Ring of Steel\"). Qui a comandare sono il misterioso uomo insieme ad una donna, Tanya, la quale ha un debole per Alex, irritando e facendo ingelosire Elena. Gli incontri sono senza esclusione di colpi con tutto intorno un pubblico di ricchi scommettitori ad incitare i contendenti. Alex nota Jack, un combattente forte ma senza alcuna etica. Elena vuole andare a casa, ma Alex \u00e8 preso dalla sfida e accetta di farne parte.\nProduzione.\nRobert Chapin, stuntman e coreografo, ha contribuito alle coreografie per i combattimenti e alla scrittura della storia in funzione di questi."}
{"id": "8809349", "revid": "1442080", "url": "https://it.wikipedia.org/wiki?curid=8809349", "title": "Standish (Greater Manchester)", "text": "Standish \u00e8 una localit\u00e0 inglese ricompresa nel borgo metropolitano di Wigan, nella Greater Manchester. Storicamente, appartiene al Lancashire. Nel 2011 aveva una popolazione di 13.278 abitanti."}
{"id": "8809352", "revid": "500044", "url": "https://it.wikipedia.org/wiki?curid=8809352", "title": "I nuovi guerrieri", "text": ""}
{"id": "8809380", "revid": "767487", "url": "https://it.wikipedia.org/wiki?curid=8809380", "title": "Cattedrale dei Santi Pietro e Paolo (Legnica)", "text": "La cattedrale dei Santi Pietro e Paolo \u00e8 una cattedrale ubicata in \"plac Katedralny\" (cio\u00e8 in \"piazza della Cattedrale\") a Legnica, in Polonia.\nStoria e descrizione.\nLa chiesa fu menzionata per la prima volta nel 1208. L'edificio in questione sarebbe stato bruciato durante l'assedio mongolo della citt\u00e0 nel 1241; quello conosciuto oggi venne eretto negli anni 1333-1380; nel 1378 si concluse la costruzione della torre settentrionale. Tra i costruttori del tempio viene menzionato il muratore Wiland, probabilmente un figlio del muratore duecentesco di Breslavia che aveva lo stesso nome.\nNel Quattrocento furono aggiunte 9 cappelle laterali.\nUn incendio del 1648, alla fine della Guerra dei Trent'anni, distrusse la maggior parte dell\u2019arredamento e provoc\u00f2 parecchi danni all\u2019aula della chiesa.\nDal 1892 al 1894, l\u2019edificio venne ricostruito in un tempio neogotico; fu aggiunta la torre meridionale, alcuni muri esteriori e dettagli architettonici. Il portale occidentale, risalente al periodo 1338-1341, era decorato con una statua gotica in pietra della Beata Vergine con Ges\u00f9 bambino. Il portale settentrionale mostra l\u2019adorazione dei Magi, una scena rara per l\u2019arte gotica. Vi si trova anche un pentittico quattrocentesco raffigurante sant\u2019Anna Metterza, sant\u2019Edvige di Polonia nonch\u00e9 le scene della Passione di Ges\u00f9 Cristo. Il pentittico, ubicato nella cappella nel nord della chiesa, costituisce il pi\u00f9 prezioso e nello stesso tempo l\u2019unico monumento della pittura gotica. All\u2019interno della cattedrale si trovano vari epitaffi, pulpito rinascimentale degli anni 1586-1588, altare barocco, fonte battesimale marrone del Duecento a forma di un calice liturgico, statue trecentesche dei due apostoli, lapide del principe di Brzeg e Legnica Ludovico II e di sua moglie Elisabetta di Brandeburgo. Nel 1645 nella chiesa fu sepolto Joachim Friedrich, capitano-tenente dalla maest\u00e0 imperiale, discendente della stirpe dei Blicerowie di Prudnik.\nIl 25 marzo 1992 papa Giovanni Paolo II, con la bolla \"Totus Tuus Poloniae Populus\", fece della chiesa una cattedrale. Il Papa polacco venne alla cattedrale il 2 giugno 1997. \nIl 10 aprile 2011, nel vestibolo dell\u2019ingresso principale, \u00e8 stata inaugurata una targa in memoria delle vittime della catastrofe del Tu-154 polacco a Smolensk, cio\u00e8 un incidente aereo risalente al 2010. Nell'incidente, mor\u00ec anche il presidente della Polonia Lech Kaczy\u0144ski e la moglie Maria e altri alti membri del governo. Nella targa, oltre all\u2019elenco dei morti, si trova la sentenza: \"Il Presidente fu umiliato e deriso da certe persone durante la sua vita, ma per molti connazionali rappresentava una speranza di ricostruire la Polonia indipendente e giusta\".\nIl 5 novembre 2014, nella cripta della cattedrale, fu sepolto il prof. don W\u0142adys\u0142aw Bochnak (1934-2014), protonotario apostolico e per molti anni parroco della cattedrale; l\u201911 marzo 2017 nel sotterraneo della cattedrale si seppell\u00ec invece il primo vescovo di Legnica Tadeusz Rybak."}
{"id": "8809384", "revid": "1924342", "url": "https://it.wikipedia.org/wiki?curid=8809384", "title": "Syndicat des auteurs, compositeurs et \u00e9diteurs de musique", "text": "La Syndicat des auteurs, compositeurs et \u00e9diteurs de musique (SACEM) \u00e8 un'organizzazione facente parte dell'International Federation of the Phonographic Industry che rappresenta l'industria musicale del Lussemburgo."}
{"id": "8809390", "revid": "2216206", "url": "https://it.wikipedia.org/wiki?curid=8809390", "title": "Chiesa di Santa Maria di Cz\u0119stochowa", "text": "La chiesa di Santa Maria di Cz\u0119stochowa (in polacco: \"Ko\u015bci\u00f3\u0142 parafialny pw. Matki Bo\u017cej Cz\u0119stochowskiej\") \u00e8 una chiesa ubicata in via Ko\u0142\u0142\u0105taja a Lubin, in Polonia, nella parte sud-orientale della piazza Centrale. \nArchitettura.\nLa costruzione dell'edificio dur\u00f2, con interruzioni a causa di varie guerre, dalla seconda met\u00e0 del Trecento agli inizi del Cinquecento. Si tratta di una chiesa rivolta ad est, fabbricata in mattoni, disposti secondo il cosiddetto schema polacco (gotico). Vi si trovano volte a lierne (la navata centrale), a crociera (il presbiterio e le navate laterali) e a botte con le nervature incrociate (la cappella settentrionale).\nArredamento.\nAltare.\nL\u2019altare settecentesco in stile barocco di Santa Maria di Cz\u0119stochowa fu trasportato da una chiesa del villaggio di Legnickie Pole dopo la Seconda Guerra Mondiale. Oltre il tabernacolo sull\u2019altare della chiesa c\u2019\u00e8 un ritratto della Madonna di Cz\u0119stochowa, circondato da motivi floreali dorati. Ad esso si rivolgono due sculture femminili, ognuna collocata tra due colonne. Una delle donne assume una posa di meraviglia e ammirazione: tocca il petto con una mano e tiene la testa alta. La seconda figura, con le braccia leggermente sollevate, rappresenta un\u2019orante durante la preghiera. Oltre il ritratto c\u2019\u00e8 una piccola scultura di pellicano che nutre con il proprio sangue i suoi cuccioli, il che simboleggia l\u2019Eucaristia; sopra il pellicano, invece, si vede un simbolo dell\u2019Unico Dio in Tre Persone: un triangolo con il nome di Dio, circondato da raggi dorati.\nDue altri altari superstiti, originariamente situati nel tempio di Lubin, oggi si trovano a Breslavia. Il pentattico tardogotico de \"La Dormizione di Maria\" del 1522 fu spostato nella cattedrale di San Giovanni Battista (\"archikatedra \u015awi\u0119tego Jana Chrzciciela\"), gravemente danneggiata durante l\u2019assedio di Breslavia nel 1945, dove ne costituisce l\u2019altare principale. Il suo autore viene definito come \u201cMaestro degli Altari di Lubin\u201d. Il trittico di San Severino del 1523 si trova invece nel Museo Nazionale di Breslavia. \nEdicola del Sacramento.\nCostruita in pietra, si trova a sinistra dell\u2019altare. Serviva per collocarvi il Santissimo Sacramento. \u00c8 il monumento pi\u00f9 prezioso della chiesa.\nPulpito.\nIl pulpito tardorinascimentale del 1623 \u00e8 decorato, sulla balaustra, con le statue dei Santi Apostoli e degli Evangelisti, queste ultime accompagnate da motivi floreali d\u2019oro. Inoltre si trovano le statue e i bassorilievi, che rappresentano gli angeli, e la scultura di Cristo, la cui mano destra \u00e8 sollevata in alto, mentre la sinistra tiene la croce.\nStalli.\nOltre alle panche tradizionali per i fedeli, si trovano gli scranni, in passato destinati al clero oggi al laicato, addobbati con piccoli disegni; nonostante siano segnati dal tempo, uno degli stalli situati a destra dell\u2019entrata sembra raffigurare un leone giacente ai piedi di una torre, due serpenti oppure due pale incrociate.\nVetrate.\nNel presbiterio della chiesa si trovano cinque vetrate. \nSulla prima vetrata appaiono le raffigurazioni del principe W\u0142adys\u0142aw, di padre Kordecki, mentre sta ammirando l\u2019immagine della Madonna di Cz\u0119stochowa, nonch\u00e9 dell\u2019assedio di Jasna G\u00f3ra. \nSulla seconda vetrata si possono vedere L\u2019Incoronazione della Maria Vergine, L\u2019Adorazione dei Re Magi, nonch\u00e9 Sant\u2019Anna con Maria.\nSulla terza La Caduta di Adamo ed Eva, Dio circondato dagli angeli e La Creazione divina. \nSulla quarta vi \u00e8 la raffigurazione della Nascita e della Morte di Ges\u00f9. \nSulla quinta si trova L\u2019effusione dello Spirito Santo, Il Battesimo di Ges\u00f9, l'Annunciazione e l'Arcangelo Michele. \nNella navata destra sul lato sud si trovano tre vetrate. Sulla prima vengono raffigurati degli eventi dal Vangelo: la vocazione dei discepoli, la pesca miracolosa e la moltiplicazione del pane. \nSulla seconda e terza vetrata appaiono delle storie descritte negli Atti degli Apostoli: la guarigione di un infermo da parte degli Apostoli Pietro e Giovanni, il discorso di Santo Stefano e la sua morte da martire (sulla seconda); la conversione di Saulo, i battesimi dei primi cristiani e la trasmissione dei doni dello Spirito Santo attraverso l\u2019imposizione delle mani sulla testa (sulla terza). \nNella navata sinistra settentrionale, dove si trova la cappella di Santa Barbara, protettrice di minatori, c\u2019\u00e8, tra le altre, una vetrata che rappresenta la santa, la sua conversione e la morte da martire e lo stemma di Lubin, citt\u00e0\u00a0mineraria.\nAltro.\nLa chiesa, inoltre, presenta: epitaffi, lapidi tombali e crocifissi tardogotici.."}
{"id": "8809393", "revid": "599013", "url": "https://it.wikipedia.org/wiki?curid=8809393", "title": "Finn Porath", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile dell', debutta in prima squadra il 20 novembre 2016 giocando i minuti finali dell'incontro di Bundesliga pareggiato 2-2 contro l'. Il 31 agosto 2017 viene ceduto in prestito biennale all' dove fa esperienza nella terza divisione tedesca segnando 6 reti in 60 partite. Rientrato al termine del prestito, viene poco dopo ceduto a titolo definitivo all'.\nStatistiche.\n\"Statistiche aggiornate al 27 gennaio 2021\"."}
{"id": "8809394", "revid": "599013", "url": "https://it.wikipedia.org/wiki?curid=8809394", "title": "Andrea Vittorelli", "text": "Biografia.\nNacque a Bassano negli ultimi decenni del XVI secolo.\nFu canonico a Padova, per poi recarsi a Roma, dove nel 1604 pubblic\u00f2 un primo lavoro di annotazioni all'opera del cardinale Francisco de Toledo Herrera sull'istruzione dei sacerdoti. Stimato negli ambienti della Santa Sede, rinunci\u00f2 a cariche ecclesiastiche per dedicarsi interamente allo studio. Fu scrittore di molti saggi, di teologia, di morale, di regola pastorale, di storia della Chiesa, ricchi di erudizione sacra e profana e disseminati di carmi latini non privi di grazia.\nNel 1616 pubblic\u00f2 \"Le Gloriose memorie della Beatissima Vergine\", opera che illustra la celebre cappella Borghese in santa Maria Maggiore. Nel 1625 diede alle stampe \"l'Istoria de' giubilei\" che gli guadagn\u00f2 tanta fama. Un gruppo di uomini dotti, della Curia romana, lo volle a dirigere il rifacimento della grande opera del Ciaconio sulle vite dei pontefici e dei cardinali, alla quale aggiunse le biografie degli ultimi papi, da Clemente VIII a Urbano VIII.\nRitorn\u00f2 a Padova nel 1647 dove fu canonico penitenziere. Tornato a Roma nel 1650 vi mor\u00ec nel 1653."}
{"id": "8809395", "revid": "125672464", "url": "https://it.wikipedia.org/wiki?curid=8809395", "title": "Piano Car", "text": "Piano Car \u00e8 un \nalbum di Stefano Ianne del 2010 pubblicato da Rai Com.\nL'album.\nL'album viene registrato da Stefano Amerio presso Artesuono Recording Studios da un'orchestra mista composta da elementi dell'orchestra dell'Accademia Naonis e dell'Orchestra Mitteleuropa, scelti e diretti da Valter Sivilotti. \n\u00c8 un disco particolarmente contaminato. Lo dimostrano anche i guest di musicisti di diverse estrazioni.\nNel brano \"Shadow Boxing\" e in \"Under\" infatti sono presenti Nick Beggs (Kajagoogoo) allo stick (presente anche su \"VS\"), Terl Bryant (John Paul Jones) alla batteria, Ricky Portera alle chitarre. Trilok Gurtu lo troviamo sia nel brano \"Neda Freedom\" che in \"Under\" e in \"Too Bright\". In quest'ultimo brano Gurtu duetta con John De Leo. Mario Marzi \u00e8 presente in \"In Eden\". Gennaro Cosmo Parlato invece canta nel brano \"Sette Cosmi\".\nDopo i primi dischi di musica sinfonica, questo lavoro segna una svolta nella carriera del compositore come disco contaminato da generi e stili diversi pur mantenendo una generale cifra stilistica minimalista."}
{"id": "8809398", "revid": "1906976", "url": "https://it.wikipedia.org/wiki?curid=8809398", "title": "Oasi WWF &quot;Boschi Romanazzi&quot; di Gioia del Colle", "text": ""}
{"id": "8809400", "revid": "588403", "url": "https://it.wikipedia.org/wiki?curid=8809400", "title": "Campeonato Brasileiro S\u00e9rie B 2021", "text": "Il Campeonato Brasileiro S\u00e9rie B 2021 \u00e8 stata la 40\u00aa edizione del Campeonato Brasileiro S\u00e9rie B.\nClassifica finale.\nLegenda:\nNote:"}
{"id": "8809401", "revid": "2215375", "url": "https://it.wikipedia.org/wiki?curid=8809401", "title": "Chiesa di San Giovanni Battista (Legnica)", "text": "La chiesa di San Giovanni Battista (in polacco: \"Ko\u015bci\u00f3\u0142 \u015bw. Jana Chrzciciela\") \u00e8 una chiesa barocca situata nella citt\u00e0 di Legnica in Polonia, edificata nella prima met\u00e0 del XVIII secolo. \nStoria.\nLe origini della chiesa risalgono ai tempi del re Casimiro il Restauratore. Nel 1284 la chiesa apparteneva gi\u00e0 ai Francescani. Nel 1294 ebbe inizio la costruzione di un tempio di mattoni, finanziato dal principe Enrico V il Grasso e dai cittadini di Legnica. La chiesa venne ampliata circa nel 1341, grazie all'appoggio di Venceslao I di Legnica. \nNel 1522 i protestanti la cominciarono a usare come luogo di culto e dal 1548 fu adibita anche alla sepoltura, per cui vennero trasferiti i cadaveri e le lapidi dei principi presenti nelle altre chiese di Legnica, demolite nel Cinquecento. Nel 1566 divenne un tempio calvinista, in seguito alla conversione degli ultimi Piast di Slesia. \nTra il 1677 e il 1679 la principessa Louise von Anhalt-Dessau, madre di Giorgio Guglielmo IV, l\u2019ultimo Piast slesiano, fece trasformare il presbiterio nel mausoleo della famiglia.\nDurante il periodo della Controriforma la chiesa venne affidata ai Gesuiti, i quali vi aprirono il loro collegio negli anni compresi tra il 1700 e il 1706. Nel 1714 la struttura fu demolita a causa delle cattive condizioni e venne conservato solamente il mausoleo dei Piast. La costruzione dell\u2019edificio conosciuto oggi risale agli anni tra il 1714 e il 1727 nel medesimo luogo, costituendo una parte del complesso del collegio dei Gesuiti. Venne gravemente danneggiato nel 1744, quando il tetto e la volta di una navata crollarono a causa di un errore di costruzione. \nLa chiesa fu ricostruita all\u2019inizio dell\u2019Ottocento e assunse la funzione di parrocchia cattolica a Legnica. Nel 1947 venne ceduta, insieme agli edifici dei chiostri adiacenti, a un monastero dei Francescani, i quali ne ripararono i danni causati durante la Seconda guerra mondiale. Negli anni \u201960 e \u201970 del Novecento il tempio sub\u00ec un profondo restauro, durante il quale un incendio bruci\u00f2 il tetto della torre occidentale nel 1966 (ricostruito nel 1978): nel 1969 fu aggiunta una sagrestia pi\u00f9 grande sul lato ovest e nel 1979 venne ristrutturato l\u2019interno, mentre negli anni 1981-82 fu rinnovato il rivestimento dei muri e il tetto venne coperto da una lamiera di rame.\nDescrizione.\nL'edificio \u00e8 una chiesa barocca edificata su una pianta rettangolare, con una facciata imponente comprendente due torri sul lato sud e un\u2019abside semicircolare nella parte nord. L'interno \u00e8 lungo all'incirca 60 metri e largo 30, mentre l\u2019altezza di una navata \u00e8 di circa 25 metri.\u00a0L\u2019interno dell\u2019edificio presenta lo schema di una chiesa a sala, con file di cappelle aperte verso l\u2019interno. L\u2019altare maggiore della chiesa, in stile neorinascimentale, risale agli anni 1880-81 ed \u00e8 accompagnato da statue e sculture settecentesche. Gli altari laterali, ubicati nelle cappelle, provengono dalle storiche chiese dei monasteri dei frati minori di San Bernardo e delle benedettine di Legnica. Il pulpito in stile barocco risale al Settecento, l\u2019organo al 1858, il fonte battesimale al 1912.\nAlla parete orientale del tempio \u00e8 contiguo l\u2019ex-presbiterio della gotica chiesa calvinista, il quale dal Cinquecento fungeva da luogo di sepoltura dei Piast, poi convertito negli anni 1677-79 in mausoleo per gli ultimi principi di Legnica-Brzeg. "}
{"id": "8809403", "revid": "767487", "url": "https://it.wikipedia.org/wiki?curid=8809403", "title": "L'ombra delle spie", "text": "L'ombra delle spie (\"The Courier\") \u00e8 un film del 2020 diretto da Dominic Cooke, basato sulla vita della spia britannica Greville Wynne.\nTrama.\nUn uomo d'affari britannico, Greville Wynne, aiuta l'Intelligence Service a penetrare nel programma nucleare sovietico durante la guerra fredda. Wynne e la sua fonte russa, Oleg Penkovsky (nome in codice \"Ironbark\"), forniscono informazioni cruciali per porre fine alla crisi dei missili di Cuba.\nProduzione.\nIl 1\u00ba maggio 2018 \u00e8 stato annunciato che la FilmNation Entertainment stava producendo un film con protagonista Benedict Cumberbatch, nel ruolo della spia britannica Greville Wynne. Nell'ottobre 2018, \u00e8 stato comunicato che Rachel Brosnahan, Jessie Buckley, Merab Ninidze, Angus Wright e Kirill Pirogov si erano uniti al cast del film.\nRiprese.\nLe riprese principali del film, che sono iniziate il 15 ottobre 2018 e si sono concluse il 7 dicembre dello stesso anno, si sono svolte a Praga e a Londra.\nColonna sonora.\nLa colonna sonora, pubblicata dalla Lakeshore Records il 19 marzo 2021, \u00e8 stata composta da Abel Korzeniowski.\nDistribuzione.\n\"The Courier\" \u00e8 stato presentato in anteprima mondiale con il titolo \"Ironbark\" al Sundance Film Festival il 24 gennaio 2020. In Italia \u00e8 stato trasmesso per la prima volta il 30 agosto 2021 su Sky Cinema Uno.\nAlcune date di uscita internazionali del film:\nDivieti.\nNegli Stati Uniti, il film \u00e8 stato valutato PG-13 dalla Motion Picture Association of America.\nAccoglienza.\nIncassi.\nIl film durante il suo primo weekend \u00e8 stato proiettato in un totale di sale, incassando e piazzandosi terzo al botteghino. Al 24 giugno 2021 la pellicola in tutto il mondo ha incassato .\nCritica.\nSull'aggregatore di recensioni Rotten Tomatoes il film ottiene l'85% delle recensioni professionali positive, con un voto medio di 6,7 su 10 basato su 208 critiche, mentre su Metacritic ha un punteggio di 65 su 100 basato su 37 recensioni."}
{"id": "8809405", "revid": "484362", "url": "https://it.wikipedia.org/wiki?curid=8809405", "title": "Hans-Josef Becker", "text": "Biografia.\nHans-Josef Becker \u00e8 nato l'8 giugno 1948 a Warstein, \"land\" della Renania Settentrionale-Vestfalia ed arcidiocesi di Paderborn, nell'allora zona di occupazione britannica della Germania (oggi nella parte centro-occidentale della Repubblica Federale di Germania).\nFormazione e ministero sacerdotale.\nDopo aver ricevuto l'istruzione primaria, ha iniziato quella secondaria nel liceo scientifico di R\u00fcthen, ottenendo il diploma nel 1967; in seguito ha cominciato un corso per la formazione degli insegnanti, conseguendo il secondo esame di stato per l'abilitazione nel 1972. Sentendo maturare la vocazione al sacerdozio, poco dopo si \u00e8 iscritto in seminario ed ha studiato filosofia e teologia prima a Paderborn e poi a Monaco di Baviera. Al termine della formazione, ha ricevuto l'ordinazione sacerdotale l'11 giugno 1977 per imposizione delle mani di Johannes Joachim Degenhardt, arcivescovo metropolita di Paderborn; si \u00e8 incardinato, ventinovenne, come presbitero della medesima arcidiocesi.\nPoco dopo l'ordinazione gli \u00e8 stato affidato il primo incarico pastorale come vicario parrocchiale nella chiesa di San Bonifacio a Paderborn per quattro anni. Nel 1981 \u00e8 stato trasferito come amministratore parrocchiale nella chiesa di San Niccol\u00f2 a Lippstadt, divenendone in seguito parroco nel 1987; nel 1992 \u00e8 stato eletto anche decano del decanato di Lippstadt. Nel 1995 ha assunto la direzione del dipartimento centrale (oggi dipartimento per il personale pastorale) del vicariato generale dell'arcidiocesi di Paderborn.\nMinistero episcopale.\nVescovo ausiliare di Paderborn.\nIl 9 dicembre 1999 papa Giovanni Paolo II lo ha nominato, cinquantunenne, vescovo ausiliare di Paderborn assegnandogli contestualmente la sede titolare di Vina. Ha ricevuto la consacrazione episcopale il 23 gennaio 2000 per imposizione delle mani di Johannes Joachim Degenhardt, arcivescovo metropolita di Paderborn e futuro cardinale, avendo come co-consacranti i vescovi ausiliari Heinz Josef Algermissen, vescovo titolare di Labico, e Reinhard Marx, vescovo titolare di Pedena e futuro cardinale.\nIn ambito arcidiocesano, oltre a rimanere incaricato della direzione del personale pastorale, \u00e8 divenuto vicario episcopale per la formazione dei sacerdoti e, dall'inizio del 2002, \u00e8 stato anche membro del Capitolo della cattedrale di Paderborn; lo stesso anno \u00e8 stato nominato membro onorario dell'Associazione studentesca cattolica tedesca.\nArcivescovo metropolita di Paderborn.\nDopo la morte del settantaseienne cardinale Degenhardt, avvenuta il 25 luglio 2002, il Capitolo metropolitano lo ha nominato amministratore diocesano e l'anno successivo, in base all'ancora vigente Concordato con la Prussia della Santa Sede (1929), lo stesso Capitolo lo ha eletto come nuovo ordinario. Il 3 luglio 2003 papa Giovanni Paolo II ha confermato la sua elezione e lo ha promosso, cinquantacinquenne, arcivescovo metropolita di Paderborn. Ha preso possesso dell'arcidiocesi durante una cerimonia svoltasi nella cattedrale di Santa Maria, San Liborio e San Chiliano a Paderborn il 28 settembre successivo. Inoltre \u00e8 divenuto cancelliere della Facolt\u00e0 teologica diocesana.\nL'8 gennaio 2004 \u00e8 stato ricevuto in udienza privata dal papa, mentre il 29 giugno seguente, giorno della solennit\u00e0 dei Santi Apostoli Pietro e Paolo, si \u00e8 recato presso la basilica di San Pietro in Vaticano, dove il pontefice gli ha imposto il pallio, simbolo di comunione tra la Santa Sede ed il metropolita.\nNel 2005 \u00e8 stato nominato cavaliere commendatore dell'Ordine equestre del Santo Sepolcro di Gerusalemme dal cardinale Carlo Furno, gran maestro dell'ordine, ricevendo l'investitura durante una celebrazione svoltasi il 21 maggio dello stesso anno, nella cattedrale di Paderborn, presieduta da Anton Schlembach, vescovo di Spira e gran priore della luogotenenza tedesca. Nel 2016 \u00e8 divenuto priore dell'Ordine provinciale della Renania Settentrionale-Vestfalia, succedendo ad Heinrich Mussinghoff, vescovo di Aquisgrana.\nNel 2006 ha guidato due pellegrinaggi a Roma, assieme ai fedeli della sua arcidiocesi, per le udienze generali del 24 maggio e del 6 settembre , mentre il 10 novembre successivo si \u00e8 recato in Vaticano, assieme ad altri membri dell'episcopato tedesco, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nIl 6 dicembre 2010 \u00e8 stato nuovamente ricevuto in udienza privata con il papa.\nNel luglio 2012 \u00e8 stato nominato dal cardinale Kurt Koch, presidente del Pontificio consiglio per la promozione dell'unit\u00e0 dei cristiani, nuovo copresidente della Commissione internazionale per il dialogo cattolico-vetero-cattolico (IRAD). In un discorso, papa Francesco ha espressamente sottolineato che il lavoro di questa commissione di dialogo svolge un ruolo importante nella comprensione tra la Chiesa cattolica e l'Unione di Utrecht delle Chiese vetero-cattoliche.\nNel 2013 \u00e8 entrato nella confraternita di Santa Maria dell'Anima, presso l'omonima chiesa di Roma.\nIn ambito della Conferenza episcopale tedesca \u00e8 membro dell'assemblea generale e del consiglio permanente; inoltre dal 2006 \u00e8 presidente della Commissione per l'istruzione e la scuola.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nCollegamenti esterni.\n "}
{"id": "8809413", "revid": "1906976", "url": "https://it.wikipedia.org/wiki?curid=8809413", "title": "Oasi WWF &quot;Gioacchino Carone&quot; di Acquaviva delle Fonti", "text": ""}
{"id": "8809420", "revid": "125025941", "url": "https://it.wikipedia.org/wiki?curid=8809420", "title": "Julie Masse", "text": "Biografia.\nCanadese del Quebec, nel 1990 \u00e8 diventata una star nel suo Paese con l'album d'esordio, l'eponimo \"Julie Masse\", contenente i singoli \"C'est Z\u00e9ro\", \"Billy\", \"Sans t'oublier\" e \"Prends bien garde\".\nNel 1992 ha inciso il suo secondo disco, \" \u00c0 Contre Jour\", altro lavoro di successo, che le ha anche permesso di vincere un Juno Award l'anno dopo.\nNel 1994 ha pubblicato un album in lingua inglese, \"Circle of One\". Nel 1996 \u00e8 invece uscita una compilation. In seguito Julie Masse ha preferito fare esclusivamente da vocalist per Corey Hart, divenuto suo secondo marito nel 2000. La coppia vive a Nassau, capitale delle Bahamas, coi quattro figli."}
{"id": "8809422", "revid": "24443", "url": "https://it.wikipedia.org/wiki?curid=8809422", "title": "Pizzo Trona", "text": "Il pizzo Trona \u00e8 una montagna alta 2.510 m delle Alpi Orobie, situata appena a nord del pizzo dei Tre Signori, in provincia di Sondrio."}
{"id": "8809423", "revid": "1318658", "url": "https://it.wikipedia.org/wiki?curid=8809423", "title": "Martha Brossier", "text": "Nota per aver rivendicato la possessione demoniaca all'et\u00e0 di 22 anni. Secondo Augustin Calmet, Martha era la figlia di un tessitore di Romorantin e affermava di essere stata posseduta da demoni, attirando notevole notoriet\u00e0. Il caso \u00e8 stato interpretato come frode da Charles Miron, vescovo della diocesi di Angers o della diocesi di Orl\u00e9ans.\nBiografia.\nLe malattie di cui soffriva, le quali abbiamo notizia, includevano un'estrema mancanza di respiro, la capacit\u00e0 di tirare in fuori la lingua in modo irragionevole e di digrignare dei denti. Si dimenava e muoveva la bocca come se avesse le convulsioni mentre contorceva anche il viso, roteava gli occhi e sembrava mostrare profonda afflizione e tormento. Avrebbe anche contorto le parti del tronco. Si udiva un brontolio dall'area della milza sotto le costole sul lato sinistro e questo provocava spasmi alla coscia sinistra.\nParlava spesso con una voce violenta e ruggente. Si ha avuto notizia di un episodio in cui era distesa sulla schiena e saltava con tutto il suo corpo, essendo in grado di coprire la distanza dall'altare alla porta di una grande cappella in quattro o cinque sollevamenti tant'\u00e8 che gli spettatori descrissero che dava l'impressione di essere trascinata o sollevata presumibilmente dai demoni. Durante i suoi attacchi demoniaci \u00e8 stata in grado di sopportare punture di spilli alle mani e al collo con sanguinamento limitato. Era anche in grado di parlare con la bocca chiusa, spesso parlando fluentemente inglese e greco.\nScoperta.\nCharles Miron pensava che la rivendica di possessione demoniaca fosse fraudolenta. Le fece bere acqua santa sotto le spoglie di acqua normale. Lo fece anche alla presenza di esorcisti con una chiave avvolta in seta rossa (affermando che la seta conteneva una reliquia della ' vera croce) e recit\u00f2 vari versi di Virgilio, che Martha Broisser scambi\u00f2 per riti di esorcismo. Sia la presenza della chiave incartata che il recital di versi di Virgilio la agitarono immensamente. Henri de Gondi, vescovo cardinale di Parigi, la fece esaminare da cinque membri della sua facolt\u00e0. Tre erano dell'opinione che fosse un impostore con poche segni di malattia. Il Parlamento nomin\u00f2 undici medici che tutti all'unanimit\u00e0 riferirono che non c'era nulla di demoniaco nell'argomento e suggerirono che usasse la forza fisica dello stomaco e del seno per parlare con la bocca chiusa."}
{"id": "8809433", "revid": "1507870", "url": "https://it.wikipedia.org/wiki?curid=8809433", "title": "Pizzo di Trona", "text": ""}
