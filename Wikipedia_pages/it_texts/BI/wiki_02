{"id": "8640310", "revid": "287204", "url": "https://it.wikipedia.org/wiki?curid=8640310", "title": "I Can Spin a Rainbow", "text": "I Can Spin a Rainbow \u00e8 il quarto album in studio della cantautrice statunitense Amanda Palmer, in collaborazione con Edward Ka-Spel (frontman dei Legendary Pink Dots), di cui la Palmer \u00e8 ammiratrice fin dall'adolescenza.\nAntefatti e composizione.\nLa passione di Amanda per i Legendary Pink Dots \u00e8 emersa a 15 anni con il disco \"The Maria Dimension\" ed \u00e8 stata coltivata nel tempo grazie al suo ragazzo dell'epoca, che possedeva un'ampia collezione discografica del gruppo. \u00c8 stata a tal punto influenzata dal gruppo da aver scritto a 17 anni una canzone ispirata al loro album \"Asylum\" (1985). Il primo contatto con Edward \u00e8 avvenuto a 19 anni, quando, bisognoso di un appartamento dove soggiornare per la tappa di Boston di un suo tour, \u00e8 stato ospitato dalla Palmer stessa: da l\u00ec i rapporti si sono intensificati e i Pink Dots hanno aperto un concerto dei Dresden Dolls (gruppo storico di Amanda Palmer) nel 2006. A partire da quello stesso anno i due hanno cominciato a ventilare l'ipotesi di collaborare in un disco, che, per varie circostanze, non ha visto la luce prima del 2017. Nell'estate del 2016, per esigenze logistiche gli artisti hanno deciso di registrare a Londra: non sapendo in quale parte della citt\u00e0 recarsi, Amanda, per farsi dare dei consigli, chiam\u00f2 la cantante londinese e amica Imogen Heap, che le propose di registrare il disco nello studio di casa sua (\"Hideaway Studios\"). Inizialmente preoccupata di non riuscire a scrivere canzoni serie in coppia, Amanda si \u00e8 poi detta soddisfatta e arricchita dall'intera esperienza, complici l'innovativo studio di Imogen Heap, che le ha offerto molti strumenti in pi\u00f9, e la sinergia con Edward. Di 11 canzoni, solo 3 sono state convertite in video musicali: \"Beyond the Beach\" (diretto e animato dall'artista italiana Chiara Ambrosio), \"The Clock at the Back of the Cage\" e \"Pulp Fiction\".\nDopo la pubblicazione.\nInsieme all'album \u00e8 stato rilasciato un EP contenente due tracce non presenti nel disco, \"The Hands EP\", limitato a 1111 copie acquistabili, all'inizio, solamente dagli iscritti al suo Patreon, poi distribuite al tour e infine in vendita sul sito ufficiale della cantante.\nIl 17 Maggio 2017, in seguito all'uscita dell'album, \u00e8 partito da Boston il tour, conclusosi il 18 Giugno dello stesso anno.\nI due comunque non smettono di lavorare insieme con \"I Can Spin A Rainbow\": il 19 Maggio 2017, infatti, Ka-Spel ha pubblicato \"High on Station Yellow Moon\", album di 4 tracce di cui 3 in collaborazione con Amanda Palmer.\nIl 29 Giugno 2017, in esclusiva sulla piattaforma online SoundCloud, \u00e8 stato rilasciato anche un disco della durata di pi\u00f9 di due ore del loro concerto a Vienna, tenutosi il 16 Giugno 2017.\nTracce.\nTutte le tracce sono state scritte da Amanda Palmer ed Edward Ka-Spel.\nFormazione.\n\"Amanda Palmer ed Edward Ka-Spel si sono occupati del resto degli strumenti.\"\nAccoglienza.\nSi tratta del disco di Amanda Palmer con il punteggio pi\u00f9 basso su Metacritic, 60 su 100, che indica \"recensioni nella media\".\nLa critica si \u00e8 detta generalmente delusa da \"I Can Spin a Rainbow\", in quanto pressoch\u00e9 inaccessibile al pubblico, inutilmente complicato, e (come fa notare The A.V. Club), quasi privo di una qualche musicalit\u00e0.\nAllMusic osserva come il disco possa essere apprezzato solo dagli stessi creatori che lo hanno visto formarsi, ma non da una persona esterna. Sebbene ne abbia apprezzato le atmosfere tetre e bizzarre, anche The Boston Globe condivide un simile parere: \"In ogni suo album Amanda cerca di tendere la mano al fine di creare una comunit\u00e0. \"I Can Spin a Rainbow\" \u00e8 forse l'unico che esclude gli ascoltatori anzich\u00e9 accoglierli.\"\nA dispetto dell'opinione comune, Nina Keen (Drowned in Sound) ha sottolineato come il disco fosse completo ed ispirato, definendolo \"una raccolta musicale di 11 novelle horror.\""}
{"id": "8640311", "revid": "458786", "url": "https://it.wikipedia.org/wiki?curid=8640311", "title": "Enrique L\u00f3pez Fern\u00e1ndez", "text": ""}
{"id": "8640313", "revid": "115427438", "url": "https://it.wikipedia.org/wiki?curid=8640313", "title": "SS 162 NC", "text": ""}
{"id": "8640314", "revid": "115427444", "url": "https://it.wikipedia.org/wiki?curid=8640314", "title": "SS 281", "text": ""}
{"id": "8640315", "revid": "116063401", "url": "https://it.wikipedia.org/wiki?curid=8640315", "title": "Morten Bergeton Iversen", "text": " Attualmente \u00e8 il chitarrista dei Mayhem. \nBiografia.\nLa carriera musicale di Teloch \u00e8 iniziata nei primi anni '90 in una band punk chiamata D\u00f8dsd\u00f8mt e in una band death metal chiamata Legions from Horten (Vestfold). Ha fondato i Nidingr nel 1996. Nello stesso anno registrarono il loro primo demo show nel 1996 e, nel 1999, il secondo demo. Nel 2005 i Nidingr hanno pubblicato il loro primo album in studio, \"Sorrow Infinite and Darkness\". I Nidingr hanno pubblicato il loro secondo album in studio, \"Wolf-Father\", nel 2010. Lo stesso anno i Nidingr pubblicarono il loro terzo album, \"Greatest of Deceivers\". I Nidingr hanno pubblicato il loro quarto album, \"The High Heat Licks Against Heaven\", nel 2017.\nNel 2004 entra a far parte della band Orcustus. Nel 2006, \u00e8 entrato a far parte della band 1349 come chitarrista dal vivo. L'anno successivo lasci\u00f2 il 1349 e fu assunto come chitarrista dalla band Gorgoroth, che in quel momento era divisa in due gruppi. Di fronte all'impossibilit\u00e0 di King ov Hell e Gaahl di lavorare sotto il nome di Gorgoroth, furono costretti a cambiare il nome in God Seed (nel marzo 2009), contando ancora sull'aiuto di Teloch come musicista di sessione. Nell'agosto 2009, Gaahl annunciato il suo ritiro dal black metal, ponendo fine alla breve esistenza della band.\nDal 2011 \u00e8 membro dei Mayhem, contribuendo alla scrittura di \"Esoteric Warfare\".\nIversen \u00e8 stato un chitarrista ospite del progetto breakcore francese Igorrr e dell'album \"Hallelujah\" (2012). Iversen ha scritto la musica per una produzione del 2015 dell'opera teatrale \"Mor Courage og barna hennar\" al Norwegian Theatre. Nel 2020 pubblica il suo primo progetto solista, Bergeton, di genere Synthwave, esordendo con l'album omonimo il 15 ottobre.\nDiscografia.\nCon i Orcustus \nCon i Nidingr \nCon i Mayhem "}
{"id": "8640316", "revid": "115427490", "url": "https://it.wikipedia.org/wiki?curid=8640316", "title": "Ferrovia Mirandola-Rolo", "text": ""}
{"id": "8640319", "revid": "1505830", "url": "https://it.wikipedia.org/wiki?curid=8640319", "title": "Maria Kolesnikova", "text": "Biografia.\nNata a Minsk, i suoi genitori erano ingegneri. Ha una sorella di nome Tatiana. All'et\u00e0 di 17 anni, ha iniziato ad insegnare flauto in una scuola privata a Minsk e ha suonato presso l'Orchestra Accademica Nazionale dei Concerti della Repubblica di Bielorussia. Si \u00e8 diplomata all'Accademia Statale Bielorussa di Musica come flautista e direttore d'orchestra. All'et\u00e0 di 25 anni, ha iniziato a studiare per suonare strumenti di musica antica presso l'Universit\u00e0 statale di musica e arti dello spettacolo di Stoccarda, in Germania. Ha completato due master in Early Music e Neue Musik nel 2012.\nA partire dal 2010 ha organizzato progetti culturali tra Germania e Bielorussia. Nel 2017 ha co-fondato Artemp, un collettivo d'arte. Dal 2019, \u00e8 art director del club culturale OK16 a Minsk.\nAttivit\u00e0 politica.\nNel maggio 2020, Kolesnikova si \u00e8 unita alla campagna presidenziale di Viktar Babaryka in vista delle elezioni presidenziali bielorusse del 2020, diventando responsabile della sua campagna.. Babaryka, un banchiere, \u00e8 stato arrestato a giugno e bandito dalle elezioni. A met\u00e0 luglio, Kolesnikova e Veronika Tsepkalo hanno sostenuto la campagna di Svetlana Tikhanovskaya, costretta a rifugiarsi in Lituania dopo le elezioni che confermavano per la sesta volta, con percentuali dell'80%, la vittoria di Lukashenko, da 26 anni padre-padrone della repubblica ex sovietica.\nIl 19 agosto 2020, Kolesnikova \u00e8 entrata a far parte del presidium di 7 membri del Consiglio di coordinamento di Tsikhanouskaya. Il 20 agosto, Alexander Konyuk, Procuratore generale della Bielorussia, ha avviato un procedimento penale contro i membri del Consiglio di coordinamento ai sensi dell'articolo 361 del codice penale bielorusso, per aver tentato di impadronirsi del potere statale e aver danneggiato la sicurezza nazionale.\nAll'inizio di settembre 2020 ha annunciato la formazione di un nuovo partito politico, Razam (in bielorusso \"Insieme\"), che operer\u00e0 indipendentemente dal Consiglio di coordinamento. Il 7 settembre 2020 Kolesnikova \u00e8 stata arrestata per strada a Minsk da uomini mascherati dei servizi antisommossa (OMON) e portata via su un furgoncino. Si \u00e8 subito parlato di rapimento, e la famiglia ha presentato una denuncia di persona scomparsa.\nL'8 settembre 2020, in base alla nuova strategia di Lukashenko di decapitare il movimento di opposizione costringendo all'esilio i suoi capi, Kolesnikova \u00e8 stata trasportata al valico di frontiera di Alexandrovka con l'Ucraina. Ci sono rapporti contrastanti su quanto accaduto al confine. Un portavoce del Comitato per il confine di stato ha affermato che Kolesnikova stava cercando di entrare illegalmente in Ucraina alle 4 del mattino con l'aiuto di due dei suoi associati, Anton Rodnenkov e Ivan Kravtsov. Altri resoconti affermano invece che sia stata nuovamente arrestata dopo aver strappato il suo passaporto mentre le autorit\u00e0 bielorusse cercavano di costringerla ad attraversare il confine. Poche ore pi\u00f9 tardi, il suo collega Maxim Znak, uno dei membri del Consiglio di coordinamento, viene arrestato da uomini mascherati. L'unica del Consiglio di coordinamento a rimanere libera \u00e8 la giornalista Svjatlana Aleksievi\u010d, premio Nobel per la letteratura, costretta comunque a denunciare un'intrusione in casa.\nLe reazioni all'arresto.\nLa Commissione europea ha condannato l'arresto del 7 settembre, definendolo inaccettabile. La Germania ha chiesto chiarezza sulla posizione di Kolesnikova e ha chiesto il rilascio di tutti i prigionieri politici in Bielorussia. La Lituania ha definito l'arresto di Kolesnikova una vergogna, paragonato a qualcosa che avrebbe fatto Stalin e ha chiesto il suo rilascio immediato. La Polonia ha denunciato il rapimento di Kolesnikova come spregevole e ha chiesto il rilascio immediato di tutti i prigionieri politici in Bielorussia. Il Regno Unito ha espresso seria preoccupazione per il benessere di Kolesnikova e ha affermato che il suo rilascio deve essere la massima priorit\u00e0. Gli Stati Uniti hanno espresso sconcerto di espellere la Kolesnikova dalla Bielorussia da parte delle autorit\u00e0.\nLa Russia di Vladimir Putin continua invece a dire che in Bielorussia \"non esistono prigionieri politici\". E ha riconfermato il sostegno a Lukashenko (il quale sostiene con Putin che \"se crolla la Bielorussia, la Russia sar\u00e0 la prossima\") preparando gruppi antisommossa da inviare a Minsk.\nL'11 settembre 2020, Amnesty International ha riconosciuto Kalesnikava come prigioniera di coscienza. Ha ricevuto un International Women of Courage Award nel 2021.\nIl 6 settembre 2021, Kalesnikava \u00e8 stata condannata a 11 anni in una colonia penale per la sua attivit\u00e0 politica."}
{"id": "8640321", "revid": "155634", "url": "https://it.wikipedia.org/wiki?curid=8640321", "title": "Fondazione Santa Lucia IRCCS", "text": "La Fondazione Santa Lucia IRCCS \u00e8 una struttura ospedaliera che sorge nel quadrante sud di Roma. \u00c8 interamente dedicata alla neuroriabilitazione ospedaliera di alta specialit\u00e0 e alla ricerca nelle neuroscienze.\nStoria.\nNata nel 1960 come centro per l\u2019assistenza ai veterani della seconda guerra mondiale, \u00e8 diventata nel tempo il pi\u00f9 grande ospedale monospecialistico italiano per la neuroriabilitazione ospedaliera di alta specialit\u00e0.\nDal 1992 \u00e8 riconosciuta dal Ministero della salute come IRCCS e, attualmente, opera nel settore delle neuroscienze con 60 laboratori e circa 300 ricercatori dedicati alla ricerca traslazionale e alla ricerca di base.\nDescrizione.\nL\u2019ospedale \u00e8 costituito da 6 Unit\u00e0 Operative Complesse, per un totale di 325 posti letto. Ciascuna UOC svolge attivit\u00e0 sia clinica sia di ricerca:\nL\u2019ospedale assiste ogni anno circa 2200 pazienti.\nFanno parte della struttura ospedaliera anche l'attivit\u00e0 specialistica ambulatoriale erogata nel poliambulatorio, il servizio di diagnostica per immagini, il laboratorio di analisi, il laboratorio di genomica molecolare e biochimica clinica, la Biobanca e la piscina di idrokinesiterapia.\nL\u2019ospedale \u00e8 dotato di strumenti ad alta innovazione tecnologica, come interfacce cervello computer brevettate, robotica avanzata per la neuroriabilitazione e il servizio specializzato di riabilitazione assistita con tecnologia (SARA-t) dedicato ad interfacce di comunicazione con l\u2019ambiente per pazienti con gravi disabilit\u00e0.\nPresso il Santa Lucia \u00e8 presente un reparto di neuroriabilitazione extra-ospedaliera e neuroriabilitazione pediatrica, quest\u2019ultimo assiste ogni anno circa 500 bambini.\nIn regime di day hospital vengono offerte anche altre prestazioni afferenti alla neuroriabilitazione, come la neuroriabilitazione urologica o foniatrica.\nRicerca.\nL\u2019attivit\u00e0 di ricerca si divide tra l\u2019ospedale, che ospita i laboratori di ricerca traslazionale, e il Centro Europeo di Ricerca sul Cervello (CERC) dedicato alla ricerca preclinica e di base.\nL\u2019attivit\u00e0 di ricerca della Fondazione Santa Lucia IRCCS si svolge in 60 laboratori divisi tra la struttura ospedaliera principale e il Centro Europeo di Ricerca sul Cervello, nato nel 2005 e situato in via del Fosso di Fiorano, 64. \nNel 2019 la Fondazione Santa Lucia ha prodotto 470 articoli scientifici per un fattore di impatto complessivo di oltre 2000 punti, confermandosi tra i primi 10 IRCCS italiani e tra gli istituti europei di riferimento nell'ambito delle neuroscienze.\nL\u2019IRCCS ha rapporti di collaborazione nel settore della ricerca con oltre 100 enti tra Universit\u00e0, Centri di ricerca e altre organizzazioni in Italia e all'estero, in particolare con l'Universit\u00e0 Sapienza , l'Universit\u00e0 di Roma Tor Vergata, l'Universit\u00e0 di Roma Tre e l'Universit\u00e0 Campus Bio-Medico di Roma. Partecipa alle reti dell'Istituto superiore di sanit\u00e0 IATRIS (Italian Advanced Translational Research Infrastructure) ed EATRIS (European Advanced Translational Research Infrastructure in Medicine), alla Rete per la diagnosi, il monitoraggio e la cura delle atassie pediatriche e alla Rete degli IRCCS specializzati nel settore delle neuroscienze, di cui coordina la Piattaforma di genomica.\nSono inoltre attive collaborazioni con le principali agenzie spaziali (NASA, ESA, ASI) dovute all'attivit\u00e0 di ricerca biomedica spaziale avviata presso l\u2019IRCCS.\nLinee di ricerca.\nLe linee di ricerca dell'IRCCS si dividono in:"}
{"id": "8640322", "revid": "726373", "url": "https://it.wikipedia.org/wiki?curid=8640322", "title": "Giornata mondiale per la prevenzione del suicidio", "text": "La giornata mondiale per la prevenzione del suicidio, (in inglese World Suicide Prevention Day, o \"WSPD\") \u00e8 fissata al 10 settembre di ogni anno ed \u00e8 un giorno riconosciuto a livello internazionale dal 2003 per sensibilizzare le persone riguardo alla prevenzione del suicidio, fenomeno che colpisce in particolar modo il genere maschile. Viene promossa dall'Organizzazione mondiale della sanit\u00e0 insieme alla Federazione mondiale per la salute mentale e all'Associazione Internazionale per la Prevenzione al Suicidio. Nel 2011 circa quaranta nazioni hanno tenuto eventi per promuovere la consapevolezza su questa tematica. Secondo il report dell'OMS sulla salute mentale pubblicato nel 2014, nessuno stato con il reddito basso aveva una strategia nazionale per la prevenzione al suicidio, mentre meno del 10% di stati con il reddito medio-basso e quasi un terzo di quelli con il reddito medio-alto e alto ne aveva una."}
{"id": "8640325", "revid": "661526", "url": "https://it.wikipedia.org/wiki?curid=8640325", "title": "World Suicide Prevention Day", "text": ""}
{"id": "8640327", "revid": "661526", "url": "https://it.wikipedia.org/wiki?curid=8640327", "title": "WSPD", "text": ""}
{"id": "8640330", "revid": "599013", "url": "https://it.wikipedia.org/wiki?curid=8640330", "title": "Borna Kapusta", "text": "Carriera.\nNazionale.\nCon la nazionale croata U-18 ottenne un bronzo al FIBA EuroBasket 2014 di categoria tenutosi a Konya.\nCon la nazionale croata U-19 ottenne un argento al FIBA World Championship 2015 di categoria tenutosi a Candia."}
{"id": "8640348", "revid": "1149807", "url": "https://it.wikipedia.org/wiki?curid=8640348", "title": "Super HxEros", "text": " \u00e8 un manga scritto e disegnato da Ry\u014dma Kitada, serializzato sulla rivista \"Jump Square\" di Sh\u016beisha dal 2 maggio 2017 al 4 febbraio 2021. Un adattamento anime, prodotto da Project No.9, \u00e8 stato trasmesso in Giappone tra luglio e settembre 2020.\nTrama.\nUna razza sconosciuta di alieni chiamata invade la Terra. Quest'ultimi hanno come obiettivo quello di saccheggiare tutta \"l'energia H\", ovvero la forza erotica di ogni persona, nel tentativo di estinguere l'umanit\u00e0. Per salvare la Terra dalla minaccia aliena, il liceale Retto Enj\u014d si unisce alla squadra degli \"HxEros\", collaborando con quattro bellissime ragazze del liceo, una delle quali \u00e8 la sua amica d'infanzia Kirara Hoshino. Tuttavia, si scopre che Kirara ha cambiato drasticamente il suo carattere, il che ha portato a un allontanamento tra i due amici d'infanzia.\nMedia.\nManga.\nLa serie \u00e8 scritta e disegnata da Ry\u014dma Kitada. La serializzazione \u00e8 avvenuta sulla rivista \"Jump Square\" di Sh\u016beisha dal 2 maggio 2017 al 4 febbraio 2021. I capitoli sono stati raccolti in dodici volumi \"tank\u014dbon\" dall'etichetta Jump Comics dal 4 settembre 2017 al 4 marzo 2021. In Italia la serie \u00e8 pubblicata da J-Pop dal 26 agosto 2020 dopo essere stata annunciata il 12 giugno alla diretta streaming di Romics Official, mentre in America del Nord i diritti sono stati acquistati da Seven Seas Entertainment.\nAnime.\nAnnunciato il 25 ottobre 2019 da Sh\u016beisha, un adattamento anime di dodici episodi, prodotto da Project No.9 e diretto da Masato Jinbo, \u00e8 stato trasmesso in Giappone tra il 3 luglio e il 25 settembre 2020. La composizione della serie \u00e8 stata affidata sempre a Jinbo, mentre la colonna sonora \u00e8 stata composta da Gin. Le sigle di apertura e chiusura sono rispettivamente \"Wake Up H\u00d7ERO!\", interpretata dalla band Burnout Syndromes insieme al doppiatore Yoshitsugu Matsuoka, e \"Lost Emotion\" di Ai Kakuma. In America del Nord la serie \u00e8 stata trasmessa in streaming in simulcast da Funimation. Due OAV sono stati pubblicati in allegato alle edizioni limitate dei volumi undici e dodici del manga, i quali sono usciti rispettivamente il 4 novembre 2020 e il 4 marzo 2021.\nAccoglienza.\nAd ottobre 2019, il manga ha venduto copie in Giappone. Nicholas Dupree di Anime News Network ha definito l'anime una \"serie di ragazze super potenti del bene contro il male\", mentre la collega Monique Thomas lo ha definito una \"serie parodia dei \"super sentai\" in versione eccitata\". Dupree ha anche elogiato la serie per essere stata pi\u00f9 profonda di quanto si aspettasse, ma Thomas ha criticato \"Super HxEros\" per il suo \"fanservice positivo per il sesso\" che ricadeva nella piattezza. Entrambi i recensori hanno sottolineato che il personaggio di Maihime ha una \"fidanzata lesbica che sembra un principe\", sottolineando che non \u00e8 l'unica relazione omosessuale della serie, poich\u00e9 anche una delle amiche di Kirara, che non fa parte degli Super HxEros, sta \"uscendo con una ragazza pi\u00f9 grande\".\nGrant Jones di Anime News Network recens\u00ec il primo volume del manga affermando che difficilmente lo avrebbe consigliato ma non si sentiva nemmeno di provare molta inimicizia nei suoi confronti. Jones afferm\u00f2 che vantava di bei disegni dove spiccavano maggiormente i seni delle ragazze protagoniste, ma a livello di trama non sapeva fino a che punto poteva soddisfare un potenziale lettore."}
{"id": "8640354", "revid": "619191", "url": "https://it.wikipedia.org/wiki?curid=8640354", "title": "Doky\u016b hentai HxEros", "text": ""}
{"id": "8640360", "revid": "4252", "url": "https://it.wikipedia.org/wiki?curid=8640360", "title": "Kolufo", "text": ""}
{"id": "8640363", "revid": "380654", "url": "https://it.wikipedia.org/wiki?curid=8640363", "title": "Heath Miller", "text": ""}
{"id": "8640371", "revid": "363629", "url": "https://it.wikipedia.org/wiki?curid=8640371", "title": "Medaglia commemorativa della Battaglia della Somme", "text": "La Medaglia commemorativa della Battaglia della Somme (In francese: M\u00e9daille comm\u00e9morative de la Bataille de la Somme), coniata dalla zecca di Parigi, \u00e8 una decorazione associativa francese destinata a distinguere soldati o alleati francesi che hanno preso parte alle Battaglie della Somme durante le due guerre mondiali: 1914-18 e 1940. Venne creata il 1\u00ba luglio 1956 per riunire i veterani, dall'associazione \"Quelli della Somme\".\nCaratteristiche.\nDistintivo.\nIn bronzo con un modulo di 27 mm, questa medaglia ha sul dritto la Marianna sdraiata, sotto i suoi due personaggi che si proteggono con due scudi incisi con il gallo francese, puntando le loro lance, sotto di loro lui \u00e8 incisa la scritta Battaglie della Somme luglio-novembre MCM XVI. Sul verso \u00e8 inciso Combattants de la Somme (Combattenti della Somme) 1914-1918-1940.\nNastro.\nIl nastro \u00e8 giallo con una striscia centrale blu scura di 10 mm."}
{"id": "8640377", "revid": "1314312", "url": "https://it.wikipedia.org/wiki?curid=8640377", "title": "Nokia 2.3", "text": "Il Nokia 2.3 \u00e8 uno smartphone del 2019 a marchio Nokia sviluppato da HMD Global, successore del Nokia 2.2.\nCaratteristiche tecniche.\nHardware.\nIl Nokia 2.3 \u00e8 uno smartphone con form factor di tipo \"slate\", le cui dimensioni sono di 157.7 x 75.4 x 8.7 millimetri e pesa 183 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 b/g/n con supporto hotspot, di Bluetooth 5.0 con A2DP ed LE, di GPS con A-GPS, BDS e GLONASS e di radio FM. Ha una porta microUSB 2.0 OTG ed un ingresso per jack audio da 3.5\u00a0mm.\nIl Nokia 2.3 \u00e8 dotato di schermo touchscreen capacitivo da 6,2 pollici di diagonale, di tipo IPS LCD con aspect ratio 19:9 e risoluzione HD+ 720 x 1520 pixel (densit\u00e0 di 271 pixel per pollice). Il \"frame\" laterale e il retro sono in plastica.\nLa batteria ai polimeri di litio da 4000 mAh non \u00e8 removibile dall'utente.\nIl chipset \u00e8 un MediaTek MT6761 Helio A22. La memoria interna di tipo eMMC 5.1 \u00e8 di 32 GB, espandibile con microSD, mentre la RAM \u00e8 di 2 GB.\nLa fotocamera posteriore ha due sensori, uno da 13 megapixel con apertura f/2.2 e uno da 2 MP di profondit\u00e0 (per usare effetti come il Bokeh), \u00e8 dotata di autofocus, HDR e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore \u00e8 da 5 megapixel.\nSoftware.\nIl sistema operativo \u00e8 Android, in versione Android 9 Pie, con Android One, aggiornabile ad Android 10.\nCommercializzazione.\nIl dispositivo \u00e8 stato rilasciato a dicembre 2019, ed \u00e8 disponibile sia in versione \"mono\" che dual SIM.\n\"Android Police\" ha criticato la presenza della porta microUSB, anzich\u00e9 USB-C, sul Nokia 2.3, mentre ha elogiato la fotocamera aggiuntiva sul retro.\n\"Trusted Reviews\" sostiene che la parte pi\u00f9 interessante del 2.3 sia la durata della batteria di due giorni, oltre all'appartenenza adAndroid One.\n\"Nokioteca\" ha apprezzato il cambiamento del design rispetto al 2.2 e le dimensioni del dispositivo, criticando il posizionamento del tasto (disattivabile) per attivare l'Assistente Google."}
{"id": "8640380", "revid": "729019", "url": "https://it.wikipedia.org/wiki?curid=8640380", "title": "Strada provinciale 34 Gesso", "text": "La strada provinciale 34 Gesso \u00e8 una strada provinciale italiana della citt\u00e0 metropolitana di Bologna.\nPercorso.\nDa Fontanelice, dove ha luogo l'incrocio con l'ex SS 610 Selice o Montanara Imolese, la provinciale attraversa il Santerno e sale fino a Gesso (comune di Casalfiumanese), mantenendo una prevalente direzione nord-ovest. L\u00ec muta direzione virando a sud-ovest: scende per poi risalire a Sassoleone (440 m s.l.m.), dove si innesta sulla SP 21 Val Sillaro."}
{"id": "8640381", "revid": "599013", "url": "https://it.wikipedia.org/wiki?curid=8640381", "title": "Francis Drolet", "text": ""}
{"id": "8640390", "revid": "92723", "url": "https://it.wikipedia.org/wiki?curid=8640390", "title": "Peter Anich", "text": " Conosciuto soprattutto per l'Atlas Tyrolensis del 1774, uno dei pi\u00f9 importanti risultati cartografici internazionali del XVIII secolo. A causa delle sue origini contadine venne soprannominato \"Bauernkartograf\" (cartografo contadino). Fu anche stimato come astronomo e costruttore di meridiane e globi.\nBiografia.\nPeter Anich nasce da Ingenuin e Gertrud Anich, unico figlio maschio fra quattro, nel paese di Oberperfuss nel Tirolo. Fin da piccolo dovette occuparsi della fattoria paterna, precludendosi agli studi. Apprese a scrivere, leggere e far di conto dal parroco del paese; dal padre apprese invece il mestiere di tornitore che gli sar\u00e0 utile in futuro nella costruzione di strumenti di misura. \nDurante le lunghe notti al pascolo, Anich osservava il cielo con curiosit\u00e0 tanto che su di un pero install\u00f2 un punto di osservazione. Senza alcuna conoscenza nel campo not\u00f2 l'immobilit\u00e0 della stella polare intuendo da solo il movimento della sfera celeste. Da qui nacque la sua forte attrazione per l'astronomia. Il desiderio di Peter di approfondire l'astronomia andando a studiare presso i gesuiti ad Innsbruck fu arrestato dalla morte del padre nel 1742. Peter, allora ventenne, rilev\u00f2 la fattoria di famiglia e il mestiere di tornitore.\nNon abbandon\u00f2 i suoi interessi, e sempre da autodidatta, gi\u00e0 nel 1745 costru\u00ec la sua prima meridiana verticale su un muro di una casa a Oberperfuss. Tale meridiana risulta essere una costruzione piuttosto complessa, segna infatti non solo le ore, bens\u00ec anche i mesi, quasi impossibile da ottenere senza delle conoscenze di trigonometria. Nel 1751, in un viaggio a Innsbruck, Anich fece la conoscenza del gesuita e matematico Ignaz Weinhart, dal quale apprese nozioni di astronomia e matematica. Dopo una breve verifica, padre Weinhart si convinse del talento di Anich e decise di offrirgli lezioni private. Negli anni che seguirono, senza abbandonare il suo lavoro a Oberperfuss, Anich si recava a Innsbruck ogni domenica e nei giorni festivi per prendere lezioni da Weinhart. In cambio delle lezioni private, fabbricava per lui mappamondi e strumenti scientifici.\nAttorno al 1756 Anich inizi\u00f2 ad occuparsi di cartografia. Nel 1759 al cartografo Joseph Freiherr von Spergs venne affidato l'incarico di disegnare una grande carta dell'intera Contea del Tirolo, lavoro al quale dovette rinunciare nel 1760 una volta richiamato a Vienna. Weinhart fece il nome di Anich alla commissione incaricata di portare avanti il progetto e a lui venne definitivamente affidato il suo completamento. Questa divenne la sua opera pi\u00f9 riuscita, l'Atlas Tyrolensis. Negli anni successivi Anich si dedic\u00f2 a misurare e mappare il Tirolo. Non si risparmi\u00f2, scal\u00f2 vette, attravers\u00f2 paludi, viaggi\u00f2 sia d'estate che d'inverno. Le privazioni e gli sforzi lo portarono a perdere quasi completamente l'udito e la sua gi\u00e0 debole costituzione cedette durante una misurazione nelle paludi dell'Adige, ammalandosi di \"febbre biliare\", dalla quale non si riprese pi\u00f9. Gli fu pertanto affiancato dal 1765 l'allievo Blasius Hueber, che in seguito complet\u00f2 l'Atlas Tyrolensis. \nNell'anno seguente, tornato a casa e impoverito a causa della sua incapacit\u00e0 lavorativa, gli venne conferita la medaglia al valore d'oro dall'imperatrice Maria Teresa d'Austria. Venne inviato inoltre un ritrattista con il compito di immortalarlo e gli venne assegnata una pensione di 200 fiorini all'anno della quale non pot\u00e9 usufruire. La morte sopraggiunse infatti il 1\u00ba settembre 1766 a soli 43 anni. La sua unica erede fu sua sorella Lucia.\nMonumenti.\nA Peter Anich sono intitolate diverse vie in Austria, come ad esempio l'Anichstra\u00dfe a Innsbruck, l'Anichgasse a Graz o l'Anichweg nel quartiere Floridsdorf di Vienna. Inoltre portano il suo nome un rifugio alpino, la \"Peter-Anich-H\u00fctte,\" situato sulle pendici del Rietzer Grie\u00dfkogel nelle Alpi dello Stubai e la \"Anichspitze\", vicino al Grosser Ramolkogel nelle Alpi Venoste. In Italia, \u00e8 a lui dedicato il Rione Peter Anich a Brunico, l'Istituto tecnico per geometri \"Peter Anich\" in Via Fago 8 a Bolzano e l'osservatorio solare \"Peter Anich\" nel comune di Cornedo all'Isarco.\nOberperfuss, in memoria del suo figlio pi\u00f9 illustre ha assunto nel proprio stemma comunale un planisfero in suo onore. Inoltre qui \u00e8 stato installato un percorso tematico, il \"Peter-Anich-Weg\" e il museo \"Anich-Hueber-Museum\" che conserva ed espone documenti, carte, strumenti geodetici, planisferi creati o appartenuti al cartografo. \nUn busto in marmo di Anich, opera dello scultore Antonio Spagnoli, decora assieme a quelli di altri letterati, artisti e scienziati, la facciata del Tiroler Landesmuseum Ferdinandeum.\nOpere.\nL'opera pi\u00f9 importante di Peter Anich \u00e8 senza dubbio l'Atlas Tyrolensis, prova delle sue abilit\u00e0 geodetiche. A causa della grande scala adottata (1:104.000), della sua precisione e della dimensione dell'area visualizzata, questa carta risulta essere uno dei pi\u00f9 importanti risultati cartografici internazionali del XVIII secolo ed era nota \"all'epoca come la carta austriaca pi\u00f9 significativa e pi\u00f9 conosciuta a livello internazionale\". A maggior riprova della sua abilit\u00e0 resta il fatto che buon parte del lavoro fu realizzato con l'uso di strumenti da lui stesso costruiti. Essa rappresenta tutt'oggi un importante documento storico, soprattutto per la ricerca toponomastica e la glaciologia. Ci\u00f2 \u00e8 dovuto anche alla meticolosit\u00e0 di Anich nel rappresentare anche le aree secondarie con identica precisione e quantit\u00e0 di informazioni, come l'estensione dei ghiacciai, l'idrografia e gli alpeggi.\nAnich fu anche un apprezzato gnomonico. Almeno dieci grandi meridiane nei dintorni di Innsbruck sono riconducibili al suo operato.\nInfine, fra i frutti del suo lavoro, spiccano alcuni globi e sfere armillari. In particolare due di questi di circa un metro di diametro sono visibili oggi al Tiroler Landesmuseum Ferdinandeum di Innsbruck."}
{"id": "8640398", "revid": "889336", "url": "https://it.wikipedia.org/wiki?curid=8640398", "title": "Ros\u00e9 (cantante)", "text": "Nata in Nuova Zelanda e cresciuta in Australia da genitori sudcoreani, Ros\u00e9 \u00e8 dal 2012 (in seguito ad una audizione) sotto contratto con la compagnia di intrattenimento sudcoreana YG Entertainment. Ha intrapreso un periodo di tirocinio nell'agenzia per quattro anni, prima del suo esordio come cantante principale e ballerina del girl group Blackpink nell'agosto 2016. Il suo debutto da solista \u00e8 avvenuto nel 2021, con la pubblicazione a marzo del suo singolo \"R\".\nDetiene due \"Guinness dei primati\": il primo per essere la prima artista a raggiungere la prima posizione nella \"Billboard\" Global 200 sia come solista che come parte di un gruppo, e il secondo per avere il video musicale di un solista K-pop pi\u00f9 visto su YouTube nelle prime 24 ore.\nBiografia.\nRos\u00e9 \u00e8 nata l'11 febbraio 1997 ad Auckland, da genitori sudcoreani, Mason e Clare Park. Ha una sorella maggiore di nome Alice. Nel 2004, all'et\u00e0 di sette anni, Ros\u00e9 e la sua famiglia si sono trasferiti a Melbourne, in Australia. Ros\u00e9 inizialmente ha frequentato la Kew East Primary School diplomandosi nel 2009. Ha successivamente frequentato il Canterbury Girls' Secondary College di Melbourne per la sua scuola secondaria. Ha iniziato a cantare e ha imparato a suonare la chitarra e il pianoforte sin da bambina e si \u00e8 esibita nei cori di alcune chiese.\nNel 2012, ormai sedicenne, Ros\u00e9 ha partecipato a un'audizione in Australia per l'etichetta discografica sudcoreana YG Entertainment su suggerimento di suo padre ed \u00e8 stata classificata prima tra 700 partecipanti. Da l\u00ec a due mesi, Ros\u00e9 lasci\u00f2 la scuola, firm\u00f2 con l'etichetta e si trasfer\u00ec a Seul. Ros\u00e9 inizialmente pensava che l'idea di suo padre fosse uno scherzo a causa della distanza tra le due nazioni e la difficolt\u00e0 di diventare una cantante all'estero, affermando:\nLo stesso anno, \u00e8 apparsa nella canzone del compagno di etichetta G-Dragon \"Without You\". Il suo nome non \u00e8 stato pubblicizzato al momento della pubblicazione ed \u00e8 stato rivelato in seguito all'annuncio come membro delle Blackpink. La canzone ha raggiunto la decima posizione della Gaon Chart.\n2016-2020: debutto con le Blackpink.\nRos\u00e9 si \u00e8 formata musicalmente sotto la YG Entertainment per quattro anni prima del suo debutto come membro delle Blackpink nel 2016. Il gruppo ha debuttato nell'agosto 2016 con il singolo \"Square One\", trainato dai brani \"Boombayah\" e \"Whistle\".\nRos\u00e9 \u00e8 anche apparsa in una variet\u00e0 di programmi trasmessi come spettacoli musicali come \"Bongmyeon ga-wang\" e \"Fantastic Duo\". La sua performance vocale in \"Bongmyeon ga-wang\" \u00e8 stata accolta con una calorosa accoglienza dal pubblico. In seguito Ros\u00e9 \u00e8 apparsa come interprete nella seconda stagione di \"Fantastic Duo\". Lo staff della produzione dello spettacolo ha dichiarato che la sua apparizione aveva lo scopo di \"rivelare l'appeal vocale di Ros\u00e9\", che \u00e8 totalmente diverso da quello delle Blackpink.\n2021: debutto da solista con \"-R-\".\nIl 2 giugno 2020, la YG Entertainment ha annunciato che Ros\u00e9 avrebbe debuttato da solista dopo l'uscita del secondo album in studio delle Blackpink, \"The Album\". Il 30 dicembre 2020, in un'intervista con il media sudcoreano \"Osen\", la sua etichetta ha rivelato che le riprese del suo video musicale di debutto sarebbero iniziate a met\u00e0 gennaio 2021. Il 26 gennaio 2021, la compagnia ha diffuso un teaser promozionale del debutto di Ros\u00e9 e ha annunciato che il materiale del suo progetto da solista sarebbe stato rivelato tramite il concerto online delle Blackpink, \"The Show\" svoltosi il 31 gennaio 2021. Poco dopo la performance, l'assolo di Ros\u00e9, intitolato \"Gone\", ha ottenuto un feedback positivo dal sito web di notizie coreano Naver.\nIl 3 marzo 2021, la YG Entertainment ha annunciato ufficialmente il singolo di debutto di Ros\u00e9, \"R\" uscito ufficialmente il 12 marzo 2021 trainato dal brano \"On the Ground\" e contenente il sopracitato \"Gone\". Al momento dell'uscita, con 41,6 milioni di visualizzazioni in 24 ore, il brano \"On the Ground\" attualmente detiene il titolo di video musicale sudcoreano pi\u00f9 visto di un solista in 24 ore dopo aver battuto il record di quasi 8 anni dell'ex compagno di etichetta Psy. Il brano ha raggiunto la posizione 70\u00aa posizione della \"Billboard\" Hot 100 diventando il brano di una solista coreana classificatosi pi\u00f9 in alto negli Stati Uniti. Inoltre, la canzone ha debuttato nella 1\u00aa posizione sia nella Global 200 che nella Global Excl. U.S., redatte da \"Billboard\", ed \u00e8 la prima canzone di un solista coreano a fare ci\u00f2 nella storia delle classifiche. \"R\" ha anche stabilito il record per le vendite pi\u00f9 alte della prima settimana di una solista coreana con oltre copie vendute. Il 24 marzo, Ros\u00e9 ha ricevuto a \"Show Champion\" la sua primissima vittoria in uno show musicale come solista, con \"On the Ground\". Di vittorie ne ricever\u00e0 altre cinque. Il 5 aprile \u00e8 stato pubblicato il video musicale della canzone \"Gone\".\nStile e influenze musicali.\nLa voce di Ros\u00e9 ha ricevuto riconoscimenti nell'industria K-pop per il suo timbro vocale distinto dopo il suo debutto con le Blackpink. Dopo la performance di Ros\u00e9 in un episodio di \"Fantastic Duo 2\", la cantante sudcoreana Gummy, che Ros\u00e9 ha citato come modello musicale, ha affermato che \u00abla voce di [Ros\u00e9] \u00e8 cos\u00ec unica, \u00e8 il [tipo di] voce che i giovani amano\u00bb.\nAttraverso un'intervista radiofonica, Ros\u00e9 ha citato Taeyang dei Big Bang come suo modello per la sua carriera musicale. Come musicista, Ros\u00e9 considera anche la cantante statunitense Tori Kelly un'ispirazione per il suo stile musicale.\nAltre attivit\u00e0.\nImmagine pubblica.\nNel 2018, Ros\u00e9 \u00e8 stata selezionata come modella di sponsorizzazione per il marchio di cosmetici sudcoreano \"Kiss Me,\" assieme alla compagna di gruppo Jisoo. Nell'ottobre 2019 \u00e8 stata rivelata come modella promozionale per il MMORPG \"Perfect World Mobile\" della Perfect World Entertainment.\nModa.\nNel 2020, Ros\u00e9 \u00e8 stata nominata ambasciatrice globale del marchio Yves Saint Laurent da Anthony Vaccarello, diventando la sua prima ambasciatrice globale in 59 anni. Nel 2021, Ros\u00e9 \u00e8 diventata la musa del marchio di cosmetici di lusso Yves Saint Laurent Beaut\u00e9.\nIl 21 aprile 2021, Ros\u00e9 \u00e8 stata ufficialmente annunciata come nuova ambasciatrice globale di Tiffany &amp; Co.. In risposta, Ros\u00e9 ha dichiarato: \"Ho sempre amato indossare gioielli Tiffany. Far parte di un marchio iconico che ha fatto parte della mia vita per molto tempo lo rende molto pi\u00f9 speciale per me. Sono molto onorata ed entusiasta di fai parte della campagna HardWear e non vedo l'ora che tutti lo vedano\".\nImpatto ed influenza.\nDa aprile 2021, Ros\u00e9 \u00e8 tra i dieci sudcoreani pi\u00f9 seguiti su Instagram, con oltre 37 milioni di follower. Dal 2018, \u00e8 apparsa nella lista di reputazione delle celebrit\u00e0 femminili della Korean Business Research Institute, una classifica che posiziona le celebrit\u00e0 coreane con pi\u00f9 ricerche online e ingaggi, raggiungendo la top ten. \u00c8 stato riferito che Yves Saint Laurent ha aperto il suo primo flagship store in Corea del Sud dopo gli effetti che Ros\u00e9 ha avuto come ambasciatore globale del marchio. La sua influenza sulla vetrina della collezione Women's Summer 21 del marchio ha fatto guadagnare al marchio 27,3 milioni di visualizzazioni su YouTube, 11 milioni di visualizzazioni su Instagram e Facebook e 30,6 milioni di visualizzazioni su Weibo in un giorno. Il video della collezione Primavera/Estate 2021 di Saint Laurent ha raggiunto 100 milioni di visualizzazioni dopo che Ros\u00e9 \u00e8 apparsa nel video. Nel settembre 2021, \u00e8 diventata la prima cantante femminile K-pop a partecipare al Met Gala, insieme alla rapper CL."}
{"id": "8640409", "revid": "599013", "url": "https://it.wikipedia.org/wiki?curid=8640409", "title": "Paulinho (calciatore 1997)", "text": ""}
{"id": "8640410", "revid": "729019", "url": "https://it.wikipedia.org/wiki?curid=8640410", "title": "Strada provinciale 33 Casolana", "text": "La strada provinciale 33 Casolana, cos\u00ec chiamata perch\u00e9 porta a Casola Valsenio, \u00e8 una strada provinciale italiana compresa nel comune di Fontanelice della citt\u00e0 metropolitana di Bologna.\nPercorso.\nNasce a Fontanelice all'incrocio con l'ex SS 610 Selice o Montanara Imolese e si dirige a sud-est risalendo il versante destro della valle del Santerno. Passa in localit\u00e0 Santa Margherita e continua fino al Passo del Prugno (519 m s.l.m.), al confine con la provincia di Ravenna. Oltre questo punto la strada diviene SP 70 \"Prugno\"."}
{"id": "8640419", "revid": "1310927", "url": "https://it.wikipedia.org/wiki?curid=8640419", "title": "Panagiotis Zachariou", "text": ""}
{"id": "8640423", "revid": "22475", "url": "https://it.wikipedia.org/wiki?curid=8640423", "title": "Chiesa di San Francesco (Tavagnacco)", "text": "La chiesa di san Francesco \u00e8 l'antica parrocchiale di Branco, frazione di Tavagnacco, in provincia ed arcidiocesi di Udine. \nStoria.\nFrancesco Ettoreo di Udine, proprietario terriero in Branco, fece costruire nel 1689 un oratorio dedicato a San Francesco. La struttura originaria dell'edificio consisteva in due corpi di fabbrica di diversa altezza con coro e sacrestia. Agli inizi del XIX secolo, estintisi gli Ettorei, l'oratorio pass\u00f2 in eredit\u00e0 ai Fontanini che, a quanto pare, lasciarono andare in rovina la chiesa. Nel 1831 divenne di propriet\u00e0 della comunit\u00e0 di Branco, che ne inizi\u00f2 i lavori di ristrutturazione. L'aspetto attuale dell'edificio risale agli anni Sessanta, quando l'aumento della popolazione rese necessario l'ultimo ampliamento."}
{"id": "8640427", "revid": "1391549", "url": "https://it.wikipedia.org/wiki?curid=8640427", "title": "Jacquees", "text": " Affiliato alla Cash Records come autore dal 2015, nel 2016 ha ottenuto la sua prima hit come interprete con il brano \"B.E.D\". Nella sua carriera ha pubblicato 2 album, 5 EP e svariati mixtape, collaborando inoltre con star del calibro di Chris Brown, Birdman, Trey Songz, T.I., Jermaine Dupri, Young Thug ed altri.\nCarriera.\nFin dal primo decennio del ventunesimo secolo, Jacquees si \u00e8 fatto notare grazie a svariate performance televisive, riuscendo ad entrare a far parte di un'etichetta minore chiamata Block Entertainment nel 2007. Focalizzata principalmente sul rap e non sulla musica R&amp;B, l'etichetta non ha dato modo all'artista di pubblicare musica inedita fino al 2011, anno in cui gli ha permesso di pubblicare il suo singolo di debutto \"Krazy\" in collaborazione con il noto rapper T.I. Tale pubblicazione rimane tuttavia l'unica edita via Block: sempre nel 2011 l'artista pubblica l'EP \"I Am Jacquees\" ed il mixtape \"Round Of Applause\", autoproducendosi. Seguono i mixtape \"Fan Affiliated\" (2012), \"Quemix\" (2014) e \"Quemix 2\" (2015), nonch\u00e9 l'EP \"19\" (2014): tutte queste pubblicazioni sono prodotte in maniera autonoma.\nNel 2015 Jacquees firma un contratto discografico con la Cash Money come autore, tuttavia inizia quasi subito a pubblicare musica anche in qualit\u00e0 di interprete tramite questa etichetta: nel 2016 vengono infatti rilasciati il mixtape \"Mood\" e il joint EP con Birdman \"Lost At Sea\". Uno dei singoli estratti da Mood, B.E.D, riesce a portare Jacquees per la prima volta nella Billboard Hot 100 e vende 2 milioni di copie in USA, ottenendo 2 dischi di platino. Nel 2017 pubblica il singolo \"At The Club\" con Dej Loaf, col quale ottiene un altro disco di platino in USA, ed il mixtape \"Fuck a Friend Zone\" con lo stesso Dej Loaf. Nel 2018 pubblica il suo album di debutto \"4275:\" uno dei singoli estratti dall'album, You, ottiene 2 dischi di platino in USA. Pochi mesi dopo esce un mixtape collaborativo con Birdman, \"Lost At Sea 2.\" L'album viene certificato oro in USA per aver venduto mezzo milione di copie equivalenti.\nDopo aver pubblicato anche l'EP This Time I'm Serious nel 2018, nel 2019 Jacquees pubblica il suo secondo album King Of R&amp;B e l'EP natalizio \"Christmas In Decatur:\" entrambi vengono distribuiti anche da Republic Records. L'album non replica i risultati del precedente disco, vendendo soltanto 17.000 copie equivalenti nella sua prima settimana. Nel 2020 pubblica il mixtape Exit 68, che include collaborazioni con Trey Songz ed altri artisti di rilievo Sempre nel 2020 pubblica il singolo \"Put in Work\" in collaborazione con Chris Brown, artista con cui aveva gi\u00e0 collaborato nell'EP \"19\".\nNel marzo 2021 collabora con la rapper Mulatto nel singolo \"Freaky as Me\". Nel giugno successivo pubblica il singolo \"Bed Friend\" con Queen Naija.\nControversie.\nNel 2018, nonostante i pochi anni di carriera alle spalle ed i relativamente pochi successi ottenuti, Jacquees si autoplocama \"re dell'R&amp;B\", un titolo precedentemente assegnato dalla stampa ad artisti come Usher, R. Kelly, Keith Sweat e Chris Brown. Questo scatena una pesante reazione sia da parte delle persone comuni su Twitter che da parte di svariati colleghi, al punto da spingere l'artista stesso a ritrattare parzialmente quanto affermato. Sempre nel 2018 Jacquees ha realizzato un remix del brano \"Trip\" di Ella Mai, senza averne tuttavia l'autorizzazione: per tale ragione la casa discografica della Mai ha fatto rimuovere il remix dalle piattaforme ufficiali."}
{"id": "8640428", "revid": "121136202", "url": "https://it.wikipedia.org/wiki?curid=8640428", "title": "Elio Testoni", "text": "Biografia.\nDal 1980 \u00e8 stato redattore della rivista \"Gulliver\" e ha collaborato con \"Problemi dell'Informazione\", con \"Democrazia e diritto\" e con \"Rinascita\", scrivendo numerosi articoli e saggi in materia televisiva, di mass media, di editoria e di teatro, anche a livello comparato. Successivamente ha scritto saggi sul teatro di Luchino Visconti, di Luigi Squarzina, di Giorgio Strehler, di Bertolt Brecht e di Luigi Pirandello e sulla costituzione dei teatri nazionali per la rivista \"Ariel\".\nAltri saggi, pubblicati in atti di convegni, riguardano il teatro di Eduardo De Filippo e ancora di Giorgio Strehler. Ha organizzato per conto del Senato due convegni: nel 2004 sulla drammaturgia civile e sull'impegno sociale di Eduardo De Filippo, nel 2008 sul teatro di Giorgio Strehler, curandone, per entrambi i convegni, la pubblicazione degli atti. Ha anche curato, insieme a Caterina d'Amico, una mostra su \u201cLuchino Visconti e il suo tempo\u201d nel 2006 e una mostra sulla drammaturgia civile e politica di Luigi Squarzina nel 2015.\nHa curato il volume \"Luigi Squarzina, la storia e il teatro\" (2012) ed \u00e8 stato autore di un altro volume: \"Dialoghi con Luigi Squarzina\" nel 2015. \u00c8 in avanzata fase di elaborazione un volume su Ugo Gregoretti.\n\u00c8 responsabile scientifico dell'Archivio Squarzina conservato presso la Fondazione Istituto Gramsci, di cui \u00e8 membro del Consiglio scientifico. Ha collaborato con l'Universit\u00e0 di Firenze al Progetto dell'Archivio multimediale dell'attore italiano. \u00c8 membro del Consiglio di amministrazione dell'Istituto di studi pirandelliani e della rivista \"Ariel\".\n\u00c8 stato autore del volume \"Il sistema radiotelevisivo in Francia e Gran Bretagna. Assetto istituzionale e modello organizzativo\" nel 1987 e di \"Giochi di teatro. Commedie\" nel 1998.\n\u00c8 autore e regista di dieci commedie rappresentate al Teatro delle Muse e al Teatro Flaiano di Roma, nonch\u00e9 autore di due commedie messe in scena al Teatro Flaiano.\nSAGGI\nANNI 1980 \u2013 2020\n1) E. Testoni, \"Rai-Tv: da \u201cfedele servitore\u201d a servizio pubblico\", in L\u2019astrolabio, n. 12, 8-6-1980, pp. 29-31\n2) E. Testoni, \"Le interferenze private\", in Rinascita, n. 35, 5 settembre 1980, p. 14\n3) E. Testoni, \"Il sistema radiotelevisivo in Francia\", in Democrazia e diritto, n. 5, 1982, pp. 87-101\n4) E. Testoni, \"Ognuno ha i suoi problemi. Analisi della legislazione francese e inglese,\" in Gulliver, Anno II, n. 4-5, aprile-maggio 1983, pp. 13-16\n5) E. Testoni, \"In Francia controllo di stato nelle tv private\", in Paese Sera, 29 maggio 1983\n6) E. Testoni, \"Ancora senza legge. Elezioni europee in tv,\" in Gulliver, Anno III, n. 5, maggio 1984, pp. 3-4\n7) E. Testoni, \"La stampa di fronte ai moti de \u201cLa boje!\u201d ed al processo di Venezia,\" in Annali Cervi, VI/1984, pp. 311-337\n8) E. Testoni, \"Siamo ancora all'inizio. Analisi delle proposte di legge sull'emittenza radiotelevisiva di Pci, Pri e Pli,\" in Gulliver, Anno III, n. 6, giugno 1984, pp. 5-11\n9) E. Testoni, \"Due decreti: dalla negligenza all'urgenza\". \"I decreti Craxi pro Berlusconi\", in Gulliver, Anno IV, n. 1, gennaio 1985, pp. 5-8\n10) E. Testoni, \"L'oligopolio illegittimo. Le sentenze della Corte Costituzionale e l'inarrestabile ascesa del signor Berlusconi\", in Gulliver, Anno IV, n. 4, aprile 1985, pp. 6-8\n11) E. Testoni, \"La lunga marcia di Mitterand: dal servizio pubblico all'ignoto. La legge del 1982, quella del 1984 e il rapporto Bredin\", in Gulliver, Anno IV, n. 7-8, luglio-agosto 1985, pp. 4-10\n12) E. Testoni, \"Cronistoria di una Commissione che avrebbe potuto decidere tutto e che si trov\u00f2 a non decidere mai,\" in Gulliver, Anno IV, n. 10, ottobre 1985, pp. 3-6\n13) E. Testoni, \"Intricate trame alla francese per la privatizzazione forzata. Il rapporto Bredin, gli accordi con Berlusconi e l'intervento di Chirac\", in Gulliver, Anno V, n. 5, maggio 1986, pp. 3-6\n14) E. Testoni, \"Le proposte dei privati scavalcano tutto e tutti: immaturi o peggio?,\" in Gulliver, Anno V, n. 7-8, luglio-agosto 1986, pp. 4-9\n15) E. Testoni, \"Berlusconi tra Mitterand, Chirac ed i funzionari\", in Gulliver, Anno V, n. 9, settembre 1986, pp. 7-10\n16) E. Testoni, \"Gran Bretagna e Francia efficienti s\u00ec, ma nel tagliare la mano pubblica. Sulla politica della Thatcher e di Chirac\", in Gulliver, Anno V, n. 11, novembre 1986, pp. 5-10\n17) E. Testoni, \"Il modello radiotelevisivo britannico proposto dalla Commissione Peacock\", in Problemi dell'informazione, Anno XI, n. 4, ottobre-dicembre 1986, pp. 633-644\n18) E. Testoni, \"Si rinnova la legge editoria: i punti del provvedimento\", in Gulliver, Anno VI, n. 2, gennaio 1987, pp. 31-35\n19) E. Testoni, \"Il satellite all\u2019inglese\", in Rinascita, n. 6, 14 febbraio 1987, pp. 36-38\n20) E. Testoni, \"Da sette anni una storia di impegni sull'audiovisivo. Le posizioni degli organismi europei\", in Gulliver, Anno VI, maggio 1987, pp. 12-15\n21) E. Testoni, \"La spinta alla privatizzazione. Le posizioni dei principali paesi europei\", in Gulliver, Anno VI, n. 7-8, luglio-agosto 1987, pp. 9-11\n22) E. Testoni, \"Le leggi modello Chirac per TV, radio e stampa\", in Problemi dell'informazione, Anno XII, n. 3, luglio-settembre 1987, pp. 407-430\n23) E. Testoni, \"Opzione zero. Berlusconi val bene un accordo di Governo. Le valutazioni delle forze politiche culturali e sociali e le normative antitrust in Francia e Gran Bretagna,\" in Gulliver, Anno VII, n. 6, giugno 1988, pp. 3-7\n24) E. Testoni, \"Film in TV e diritto di autore quando c'\u00e8 lo spot pubblicitario\", in Gulliver, anno VIII, n. 2, febbraio 1989, pp. 3-10\n25) E. Testoni, \"Le equazioni, i teoremi e le opinioni sugli spot TV. In Italia e all'estero\", in Gulliver, Anno VIII, n. 6, giugno 1989, pp. 5-9\n26) E. Testoni, \"Dopo quattordici anni la legge ed \u00e8 ancora un regalo a Berlusconi. Analisi del ddl Mamm\u00ec ed il confronto con le legislazioni di Francia, Gran Bretagna, Germania federale e Spagna,\" in Gulliver, Anno IX, n. 4, aprile 1990, pp. 5-10\n27) E. Testoni, \"Disciplinare il sistema radiotelevisivo: il lungo percorso di una proposta di legge controversa\", in Democrazia e diritto, n. 3-4, maggio-agosto 1990, pp. 267-291\n28) E. Testoni, \"Appena nata, gi\u00e0 vecchia. I quindici anni che hanno portato alla legge Mamm\u00ec\", in Gulliver, Anno X, n. 1, gennaio 1991, pp. 5-10\n29) E. Testoni, \"Ricominciare dalla RAI. Dibattito sulla riforma della riforma. Le posizioni del Garante, dei partiti, il ddl Golfari, il documento Borri\", in Gulliver, Anno X, n. 4, aprile 1991, pp. 3-10\n30) E. Testoni, \"La sindrome di B: storia di due decreti e di tante verit\u00e0. Sulla formazione della graduatoria per il rilascio delle concessioni radiotelevisive\", in Gulliver, Anno XI, n. 10, ottobre 1992, pp. 3-8\n31) E. Testoni, \"Luci ed ombre della nuova legge. Sulla legge 206/1993 sul nuovo sistema di nomina del consiglio d'amministrazione RAI\", in Gulliver, Anno XII, n. 7-8, luglio-agosto 1993, pp. 3-7\n32) E. Testoni, \"L'attuazione della legge televisiva e le contraddizioni sui poteri del Garante\", in Problemi dell'informazione, Anno XVIII, n. 1, marzo 1993, pp. 3-22\n33) E. Testoni, \"La costituzione illegale del monopolio della Fininvest e le protezioni governative,\" in Democrazia e diritto, Anno XXXIV, n. 1, gennaio-marzo 1994, pp. 425-467\n34) E. Testoni, \"Classe politica e stampa nelle elezioni europee: Italia e Francia (I)\", in Democrazia e diritto, Anno XXXIV, n. 2-3, gennaio 1994, pp. 411-447\n35) E. Testoni, \"Le sponsorizzazioni dei programmi televisivi. Il regolamento\", in Gulliver, Anno XIII, n. 5, maggio 1994, pp. 3-7\n36) E. Testoni, \"Multimedialit\u00e0, pluralismo e identit\u00e0 culturale. Sull'indagine conoscitiva dell'8\u00aa Commissione del Senato\", in Gulliver, Anno XIII, n. 11-12, novembre-dicembre 1994, pp. 3-6\n37) E. Testoni, \"Par condicio: luci ed ombre. Le leggi in vigore in Italia e in Europa\", in Gulliver, Anno XIV, n. 4, aprile 1995, pp. 4-9\n38) E. Testoni, \"Una storia lunga un anno. RAI e par condicio\", in Gulliver, Anno XIV, n. 11, novembre 1995, pp. 3-6\n39) E. Testoni, \"La \u00abcoerenza\u00bb della destra? Storia dei ddl per la nomina del C.d.a. della RAI,\" in Gulliver, Anno XV, n. 7-8, luglio-agosto 1996, pp. 24-28\n40) E. Testoni, \"Antitrust e authority nella legislazione europea: i casi di Francia, Germania e Gran Bretagna\", in Democrazia e diritto, Anno XXXVI, n. 4, ottobre-dicembre 1996, pp. 357-381\n41) E. Testoni, \"Una riforma necessaria. Sul teatro\", in Gulliver, Anno XVII, n. 9, settembre 1997, pp. 27-34\n42) E. Testoni, \"Verso l'Europa con contraddizioni. Il ddl del Governo sulle quote e sulla pubblicit\u00e0 televisiva,\" in Gulliver, Anno XVII, n. 3, marzo 1998, pp. 3-7\n43) E. Testoni, \"La \u00ablegge Gasparri\u00bb ovvero la perpetuazione del duopolio\", in Democrazia e diritto, Anno XLI, n. 4, 2003, pp. 168-189\n44) E. Testoni, \"Il decreto-legge del Governo sui contributi allo spettacolo. Quale politica per lo spettacolo\", in Gulliver, Anno XX, n. 5, maggio 2003, pp. 8-13\n45) E. Testoni e M. Marcellini, \"Intervista a Nicola Badalucco ed Enrico Medioli su \u201cMorte a Venezia\u201d e \u201cLa caduta degli dei\u201d di Luchino Visconti\", in G\u00f6tterd\u00e4mmerung, Film Museum, Berlin, 2003, pp. 33-42\n46) E. Testoni, \"La legge Gasparri e la Corte Costituzionale\", in Gulliver, Anno XX, n. 12, dicembre 2003, pp.\n47) E. Testoni, \"Cinema e mondo contadino,\" in \u201cDemocrazia e contadini in Italia nel XX secolo\u201d, Robin, Roma, 2006, vol. II, pp. 601-639\n48) E. Testoni e M. Marcellini, \"Intervista a Carlo Lizzani e Francesco Rosi sul cinema e le tematiche contadine,\" in \u201cDemocrazia e contadini in Italia nel XX secolo\u201d, cit., pp. 641-662\n49) E. Testoni, \"La critica e la drammaturgia civile di Eduardo De Filippo del periodo 1945-1950,\" in E. Testoni (a cura di), \"Eduardo De Filippo,\" Atti del Convegno di studi sulla drammaturgia civile e sull'impegno sociale di Eduardo De Filippo, senatore a vita, organizzato dal Senato della Repubblica, 9 novembre 2004, Rubbettino, Soveria Mannelli, 2005, pp. 65-95\n50) E. Testoni, \"Introduzione\", in E. Testoni (a cura di), \"Eduardo De Filippo,\" Atti del Convegno di studi sulla drammaturgia civile e sull'impegno sociale di Eduardo De Filippo, cit., pp. XVII-LXXI\n51) E. Testoni, \"Il teatro di Luchino Visconti,\" in C. d'Amico de Carvalho (a cura di), \"Luchino Visconti e il suo tempo\", Electa, Milano, 2006\n52) E. Testoni, \"La cultura e le istituzioni nazionali nel biennio 1945-1946\", in Ariel, n. 1/3, gennaio-dicembre 2007, numero monografico dedicato a Luchino Visconti, pp. 107-144\n53) E. Testoni, \"La scena, il copione\", in Ariel, n. 23, maggio-dicembre 2009, pp. 151-161\n54) E. Testoni, \"Il progetto di riforma del teatro di Strehler, la costituzione del Piccolo e il contesto storico\", in E. Testoni (a cura di), \"Giorgio Strehler, Atti del Convegno di studi su Giorgio Strehler e il teatro pubblico\", organizzato dal Senato della Repubblica, 21 gennaio 2008, Rubettino, Soveria Mannelli, 2009, pp. 15-30\n55) E. Testoni, \"Introduzione\", in E. Testoni (a cura di), \"Giorgio Strehler\", (cit), pp. XIX-LXII\n56) E. Testoni, \"Il teatro di Visconti e la critica nell'Italia della ricostruzione\", in \"Pensare la politica, scritti per Giuseppe Vacca\", Carocci, Roma, 2009, pp. 147-170\n57) E. Testoni, \"Luigi Squarzina: un teatro di cultura\", in Ariel, gennaio\u2013giugno 2011, pp. 87-111\n58) E. Testoni, \"Biografia e spettacoli di Eduardo De Filippo\", in Memoria del Teatro italiano. Attori e attrici. Archivio Multimediale Attori italiani (A.M.At.I.), Dipartimento di Storia delle Arti e dello Spettacolo, Facolt\u00e0 di Lettere e Filosofia, Universit\u00e0 degli Studi di Firenze, 2011\n59) E. Testoni, \"Squarzina mette in scena Sartre: Il diavolo e il buon Dio\", in Ariel, luglio-dicembre 2011, pp. 75-94\n60) E. Testoni, \"Brecht: Squarzina, Strehler,\" in Ariel, n. 1, gennaio\u2013giugno 2013, pp. 33-88\n61) E. Testoni, \"Squarzina e Guerrieri nel privato delle lettere e nel pubblico delle riflessioni,\" relazione al Convegno di studio su Gerardo Guerrieri organizzato dal Dipartimento di Storia dell'Arte e Spettacolo, Universit\u00e0 La Sapienza di Roma, 1-2 marzo 2017\n62) E. Testoni, \"Biografia e spettacoli di Franco Graziosi\", in Memoria del Teatro italiano. Attori e attrici. Archivio Multimediale Attori italiani (A.M.At.I.), Dipartimento di Storia delle Arti e dello Spettacolo, Facolt\u00e0 di Lettere e Filosofia, Universit\u00e0 degli Studi di Firenze, 2017\n63) E. Testoni, \"L\u2019estate romana raccontata da un nonno\", in M. De Nicol\u00f2 (a cura di), \"Roma. Riflessioni per una rinascita\", Lithos, Roma, 2019, pp. 131-145\n64) E. Testoni, \"Il teatro italiano oggi: quale riforma? Spunti dai modelli teatrali europei,\" in Ariel, n. 1/2, Nuova Serie, 2019\n65) E. Testoni, \"Intervista al direttore del Teatro di Roma, Antonio Calbi,\" in Ariel, n. 1/2, Nuova Serie, 2019\n66) E. Testoni, \"Il modello teatrale italiano:criticit\u00e0, proposte e confronti europei\", in Ariel, n.3, Nuova Serie, 2020\n67) E. Testoni, \"Intervista a Claudio Longhi, direttore di Emilia Romagna Teatro Fondazione\", in Ariel, n.3, Nuova Serie, 2020\n68) E. Testoni, \"Il\" Crogiuolo \"di Miller e la messinscena di Visconti\", in Ariel, n.4, Nuova Serie, 2021\n69) E. Testoni, \"Intervista a Filippo Fonsatti, direttore della Fondazione Teatro Stabile di Torino\", in Ariel, n.4, Nuova Serie, 2021\nVOLUMI\nE. Testoni, \"Il sistema radiotelevisivo in Francia e Gran Bretagna\". \"Assetto istituzionale e modello organizzativo\", Edizioni ERI, 1987\nE. Testoni e I. Testoni, \"Giochi di teatro. Commedie\", Ila Palma, Roma, 1998 (scritto con la figlia Ilaria)\nE. Testoni (a cura di), \"Eduardo De Filippo\", Rubbettino, Soveria Mannelli, 2005\nE. Testoni (a cura di), \"Giorgio Strehler\", Rubbettino, Soveria Mannelli, 2009\nE. Testoni (a cura di), \"Luigi Squarzina, La storia e il teatro,\" Carocci editore, Roma, 2012\nE. Testoni, \"Dialoghi con Luigi Squarzina,\" Le Lettere, Firenze, 2015\nCOMMEDIE\n\"Chi ha rapito il sol?\" (Roma, Teatro delle Muse, 1991)\n\"L'ultimo gigante\" (Roma,Teatro delle Muse, 1992)\n\"\u00c8 mai possibile?\" (Roma,Teatro delle Muse, 1993)\n\"Un caso di coscienza\" (Roma,Teatro delle Muse, 1994)\n\"Sondaggio mortale\" (Roma,Teatro delle Muse, 1995)\n\"Il nome della legge\" (Roma,Teatro delle Muse, 1996)\n\"Essi sono tra noi\" (Roma,Teatro delle Muse, 1997)\n\"Quella casa sulla 77\u00aa strada\" (Roma,Teatro Flaiano, 1999)\n\"Un caso di coscienza\" (nuova edizione) (Roma,Teatro Flaiano, 2000)\n\"Provaci ancora, Hamlet\" (Roma, Teatro Flaiano, 2001)"}
{"id": "8640429", "revid": "2019528", "url": "https://it.wikipedia.org/wiki?curid=8640429", "title": "Cioccolato delle forze armate svizzere", "text": "Il cioccolato militare (tedesco: Milit\u00e4rschokolade; francese: chocolat militaire; romancio: tschigulatta da militar) \u00e8 una componente alimentare delle forze armate svizzere.\nStoria.\nCioccolato militare ha un alto valore nutritivo, la facilit\u00e0 di preparazione e la buona trasportabilit\u00e0 rendevano il cioccolato un alimento militare ideale che i soldati potevano portare facilmente con s\u00e9. Dall'inizio degli anni '70 dell'Ottocento, Suchard cerc\u00f2 di introdurre nell'esercito svizzero una polvere di cioccolato a buon mercato, fatta appositamente, come nuova bevanda per la colazione e per questo scopo invi\u00f2 il suo \"cioccolato militare\" a varie caserme e comandanti di truppe che avrebbero dovuto testare il nuovo prodotto. Il cioccolato divenne pi\u00f9 diffuso in campo militare con lo scoppio della prima guerra mondiale, quando le fabbriche di cioccolato furono mobilitate per rifornire le truppe. Con l'aumento della carenza di cibo e il deterioramento della dieta, i benefici del cioccolato come alimento divennero rapidamente evidenti. Nel 1919 si afferm\u00f2 che il cacao e il cioccolato avevano ormai \"ampiamente sostituito il caff\u00e8 della colazione\" nell'esercito svizzero e gi\u00e0 nel 1917 Theodor Tobler aveva valutato il cambiamento come segue: \"Se fosse prima della guerra il sesso femminile insieme ai bambini rappresentava il principale contingente di consumatori di cioccolato, quindi ora gli uomini degli eserciti in particolare hanno imparato a bere cacao e a mangiare cioccolato\"."}
{"id": "8640431", "revid": "1100311", "url": "https://it.wikipedia.org/wiki?curid=8640431", "title": "Daniel Ramos", "text": ""}
{"id": "8640433", "revid": "115429462", "url": "https://it.wikipedia.org/wiki?curid=8640433", "title": "Paul McCartney &amp; Wings", "text": ""}
{"id": "8640434", "revid": "1543377", "url": "https://it.wikipedia.org/wiki?curid=8640434", "title": "Giuseppe Agostini", "text": "Biografia.\nAllievo inizialmente di don Giuseppe Morosini al Collegio Leoniano di Roma, si \u00e8 successivamente diplomato al Conservatorio di Santa Cecilia di Roma in pianoforte con Rina Rossi, ed in organo e composizione con Fernando Germani. Per molti anni ha insegnato organo e composizione organistica al Conservatorio Licinio Refice di Frosinone. In precedenza aveva anche insegnato presso i conservatori di Pesaro e dell'Aquila.\nHa diretto il Coro Franco Maria Saraceni degli Universitari di Roma per oltre quarant'anni, dal 1968 fino al 2010 (succedendo al Maestro Fausto Razzi). Sotto la sua guida il coro ha raggiunto notoriet\u00e0 internazionale, culminata in una serie di tourn\u00e9es in Europa ed in America con concerti ad Amburgo, Berlino, Boston, Bruxelles, Colonia, Graz, Londra, New York, Oxford, Parigi, Philadelphia, Strasburgo, Stoccolma, Vienna, esibendosi inoltre in Italia presso l'Accademia Chigiana di Siena, il Conservatorio di Santa Cecilia di Roma e numerose universit\u00e0 italiane. \u00c8 stato inoltre direttore del Coro da camera della RAI di Roma. Ha fondato e diretto il coro Aldo Manuzio di Supino e in ultimo il coro dei giovani musicisti di Supino Equites Gaudentes.\nCome organista, Agostini \u00e8 stato il primo ad eseguire concerti integrali su organi romani di compositori quali Frescobaldi, Gabrieli e Zipoli. \u00c8 anche stato organista delle orchestre di Santa Cecilia e della RAI di Roma, suonando sotto la direzione, tra gli altri, di Paul Hindemith, Francis Poulenc ed Igor Strawinskij. Notevole anche la sua attivit\u00e0 di organologia; oltre ad essere stato membro fondatore di una commissione per la tutela degli organi classici, Agostini ha progettato gli organi romani della Basilica di Cristo Re, della chiesa di San Pio X alla Balduina, della Basilica di Santa Francesca Romana, della Basilica dei SS. Cosma e Damiano, l'organo positivo meccanico ospitato al Collegio Leoniano, ed infine l'organo Tamburini del Conservatorio dell'Aquila. Ha composto principalmente per organo e coro polifonico. \u00c8 stato insignito del premio di cultura don Giuseppe Morosini (XXII edizione).\nCollegamenti esterni.\nArchivio Agostini Archivio di incisioni, scritti musicali e letterari, composizioni e materiale visuale del Maestro Agostini."}
{"id": "8640435", "revid": "1347902", "url": "https://it.wikipedia.org/wiki?curid=8640435", "title": "Nikolaj \u0116kk", "text": ""}
{"id": "8640440", "revid": "754039", "url": "https://it.wikipedia.org/wiki?curid=8640440", "title": "Chiesa di Santa Maria stella maris", "text": ""}
{"id": "8640441", "revid": "729019", "url": "https://it.wikipedia.org/wiki?curid=8640441", "title": "Battaglia di Anchialo (708)", "text": " \nLa battaglia di Anchialo () fu combattuta nel 708 nei dintorni della citt\u00e0 di Pomorie, in Bulgaria.\nAntefatti alla battaglia.\nNel 705 il Khan bulgaro Tervel offr\u00ec aiuto all'imperatore Giustiniano II per riottenere il trono dopo 10 anni di esilio forzato. In segno di gratitudine, Giustiniano regal\u00f2 ai bulgari un'enorme quantit\u00e0 d'oro, argento e seta, cos\u00ec come il territorio di \"Zagore\", zona situata fra Stara Zagora, Sliven e il Mar Nero.\nTre anni dopo, Giustiniano II riconsider\u00f2 la donazione delle terre e scelse di riportarle sotto il dominio bizantino.\nLa battaglia.\nI bizantini raggiunsero la fortezza di Anchialo e ivi si accamparono, ignari dell'esercito bulgaro perlustrante le stesse zone. Tervel individu\u00f2 l'esercito invasore e, mentre i soldati romani raccoglievano cibo, il Khan ordin\u00f2 alla sua cavalleria di attaccarli mentre alla fanteria ordin\u00f2 di attaccare il campo.\nL'intero esercito fu distrutto e pochi riuscirono a salvarsi. Uno di questi fu l'imperatore che fugg\u00ec a Costantinopoli con una nave.\nConseguenze.\nLe nuove conquiste territoriali furono controllate dai bulgari per i secoli successivi. Nel 711 un colpo di Stato costrinse l'imperatore Giustiniano II a cercare alleati e sostenitori. Tervel gli offr\u00ec soldati, che furono risparmiati dal nuovo imperatore rispedendoli in Bulgaria."}
{"id": "8640443", "revid": "1522738", "url": "https://it.wikipedia.org/wiki?curid=8640443", "title": "Kodomo no Hikari", "text": ""}
{"id": "8640444", "revid": "1429175", "url": "https://it.wikipedia.org/wiki?curid=8640444", "title": "Cemil \u00c7i\u00e7ek", "text": "Ha ricoperto il ruolo di presidente della grande assemblea nazionale della Turchia tra il 4 luglio 2011 e il 7 giugno 2015. In precedenza \u00e8 stato Ministro della Giustizia dal 2002 al 2007 e Vice Primo Ministro dal 2007 al 2011. Ha ricoperto anche il ruolo di membro del Parlamento per il Partito per la giustizia e lo sviluppo di Ankara.\nPrimi anni di vita.\n\u00c8 nato il 15 novembre 1946 a Yozgat, in Turchia. Si \u00e8 laureato presso la Facolt\u00e0 di Giurisprudenza dell'Universit\u00e0 di Istanbul. Nel 1983 \u00e8 entrato in un partito di centrodestra, il Partito della Madrepatria (ANAP). \u00c8 diventato un parlamentare dell'ANAP per Yozgat e alla fine degli anni '80 ministro di stato, responsabile della \"famiglia\". In questo ruolo era noto soprattutto per le sue opinioni conservatrici in materia di sesso e matrimonio.\nCarriera politica.\nIn seguito divenne ministro dell'Energia e delle Risorse Naturali, ma fu espulso dall'ANAP nel 1997, e successivamente ader\u00ec al Partito Fazilet di ispirazione islamica, che in seguito si trasform\u00f2 nell'AKP.\n\u00c8 stato ministro della giustizia nel primo governo dell'AKP (dal 2003 al 2007), quando come ex parlamentare dell'ANAP era considerato una delle figure di spicco dell'AKP pi\u00f9 adeguate per l'esercito turco . Durante il suo ministero, ha dovuto affrontare diverse situazioni tra cui:\nLa sua legislazione ha incluso controlli pi\u00f9 severi delle carceri.\nPresidente della Grande assemblea nazionale della Turchia.\nCemil \u00c7i\u00e7ek del Partito della Giustizia e dello Sviluppo (AKP) \u00e8 diventato il nuovo presidente del parlamento della Turchia nel terzo turno di votazioni il 4 luglio 2011."}
{"id": "8640446", "revid": "71155", "url": "https://it.wikipedia.org/wiki?curid=8640446", "title": "Il Principe di Nassau a caccia di un giaguaro", "text": "Il Principe di Nassau a caccia di un giaguaro \u00e8 un dipinto ad olio del 1784 ad opera del pittore francese Jean-Baptiste Le Paon.\nL'opera \u00e8 attualmente esposta al Palazzo \u0141azienki, sito all'interno dell'omonimo parco di Varsavia, ed \u00e8 di propriet\u00e0 del Museo dell'esercito della capitale polacca.\nOrigine.\nPaon \u00e8 stato ispirato da eventi reali: tra il 1766 e il 1769 Carlo Enrico di Nassau e Henri de Fulque d'Oraison compirono un giro del mondo a bordo della fregata francese \"Boudeuse\", capitanata da Louis Antoine de Bougainville. Durante la spedizione il Principe di Nassau, d'Oraison e altri compagni di viaggio sbarcarono in Argentina, dove si imbatterono in un grande giaguaro che li attacc\u00f2 mentre cavalcavano sulla spiaggia coi loro cavalli.\nPaon aveva dipinto nel suo studio un altro soggetto del tutto simile, dalle dimensioni pi\u00f9 ridotte (32\u00d740,5 cm), intitolato \"Il Principe di Nassau e il Cavaliere d'Oraison combattono un giaguaro sulle coste dell'Argentina\".\nEsegesi dell'opera.\nLa figura centrale che emerge in questo dipinto molto dinamico \u00e8 di sicuro il Principe di Nassau che, in sella ad un cavallo bianco, spara al giaguaro che lo sta attaccando. Resta caratteristica l'azione eroica del Principe, mentre tutti gli altri compagni di viaggio scappano spaventati. Nella seconda versione di Paon, cambia invece l'attitudine dell'altro protagonista della scena, Henri de Fulque d\u2019Oraison, che passa dal giacere a terra sconvolto sotto il peso del suo cavallo cadente, all'impugnare anch'egli un'arma e sparare ritto in piedi contro la belva feroce."}
{"id": "8640464", "revid": "119695507", "url": "https://it.wikipedia.org/wiki?curid=8640464", "title": "Il bugiardo (Corneille)", "text": "Il bugiardo \u00e8 un'opera teatrale in cinque atti in versi alessandrini di Corneille, scritta nel 1644 e rappresentata per la prima volta lo stesso anno nel Teatro del Marais di Parigi. \nLa commedia, che si ispirava a \"La verdad sospechosa\" del messicano Juan Ruiz de Alarc\u00f3n, fu un grande successo di pubblico ed ebbe influenza anche sul successivo stile di Moli\u00e8re. \nNel 1645, l'autore scrisse anche un secondo capitolo, \"Il seguito del Bugiardo\", che per\u00f2 non ebbe alcun riscontro di pubblico.\nAll'opera si ispir\u00f2 anche Carlo Goldoni per la stesura della sua commedia \"Il bugiardo\" (1750).\nTrama.\nDorante, bugiardo incallito, s'innamora di Clarice, credendola - per un fraintendimento - Lucrezia. Per conquistare la sua amata, Dorante si infila in un ginepraio di bugie che metteranno a dura prova anche il rapporto con il suo pi\u00f9 caro amico, Alcippe. Tutto si risolver\u00e0 felicemente solo alla fine, quando Dorante si decider\u00e0 a dire tutta la verit\u00e0.\nPoetica.\nL'opera, che in alcuni punti sembra parodiare alcuni passaggi della pi\u00f9 famosa commedia \"Il Cid\" dello stesso Corneille, rappresenta l'ultima commedia barocca dell'autore: gaia e spigliata , \u00e8 una commedia di carattere che fra intrecci, inganni ed equivoci, riesce brillantemente ad evocare le menzogne e le dissolutezza del costume dell'epoca."}
{"id": "8640465", "revid": "3358", "url": "https://it.wikipedia.org/wiki?curid=8640465", "title": "Human Information Processing", "text": ""}
{"id": "8640467", "revid": "767487", "url": "https://it.wikipedia.org/wiki?curid=8640467", "title": "Amilcare Tonietti", "text": "Biografia.\nNacque a Rio Marina sull'Isola d'Elba il 24 giugno del 1847. A ventiquattro anni, nel 1871, ricevette l'ordinazione presbiterale.\nNel 1887 inizi\u00f2 il suo ministero episcopale; il 25 novembre papa Leone XIII lo nomin\u00f2 vescovo affidandogli la sede di Massa divenuta vacante per la morte di Mons. Giovanni Battista Alessio Tommasi. Fu consacrato vescovo a Roma, nella Chiesa di Sant'Agnese in Agone, dal Cardinale Raffaele Monaco La Valletta pochi giorni dopo la sua nomina, l'8 dicembre, nella solennit\u00e0 dell'Immacolata Concezione di Maria.\nDopo sei anni di ministero nella diocesi apuana fu trasferito, nel 1893, alla sede di Montalcino dove per altri sei anni svolse il suo servizio episcopale finch\u00e9, nel 1899, elevato alla dignit\u00e0 di arcivescovo ricevendo il \"titolo\" di Tiana, fu chiamato a collaborare al servizio diplomatico della Santa Sede. Mor\u00ec a Roma all'et\u00e0 di 79 anni il 22 marzo 1927.\nGenealogia episcopale.\nLa genealogia episcopale \u00e8:"}
{"id": "8640471", "revid": "1869172", "url": "https://it.wikipedia.org/wiki?curid=8640471", "title": "Franklin Pierce Adams", "text": ""}
{"id": "8640472", "revid": "1543377", "url": "https://it.wikipedia.org/wiki?curid=8640472", "title": "Blanche Neige", "text": "Blanche Neige \u00e8 un balletto di danza contemporanea realizzato dal coreografo francese Angelin Preljocaj, nel 2008, per ventisei ballerini su musiche di Gustav Mahler.\nDescrizione.\nIl balletto \"Blanche Neige\" \u00e8 ispirato alla favola \"Biancaneve\" dei Fratelli Grimm nella quale il coreografo ha integrato l'interpretazione edipica di Bruno Bettelheim. Preljocaj presenta con \"Biancaneve\" una versione strettamente narrativa del racconto, incentrata sulle fasi principali della vita della principessa. La musica riprende alcuni pezzi da diverse sinfonie di Gustav Mahler, e pi\u00f9 in particolare dalla Prima sinfonia e dal famoso \"adagietto\" della Quinta sinfonia. Per questo balletto, Preljocaj ha chiesto allo stilista Jean-Paul Gaultier di disegnare i costumi.\nCritica.\nQuando venne data la prima a Lione, \"Blanche Neige\" ricevette delle buone critiche, che misero in evidenza un parallelo con \"Romeo e Giulietta\" in funzione della musica romantica, uno dei balletti pi\u00f9 importanti del coreografo, che lo ha introdotto sulla scena internazionale.\n\"Blanche Neige\" ha ricevuto il premio di miglior spettacolo di danza, il \"Globe de Cristal\" 2009.\nVideo.\nAngelin Preljocaj ha realizzato una versione filmata di \"Blanche Neige\", su richiesta di \"Arte France\", con la collaborazione del produttore Charles Gilibert. Per motivi televisivi, la versione video \u00e8 stata ridotta di circa 30 minuti rispetto alla rappresentazione teatrale. Il film di 90 minuti \u00e8 stato diffuso da \"Arte\" il 25 dicembre 2009 e nuovamente il 1\u00ba gennaio 2010. Il DVD \u00e8 stato messo in vendita, il 21 gennaio 2010, dalle edizioni MK2 Docs, con l'aggiunta di altri bonus."}
{"id": "8640475", "revid": "729019", "url": "https://it.wikipedia.org/wiki?curid=8640475", "title": "Teofilatto Rangabe", "text": "Nel 780 partecip\u00f2 ad un colpo di Stato per deporre la reggente Irene d'Atene e incoronare imperatore Niceforo, il figlio maggiore di Costantino V (r. 741\u2013775). In quegli anni ricopriva la carica di \"drungarios\" (ammiraglio) del \"Dodekanesos,\" all'incirca nel Mar Egeo meridionale. Dopo che la reggente Irene scopr\u00ec il piano, fece torturare, tonsurare e bandire i cospiratori, tra cui anche Teofilatto."}
{"id": "8640476", "revid": "287204", "url": "https://it.wikipedia.org/wiki?curid=8640476", "title": "Lampaggio", "text": "Lampaggio \u00e8 una frazione del comune di Lamporecchio in provincia di Pistoia.\nGeografia fisica.\nIl borgo, di origini medioevali, si trova sulle pendici occidentali del Montalbano a circa 300 m slm, affacciato sulla Valdinievole. Assieme a San Baronto, Porciano, Orbignano e Papiano, Lampaggio circonda dall'alto Lamporecchio.\nStoria.\nIl nome del borgo potrebbe derivare da \"lampone\". Lampaggio fu un possedimento dell'Ordine di Santo Stefano papa e martire.\nVi nacque \"Falcone\" o \"Falco da Lampaggio\", un maestro coniatore che lavor\u00f2 per la zecca di Pistoia e, nel 1338, per il Conte delle Fiandre."}
{"id": "8640477", "revid": "2074952", "url": "https://it.wikipedia.org/wiki?curid=8640477", "title": "Jacob Dudman", "text": "Doppiatori italiani.\nNelle versioni in italiano delle opere in cui ha recitato, Jacob Dudman \u00e8 stato doppiato da:"}
{"id": "8640479", "revid": "599013", "url": "https://it.wikipedia.org/wiki?curid=8640479", "title": "Vasco Seabra", "text": "Carriera.\nGiocatore.\nSeabra ha giocato nelle giovanili del , nel ruolo di attaccante e centrocampista centrale, ritirandosi all'et\u00e0 di 18 anni.\nAllenatore.\nGli inizi.\nDopo un periodo di studio e preparazione, ha iniziato a lavorare come assistente nelle serie minori, prima al e poi al dove, nel 2013, assume il suo primo incarico da allenatore.\nPa\u00e7os de Ferreira.\nNell'estate del 2013 torna nel club dove \u00e8 cresciuto, al , allenando la formazione Under-19 fino al 28 novembre 2016 quando, dopo essere stato in vice di Carlos Pinto, ne prende il posto \"ad interim\" per essere poi confermato fino al termine della stagione. Il 23 ottobre 2017 viene esonerato dopo la sconfitta per 6-1 contro il in Ta\u00e7a de Portugal.\nFamalic\u00e3o ed Estoril.\nIl 24 gennaio 2018 viene ingaggiato dal , con un accordo fino alla fine della stagione successiva. Tuttavia, terminata la stagione, venne sostituito da S\u00e9rgio Vieira.\nIl 20 febbraio 2019 trova un accordo con l' per guidare la formazione Under-23.\nMafra ed Boavista.\nIl 31 maggio 2019 viene ufficializzato il suo approdo al , squadra di Segunda Liga, con l'obiettivo di raggiungere la salvezza. Al termine della stagione, dopo aver portato la squadra del distretto di Lisbona al quarto posto e agli ottavi di finale nella coppa nazionale, il 6 maggio 2020 annuncia le sue dimissioni.\nNel luglio 2020, fa ritorno nella massima serie portoghese, firmando un biennale con il . Tuttavia, visti i risultati deludenti, l'8 dicembre successivo, dopo aver vinto una volta e aver pareggiato cinque delle prime nove partite, viene esonerato.\nMoreirense e Maritimo.\nUn mese dopo essere rimasto libero, il 7 gennaio 2021 sigla un accordo di due anni con la fino a al 30 giugno 2022. Alla fine della stagione, dopo la conquista dell'ottavo posto in classifica, risolve il contratto con la societ\u00e0 biancoverde con un anno di anticipo\n, venendo sostituito da Jo\u00e3o Henriques.\nIl 13 novembre 2021 viene annunciato come nuovo tecnico del , subentrando all'esonerato Julio Vel\u00e1zquez.\nStatistiche.\nStatistiche da allenatore.\n\"Statistiche aggiornate al 13 novembre 2021.\" In grassetto le competizioni vinte."}
{"id": "8640481", "revid": "585241", "url": "https://it.wikipedia.org/wiki?curid=8640481", "title": "IT Architect", "text": ""}
{"id": "8640483", "revid": "585241", "url": "https://it.wikipedia.org/wiki?curid=8640483", "title": "IT solution architect", "text": ""}
{"id": "8640486", "revid": "767487", "url": "https://it.wikipedia.org/wiki?curid=8640486", "title": "S\u00e9rgio Vieira", "text": ""}
{"id": "8640488", "revid": "729019", "url": "https://it.wikipedia.org/wiki?curid=8640488", "title": "Patricio Carvajal", "text": "Biografia.\nCarvajal entr\u00f2 all'accademia di marina nel 1931, dove fu compagno di classe del futuro ammiraglio Jos\u00e9 Toribio Merino, e dove entrambi furono diplomati come alfieri nel 1935. Nel 1941, venne promosso tenente dell'Armada de Chile, nel 1950 a capitano di corvetta e infine nel 1955 venne promosso a capitano di fregata. Carvajal era anche uno specialista di artiglieria.\nNel 1958, venne scelto per studiare la guerra anti-sottomarina negli Stati Uniti. Nel 1960 divenne comandante della nave d'addestramento \"Esmeralda\". Nel 1966 venne designato come addetto navale a Londra, e l'anno dopo fu promosso contrammiraglio. Sin dal 1967, fu capo dello stato maggiore della marina cilena e nel 1970 promosso viceammiraglio. Nel 1973 divenne capo di stato maggiore delle forze armate cilene.\nFu uno dei leader del Colpo di Stato in Cile del 1973, e venne nominato ministro della difesa del Cile dalla giunta militare cilena dal settembre 1973 al luglio 1974, quando fu nominato da Pinochet ministro degli affari esteri fino al 1978.\nFu ancora ministro della difesa nel governo Pinochet dal 1982 al 1990.\nDopo la dittatura fu membro del \"Tribunal Supremo\" (consiglio di disciplina) dell'Unione Democratica Indipendente.\nCarvajal si suicid\u00f2 nel 1994, dopo una lunga lotta contro il cancro."}
{"id": "8640491", "revid": "71433", "url": "https://it.wikipedia.org/wiki?curid=8640491", "title": "Dune (film)", "text": ""}
{"id": "8640495", "revid": "767487", "url": "https://it.wikipedia.org/wiki?curid=8640495", "title": "Rui Duarte (calciatore 1978)", "text": ""}
{"id": "8640498", "revid": "287204", "url": "https://it.wikipedia.org/wiki?curid=8640498", "title": "Il grande spettacolo del cielo", "text": "Il grande spettacolo del cielo. Otto visioni del'universo dall'antichit\u00e0 i giorni nostri \u00e8 un saggio di divulgazione scientifica scritto da Marco Bersanelli, pubblicato nel 2016 e destinato al grande pubblico.\nContenuti.\nIn questo libro, Bersanelli racconta la storia dell'osservazione del cielo, a cominciare dalla preistoria fino ad arrivare al mondo contemporaneo. \u00c8 sviluppato in ordine cronologico, a partire dalle rappresentazioni del cosmo nelle grotte di Lascaux e da Stonehenge. Ad ogni capitolo \u00e8 affiancata una sezione con un focus sull'arte, la letteratura e la filosofia dell'epoca, con un'analisi di come le varie discipline e conoscenze si siano influenzate a vicenda"}
{"id": "8640499", "revid": "76963", "url": "https://it.wikipedia.org/wiki?curid=8640499", "title": "Jo Martin", "text": "Carriera.\nHa recitato il ruolo di Natalie Crouch nella sitcom di BBC One \"The Crouches\", trasmessa tra il 2003 e il 2005. \u00c8 entrata nel cast di \"Holby City\" nel 2019 interpretando il CEO e neurochirurgo Max McGerry, adottando lo stesso ruolo come personaggio ricorrente nella serie gemella \"Casualty\" dall\u2019agosto 2020.\nHa assunto il ruolo di una reincarnazione ignota del Dottore nella serie TV della BBC \"Doctor Who\", nella dodicesima stagione (2020)."}
{"id": "8640501", "revid": "1702319", "url": "https://it.wikipedia.org/wiki?curid=8640501", "title": "Chiesa di San Michele Arcangelo (Padova, capoluogo)", "text": ""}
{"id": "8640519", "revid": "122586932", "url": "https://it.wikipedia.org/wiki?curid=8640519", "title": "Nessuno ha il diritto di obbedire", "text": "Nessuno ha il diritto di obbedire \u00e8 un motto attribuito alla filosofa Hannah Arendt. \u00c8 noto in Italia per essere stato utilizzato, a partire dal 2017, in un intervento artistico realizzato sulla facciata dell'ex Casa del Fascio di Bolzano.\nOrigine.\nNel 1961 Hannah Arendt assistette, in qualit\u00e0 di inviata del settimanale \"The New Yorker\", ad alcune udienze del processo contro il criminale nazista Adolf Eichmann. Il suo reportage, che apparve in rivista nel 1963, fu rielaborato (con poche modifiche) dalla stessa autrice nel libro \"La banalit\u00e0 del male\", pubblicato lo stesso anno.\nNel libro la Arendt narra che l'imputato Eichmann, a un certo punto dell'istruttoria, \u00abimprovvisamente dichiar\u00f2 con gran foga di aver sempre vissuto secondo i princip\u00ee dell'etica kantiana, e in particolare conformemente a una definizione kantiana del dovere\u00bb.\nSubito dopo, Hannah Arendt cos\u00ec commenta tale dichiarazione di Eichmann:\nLa Arendt sostiene che Eichmann abbia agito in realt\u00e0 non secondo l'etica di Kant, bens\u00ec secondo una definizione distorta della formula kantiana dell'imperativo categorico, precisamente quella datane nel 1942 dal gerarca nazista Hans Frank: \u00abagisci in una maniera che il F\u00fchrer, se conoscesse le tue azioni, approverebbe\u00bb. Commenta ancora la Arendt: \nHannah Arendt torn\u00f2 sulla questione nel corso di una conversazione radiofonica con lo storico tedesco Joachim Fest, trasmessa dall'emittente S\u00fcdwestfunk il 9 novembre 1964. Nel corso della conversazione, Fest fa ancora riferimento alla pretesa di Eichmann di avere sempre seguito i precetti morali kantiani. Commenta la Arendt:\nLa conversazione radiofonica fra Hannah Arendt e Joachim Fest fu trascritta e pubblicata in Internet nel 2005, a cura di Ursula Ludz e Thomas Wild, nella rivista online \"HannahArendt.net\", e successivamente dagli stessi curatori raccolta in un libro pubblicato nel 2011.\nUtilizzo.\nIl motto compare sul muro di cinta del Parco Hannah Arendt, nel quartiere viennese di Aspern (distretto di Donaustadt), inaugurato nel 2015.\nL'ex Casa del Fascio di Bolzano conserva sul suo frontone un bassorilievo di Hans Piffrader su cui spicca il motto fascista \"Credere, obbedire, combattere\". Nel 2017, in contrapposizione a tale motto, il fregio di Piffrader fu sottoposto (su iniziativa dell'Amministrazione provinciale altoatesina e su progetto artistico di Arnold Holzknecht e Michele Bernardi), a un intervento di storicizzazione e depotenziamento, con l'apposizione di una scritta luminosa in tre lingue (ladino, tedesco, italiano) recante la frase attribuita a Hannah Arendt. Sulla piazza stessa \u00e8 stato installato un \"infopoint\" con testi esplicativi, resi in quattro lingue, che spiegano la storia dell'edificio, dell'opera di Piffrader, del contesto urbanistico pi\u00f9 complessivo nonch\u00e9 della citazione di Hannah Arendt."}
{"id": "8640522", "revid": "1442080", "url": "https://it.wikipedia.org/wiki?curid=8640522", "title": "L\u00e1zaro Oliveira", "text": ""}
{"id": "8640532", "revid": "125932610", "url": "https://it.wikipedia.org/wiki?curid=8640532", "title": "Dune (film 2021)", "text": "Dune (\"Dune: Part One\") \u00e8 un film del 2021 diretto da Denis Villeneuve.\nLa pellicola \u00e8 la prima parte dell'adattamento cinematografico del romanzo omonimo scritto da Frank Herbert, primo capitolo del ciclo di Dune, gi\u00e0 trasposto col film del 1984 di David Lynch e con le miniserie televisive \"Dune - Il destino dell'universo\" (2000) e \"I figli di Dune\" (2003).\nIl film \u00e8 composto da un cast corale che include Timoth\u00e9e Chalamet, Rebecca Ferguson, Oscar Isaac, Josh Brolin, Stellan Skarsg\u00e5rd, Dave Bautista, Stephen McKinley Henderson, Zendaya, Chang Chen, Sharon Duncan-Brewster, Charlotte Rampling, Jason Momoa e Javier Bardem.\nTrama.\nIn un distante futuro dell'umanit\u00e0, esiste un pianeta chiamato Arrakis, detto \"Dune\". Questo pianeta completamente sabbioso \u00e8 l'unica fonte della sostanza pi\u00f9 preziosa dell'universo, la \"spezia\": essa \u00e8 una sostanza psichedelica simile a una polvere luccicante e presente nelle sabbie che coprono il pianeta, che conferisce il dono della premonizione e amplifica le capacit\u00e0 mentali, rendendo possibile l'utilizzo dei macchinari per il viaggio interstellare; \u00e8 inoltre ritenuta sacra dai nativi di Dune, i Fremen, per via degli effetti visionari che ha sugli umani. Un giorno, accade che l'Imperatore Shaddam Corrino IV tolga il controllo del pianeta Arrakis alla crudele casata Harkonnen per darlo nelle mani della nobile famiglia Atreides, la cui popolarit\u00e0 continua a crescere nel resto dell'Imperium.\nIl figlio del Duca Leto Atreides, il giovane Paul, ha sogni ricorrenti su una ragazza Fremen; tali sogni spesso hanno tratti premonitori, e quando questi figurano la morte del suo maestro di spada Duncan Idaho, Paul tenta inutilmente di avvertirlo prima che questi parta in ricognizione su Arrakis, mentre lo sostituir\u00e0 Gurney Halleck. La madre di Paul, Lady Jessica, riconosce in quanto strega Bene Gesserit il potenziale dei sogni del figlio che sta addestrando ad usare i poteri della voce, e lo comunica a Gaius Helen Mohiam, veridica Bene Gesserit dell'Imperatore; Paul viene cos\u00ec testato dalla veridica, tramite una strana e inquietante prova di resistenza, e dimostra di essere degno di ereditare potere, ma scopre anche che le Bene Gesserit hanno da secoli incrociato linee di sangue per creare il Kwisatz Haderach, un eletto in grado di usare i loro poteri a un livello mai visto e cambiare l'universo. Intanto, pur sapendo che l'offerta di Arrakis fa parte di una complessa trappola creata dall'Imperatore, atta a far s\u00ec che gli Harkonnen li combattano per riaverne il controllo indebolendo il loro potere, il Duca Leto obbedisce per onore e lascia la sua casa sul pianeta Caladan, portando con s\u00e9 la sua famiglia e il resto dei suoi uomini.\nLeto prende il controllo di un'operazione di estrazione della spezia, resa pericolosa dalla presenza di enormi vermi delle sabbie, creature native di Arrakis. Nonostante l'Imperatore abbia eletto la planetologa Liet-Kynes per arbitrare il cambio di gestione su Arrakis, la situazione \u00e8 stata chiaramente minata dall'inizio dagli stessi Harkonnen ancor prima che lasciassero il pianeta. Alcuni Fremen sul pianeta riconoscono in Paul l'eletto che le Bene Gesserit hanno profetizzato da secoli, mentre il ragazzo continua a sperimentare sogni premonitori sulla ragazza Fremen. Una spia Harkonnen infiltrata tenta perfino di assassinare Paul, al che la veridica Bene Gesserit dell'Imperatore si rivolge direttamente al Barone Vladimir Harkonnen, rivale storico del Duca, ordinandogli di non uccidere il ragazzo n\u00e9 lady Jessica: il Barone le promette di non toccare madre e figlio, ma in realt\u00e0 manifesta la sua intenzione di ucciderli, ordinando di farli abbandonare nel deserto di Arrakis. Nel frattempo il Duca invia i suoi uomini a prepararsi per la riconquista di Arrakis: se gli Harkonnen trattavano di uccidere o maltrattare i Fremen, Leto intende invece farseli alleati, per sfruttare la loro conoscenza del pianeta e il loro numero contro i loro predecessori e rivali. Durante un incontro con uno dei loro capi, Stilgar, questi riconosce Paul come l'eletto e accetta di non contrastare gli Atreides, a patto che loro non interferiscano con i Fremen.\nDurante un'ispezione con l'arbitro Liet-Kynes, Leto porta Gurney e Paul a controllare l'estrazione di spezia, avendo prova tangibile dei sabotaggi Harkonnen, ma l'arbitro del cambio confessa che le \u00e8 stato chiesto di non fare nessun rapporto, cos\u00ec che nessuna casata sappia che il tutto \u00e8 una manovra atta ad indebolire gli Atreides, che ereditavano troppo potere. Dopo aver visto per la prima volta un verme delle sabbie, Paul viene visitato dal dottor Yueh e scopre di essere sensibile agli effetti psichedelici della spezia, che potenziano le sue visioni premonitrici e intensificano i suoi sogni. Gli Harkonnen ottengono segretamente l'aiuto dall'Imperatore stesso, che offre tre battaglioni di Sardaukar, le sue truppe speciali, per combattere contro gli Atreides. In una visione premonitrice Paul scopre che la madre Jessica \u00e8 incinta, e glielo rivela. Durante la notte, il dottor Yueh, la cui moglie era tenuta in ostaggio dal Barone, disattiva gli scudi e gli allarmi della fortezza Atreides, e in seguito paralizza il Duca Leto confessandogli il tradimento, ma dandogli comunque una capsula di gas letale, nascosta in un dente finto, da sprigionare quando sar\u00e0 vicino al Barone. Gurney guida un contrattacco ma gli Harkonnen vincono sugli Atreides e riconquistano il pianeta, rapendo lady Jessica e Paul per abbandonarli nel deserto. Il Barone uccide Yueh, ma prima di eliminare Leto questi sprigiona il gas, ferendolo gravemente e uccidendo i servitori intorno a lui. Paul e Jessica si liberano coi poteri Bene Gesserit della voce, costringendo i soldati Harkonnen a lasciarli andare.\nIl nipote del Barone, Rabban, riprende il controllo di Arrakis e d\u00e0 la caccia a Paul e alla madre. Il giovane Atreides ha invece una visione chiara del suo futuro: tutte le casate e i Fremen si uniscono fanaticamente sotto il suo stendardo in una guerra santa in suo nome, idolatrandolo come il messia, l'eletto creato dalle Bene Gesserit. Duncan e Liet-Kynes trovano i due e li portano in un rifugio Fremen nel deserto, dove l'arbitro del cambio decide finalmente di disubbidire all'Imperatore e comunicare al resto delle casate cosa \u00e8 realmente successo su Arrakis e quali fossero i piani dell'Imperium. I Sardaukar trovano per\u00f2 il nascondiglio e Duncan si sacrifica per permettere a Paul, Jessica e Kynes di fuggire. Durante la fuga, Kynes viene uccisa dai soldati imperiali prima che possa cavalcare un verme delle sabbie, ma prima di morire richiama il gigantesco mostro che uccide gli inseguitori, permettendo la fuga di Paul e Jessica. Rabban li da per morti e fa rapporto a suo zio, ormai in via di guarigione.\nLe visioni di Paul diventano sempre pi\u00f9 chiare, e tramite esse riesce a trovare il luogo dove si nascondevano i Fremen. Sfuggiti dall'attacco di un verme delle sabbie, Paul e Jessica vengono catturati da Stilgar con il suo gruppo; tra questi vi \u00e8 la ragazza dei sogni di Paul, Chani, che si presenta a lui. Per essere accettato tra i Fremen, Paul vince un duello contro uno di loro e viene preso nel clan. Le previsioni sul futuro cominciano ad allinearsi e la profezia sull'eletto Paul, il Kwisatz Haderach, prende forma. Il suo viaggio ha cos\u00ec inizio.\nProduzione.\nSviluppo.\nIl 21 novembre 2016 la Legendary Entertainment acquist\u00f2 i diritti di \"Dune\" per un adattamento cinematografico e televisivo. Nel dicembre 2016 \"Variety\" riport\u00f2 la notizia che il regista Denis Villeneuve era in trattativa per dirigere il film, dopo che nel settembre dello stesso anno aveva espresso il suo interesse nel progetto, dichiarando che era uno dei suoi sogni quello di dirigere un nuovo adattamento di \"Dune\". Nel febbraio 2017 Brian Herbert, figlio di Frank ed autore dei successivi romanzi del ciclo di \"Dune\", conferm\u00f2 Villeneuve alla regia del progetto.\nRiprese.\nCon un budget di 165 milioni di dollari, le riprese del film iniziarono il 18 marzo 2019 negli Origo Film Studios di Budapest per poi proseguire in Giordania; i lavori terminarono nel luglio 2019.\nLe scene ambientate sul pianeta \"Caladan\" sono state girate nella penisola dello Stadlandet, in Norvegia, mentre alcune scene sul pianeta \"Arrakis\" sono state riprese all'oasi di Liwa, negli Emirati Arabi Uniti.\nColonna sonora.\nHans Zimmer dichiar\u00f2 che avrebbe composto la colonna sonora del film nel marzo 2019, poco tempo prima dell'inizio della lavorazione dello stesso; egli aveva gi\u00e0 collaborato con Villeneuve in occasione di \"Blade Runner 2049\". All'epoca, Zimmer era stato avvicinato da Christopher Nolan per comporre la colonna sonora di \"Tenet\", ma il compositore tedesco scelse invece di lavorare a \"Dune\", citando il suo personale amore per il romanzo.\nPer il film sono stati pubblicati tre album discografici diversi: \"The Dune Sketchbook (Music from the Soundtrack)\", \"Dune (Original Motion Picture Soundtrack)\" e \"The Art and Soul of Dune\", rispettivamente il 3 e 17 settembre, e il 22 ottobre 2021.\nPromozione.\nIl primo teaser trailer del film \u00e8 stato diffuso l'8 settembre 2020 mentre il trailer esteso \u00e8 stato diffuso il giorno seguente durante una diretta su Twitter condotta da Stephen Colbert con il regista e il cast del film e sui canali YouTube della Warner Bros.\nDistribuzione.\nLa pellicola venne presentata in anteprima mondiale alla 78\u00aa Mostra internazionale d'arte cinematografica di Venezia il 3 settembre 2021, fuori concorso.\nInizialmente fissato negli Stati Uniti per il 20 novembre 2020, successivamente posticipato prima al 18 dicembre 2020 e poi al 1\u00ba ottobre 2021, il film venne distribuito nelle sale cinematografiche italiane a partire dal 16 settembre 2021 ed in quelle statunitensi dal 22 ottobre in contemporanea in streaming su HBO Max per il primo mese.\nDivieti.\nNegli Stati Uniti il film \u00e8 stato vietato ai minori di 13 anni non accompagnati da adulti, per la presenza di forte violenza, immagini inquietanti e materiale suggestivo.\nAccoglienza.\nIncassi.\nLa pellicola ha incassato dollari in tutto il mondo ed \u00e8 l'undicesimo incasso del 2021.\nCritica.\nSull'aggregatore Rotten Tomatoes il film riceve l'83% delle recensioni professionali positive con un voto medio di 7,6 su 10 basato su 451 critiche, mentre su Metacritic ottiene un punteggio di 74 su 100 basato su 66 critiche.\n\"Best Movie\" posiziona il film al terzo posto dei migliori nel 2021.\nEdizione italiana.\nIl doppiaggio italiano e la sonorizzazione sono avvenuti presso la Laser Digital Film, i dialoghi italiani e la direzione del doppiaggio sono stati curati da Carlo Cosolo assistito da Andreina D\u2019Andreis.\nAltri media.\nVideogioco.\nIl 26 febbraio 2019 la Funcom annuncia di aver trovato un accordo con la Legendary per la realizzazione di un videogioco basato sul film.\nFumetti.\nNel settembre 2020 vengono diffuse le prime immagini del fumetto prequel \"\": distribuito da Boom!Studios, diviso in dodici albi, \u00e8 stato scritto da Brian Herbert e Kevin J. Anderson ed illustrato da Dev Pramanik e Alex Guimares.\nSequel e prequel.\nNel marzo 2018 Denis Villeneuve annuncia di aver diviso in due parti la trasposizione del primo romanzo della serie di \"Dune\". Nel febbraio 2021 Eric Roth ha affermato di avere completato un trattamento per il sequel.\nPrima della presentazione alla 78\u00aa Mostra internazionale d'arte cinematografica di Venezia, il regista ha dichiarato di aver pianificato una trilogia di \"Dune\", composta da due film basati sul primo romanzo e un terzo basato su \"Messia di Dune\". La Warner Bros. assicur\u00f2 a Villeneuve che il sequel avr\u00e0 il via libera se il film otterr\u00e0 buoni risultati su HBO Max.\nNel giugno 2019 la Legendary Pictures ha annunciato lo sviluppo di una serie televisiva spin-off intitolata \"\": la serie servir\u00e0 da prequel al film, si focalizzer\u00e0 sull'organizzazione Bene Gesserit e verr\u00e0 distribuita in streaming su HBO Max; l'episodio pilota verr\u00e0 diretto da Villeneuve mentre la serie verr\u00e0 scritta da Jon Spaihts e Diane Ademu-John, che coprir\u00e0 anche il ruolo di showrunner.\nIl 26 ottobre 2021 la Legendary Pictures ha dato il via libera al sequel dopo i buoni risultati al botteghino, fissando la pellicola all'ottobre del 2023 e con Zendaya, sempre nel ruolo di Chani Kynes, come protagonista della storia."}
{"id": "8640533", "revid": "76963", "url": "https://it.wikipedia.org/wiki?curid=8640533", "title": "Pierre Blain", "text": "Biografia.\nNacque ad La Garde-Gu\u00e9rin tra il 1340 ed il 1350. Era parente di papa Urbano V.\nL'antipapa Benedetto XIII lo elev\u00f2 al rango di (pseudo) cardinale nel concistoro del 24 dicembre 1395.\nMor\u00ec il 12 dicembre 1409 ad Avignone."}
{"id": "8640534", "revid": "539155", "url": "https://it.wikipedia.org/wiki?curid=8640534", "title": "Polacche op. 40", "text": "Le due Polacche Op. 40, la Polacca in La maggiore op. 40, n. 1 (soprannominata \"Polacca militare\") e la Polacca in Do minore, op. 40, n. 2, furono composte da Fryderyk Chopin tra il 1838 e il 1839.\nStoria.\nLe due polacche dell'op. 40 furono scritte da Chopin in due momenti distinti. Sicuramente la prima era gi\u00e0 stata composta prima che il musicista si recasse a Maiorca con George Sand nel novembre del 1838, come egli scrisse all'amico Camille Pleyel da Valldemossa. La seconda polacca vide la luce sull'isola, tra la fine del 1838 e i primi mesi del 1839; probabilmente alcune rifiniture furono apportate ancora alla partitura quando Chopin rientr\u00f2 a Nohant, anche perch\u00e9 la pubblicazione avvenne solo nel 1840, seppur ritardata dalle lunghe trattative con gli editori.\nAnalisi.\nArtur Rubinstein osserv\u00f2 che la polacca in La maggiore \u00e8 il simbolo della gloria polacca, mentre la polacca in Do minore \u00e8 il simbolo della tragedia polacca.\nPolacca in La maggiore, Op. 40, n. 1.\nIn effetti la prima polacca dell'op. 40 \u00e8 un brano dall'aspetto trionfale, sempre a ritmo di marcia senza mai un accenno di pausa; \u00e8 un'opera scritta a gloria della Polonia, dei suoi momenti di grandezza militare; sembra che Chopin abbia voluto celebrare le vittorie del re Jan Sobieski con i suoi ussari polacchi contro l'esercito ottomano nel 1683. Non vi \u00e8 nulla che possa ricordare, come alcuni studiosi hanno pensato, le glorie passate e ormai defunte dell'aristocrazia polacca ormai assurte solo a simbolo.\nLa polacca ha una costruzione molto semplice e regolare, presenta un ciclo ternario ed \u00e8 senza Introduzione. Si apre subito con un accordo di La maggiore e prosegue con il ritmo tipico della polonaise (croma, due semicrome, quattro crome). La tonalit\u00e0 passa quindi in Re maggiore al centro della composizione nella sezione a trio, dopodich\u00e9 si ripete l'apertura senza modifiche, tralasciando solo i segni di ripetizione. Il pezzo, che non presenta una Coda finale, \u00e8 quasi interamente suonato \"forte\" o \" fortissimo\", il che rende l'esecuzione veramente incisiva . \nDurante l'invasione tedesca della Polonia del settembre 1939, all'inizio della seconda guerra mondiale, la Polskie Radio trasmise quotidianamente questo pezzo come protesta nazionalistica e per coinvolgere e mobilitare il popolo polacco.\nPolacca in Do minore, Op. 40, n. 2.\nMeno nota della precedente e forse la pi\u00f9 misconosciuta fra tutte le analoghe composizioni di Chopin, la Polacca in Do minore in realt\u00e0 \u00e8 un'opera di grande valore, intensa e di alti livelli emotivi, ricca di contrasti, oltre a essere di notevole interesse da un punto di vista strutturale e compositivo. Se la Polacca in La maggiore \u00e8 trionfale e ricorda la gloria della Polonia, la seconda riflette non solo il dolore per la situazione politica, ma anche quello per la lontananza dalla patria, sofferenza accentuata dalla condizione psico-fisica del compositore. Scritta interamente sull'isola di Maiorca, risente fortemente della malattia, accentuatasi durante il soggiorno a Valldemossa, e della condizione psicologica del musicista, turbato dall'atmosfera spettrale del monastero e per di pi\u00f9 convinto, dentro di s\u00e9, aver poco da vivere.\nQuesti sentimenti sono prevalenti soprattutto nella prima parte del brano, pi\u00f9 tetra e desolata, segnata dai dodici accordi in Do minore ripetuti, ossessivi e oscuri; la drammaticit\u00e0 \u00e8 pi\u00f9 volte sottolineata dal contrasto tra il \"fortissimo\" di accordi seguiti immediatamente dal \"piano\". Il tema principale, in antitesi con quello maestoso e gioioso della prima polacca, presenta una melodia triste suonata in ottave dalla sinistra, con frasi accennate suonate dalla mano destra. \u00c8 intervallato da un tema apparentemente pi\u00f9 sereno, prima di passare alla sezione del trio in La bemolle maggiore, che incorpora ritmi tipici della polacca; un ponte di grandissima efficacia lega quindi il trio alla ripresa dove il tema principale viene quindi ripetuto anche se in gran parte abbreviato e sfaldato, le armonie mutano e la melodia drammatica \u00e8 riproposta dalla mano destra con un'intensa mestizia."}
{"id": "8640535", "revid": "181699", "url": "https://it.wikipedia.org/wiki?curid=8640535", "title": "L'Italia Centrale", "text": "L'Italia Centrale \u00e8 stato un quotidiano italiano edito a Reggio nell'Emilia dal 1864 al 1912.\nStoria.\nNegli anni immediatamente successivi alla seconda guerra d'indipendenza italiana all'annessione di Reggio al Regno di Sardegna furono edite nella cittadina emiliana alcune effimere testate giornalistiche quotidiane o periodiche di orientamento liberale. Dopo la chiusura della \"Gazzetta di Reggio\" nel 1864 la borghesia liberale, che deteneva allora il potere politico ed economico in citt\u00e0, decise di dare vita ad un nuovo quotidiano in grado di fungere da megafono ai propri principi ed ai propri ideali in vista delle elezioni dell'anno successivo. Fondatore del nuovo giornale fu il triestino Demetrio Livaditi, professore presso il liceo cittadino. Il quotidiano si caratterizz\u00f2 per una vasta variet\u00e0 di argomenti, dalla politica nazionale ed internazionale alla cronaca, sia locale che italiana ed estera. Aggiornamenti costanti erano garantiti dai dispacci dell'Agenzia Stefani. Vi erano infine rubriche di cultura, con appendici di romanzi di autori anche stranieri, e rassegne teatrali, letterali e scientifiche. \nBen presto \"L'Italia Centrale\" entr\u00f2 in conflitto con il settimanale repubblicano \"La Rivoluzione\", diretto da Pietro Casali. In occasione delle elezioni politiche del 1865 la rivalit\u00e0 tra la fazione liberale, guidata dal ministro Nicomede Bianchi, e quella repubblicana, che aveva nel patriota Giovanni Grilenzoni la sua figura di punta, fu abilmente cavalcata dai rispettivi giornali di riferimento sino a giungere ad un punto di non ritorno. La sera del 22 ottobre 1865 infatti il direttore de \"L'Italia Centrale\" don Angelo Volpe venne aggredito da una decina di persone e ferito gravemente a pugnalate e bastonate. Il fatto porter\u00e0 poi ad una distensione tra le due fazioni e ad un ammorbidimento dei toni sulla stampa locale. Negli anni a seguire il quotidiano manterr\u00e0 una linea moderata pur conservando i suoi solidi principi liberali e non disdegnando di attaccare i periodici del cattolicesimo conservatore reggiano. A partire dalla met\u00e0 degli anni ottanta del XX secolo il nuovo avversario dell\"'Italia Centrale\" sar\u00e0 il periodico socialista \"La Giustizia\", fondato da Camillo Prampolini."}
{"id": "8640536", "revid": "73843", "url": "https://it.wikipedia.org/wiki?curid=8640536", "title": "Jeff Adams", "text": "Biografia.\nJeff Adams, curato con la radioterapia per un cancro, \u00e8 guarito, ma diventato paraplegico all'et\u00e0 di nove anni. Ha imparato ad usare la sedia a rotelle come un veicolo da corsa e a diciotto anni gareggiava gi\u00e0 nella sua prima Paralimpiade, a Seul 1988. La sua costanza nell'allenamento e nella partecipazione a gare singole e in staffetta gli ha fatto ottenere tredici medaglie paralimpiche, nonch\u00e9 sei medaglie ai Campionati del mondo. Una squalifica perch\u00e9 risultato positivo alla cocaina, lo ha tenuto fermo per due anni, ma ha potuto rientrare nello sport per la sua ultima Paralimpiade, quella di Pechino nel 2008, poi si \u00e8 ritirato.\nHa lavorato come giornalista, motivazionista e titolare d'azienda: ha fondato due societ\u00e0 che producono sedie a rotelle ed entrambe sono state rilevate. \u00c8 stato eletto Atleta disabile dell'Anno nel 1992, nel 1997 \u00e8 entrato nella Terry Fox Hall of Fame e nel 2018 nella Canada's Sport Hall of Fame."}
{"id": "8640537", "revid": "287204", "url": "https://it.wikipedia.org/wiki?curid=8640537", "title": "Marussig", "text": ""}
{"id": "8640538", "revid": "124720640", "url": "https://it.wikipedia.org/wiki?curid=8640538", "title": "Associazione Calcio ChievoVerona 2020-2021", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 2020-2021.\nMaglie e sponsor.\nIl fornitore tecnico per la stagione 2020-2021 \u00e8 Givova, all'undicesimo anno di partnership con la societ\u00e0 clivense; gli sponsor ufficiali sono: \"Mitsubishi\" e \"Paluani\" (main sponsor), \"Coati Salumi\" (co-sponsor) , \"Nobis Assicurazioni\", \"Avelia\" e \"Clean-Wash\" (nel retro sotto la numerazione). Confermato per tutte le squadre di serie B il top sleeve sponsor \"Facile ristrutturare\" sulla manica sinistra.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\n\"Rosa e numerazione sono aggiornate al 20 marzo 2021.\"\nStatistiche.\nStatistiche di squadra.\n\"Statistiche aggiornate al 31 gennaio 2021\""}
{"id": "8640543", "revid": "767487", "url": "https://it.wikipedia.org/wiki?curid=8640543", "title": "Claudio Plit", "text": "Vincitore di 4 titoli mondiali di nuoto di fondo e di diverse maratone di nuoto, tra il 1974 al 1986 \u00e8 salito sul podio in 45 delle 48 gare a cui ha preso parte. Ha vinto, oltre ad altre importanti gare, 4 volte la Capri-Napoli (1979, 1980, 1981, 1986) e 5 la traversata del Lago Saint-Jean, considerato l'evento pi\u00f9 duro del circuito internazionale.\nEra nota la sua lunga rivalit\u00e0 con il neozelandese Phillip Rush\nDopo il ritiro si \u00e8 dedicato all'allenamento, oltre a essere giudice di gara nelle FINA Marathon Swim World Series."}
{"id": "8640562", "revid": "1318789", "url": "https://it.wikipedia.org/wiki?curid=8640562", "title": "MTV Tricon Award", "text": ""}
{"id": "8640572", "revid": "767487", "url": "https://it.wikipedia.org/wiki?curid=8640572", "title": "Motore Panhard Centaure", "text": "Il motore Centaure \u00e8 un motore a scoppio progettato e costruito dal 1901 al 1905 dalla casa automobilistica francese Panhard &amp; Levassor.\nStoria e caratteristiche tecniche.\nIl contesto storico.\nI motori \"Centaure\" nacquero in un contesto di grandi cambiamenti forzati all'interno dell'organigramma della Panhard &amp; Levassor: dopo la morte di \u00c9mile Levassor in seguito ai postumi di un incidente avvenuto durante una gara automobilistica, postumi manifestatisi diversi mesi dopo l'incidente stesso. Al posto di Levassor, brillante direttore tecnico, ma anche factotum dell'azienda di avenue d'Ivry, sopraggiunse Arthur Krebs, il quale decise di far tagliare alcune spese ormai non pi\u00f9 necessarie, prima fra tutte quella relativa alle royalties legate alla produzione di motori Daimler su licenza, produzione che aveva luogo ormai da alcuni anni, da quando cio\u00e8 la Panhard &amp; Levassor aveva mosso i suoi primi passi nel mondo della produzione automobilistica. Per questo, nell'autunno 1899 si decise di avviare il progetto relativo a una nuova famiglia di motori prodotti in proprio. Il primo motore di questa nuova famiglia, denominata \"Centaure\", debutt\u00f2 nel gennaio del 1901 per andare ad equipaggiare la Type E ed aveva una cilindrata di 4072 cm3.\nCaratteristiche tecniche.\nStrutturalmente, i motori \"Centaure\" mantennero la struttura a monoblocchi bicilindrici tipica dei precedenti motori Phoenix. Vi furono quindi anche in questo caso motori \"Centaure\" bicilindrici o quadricilindrici. Nel caso dei motori quadricilindrici vennero perci\u00f2 impiegati due monoblocchi bicilindrici accoppiati, per cui il motore in questione assumeva una struttura di tipo biblocco. Prodotti per meno di cinque anni prima di essere sostituiti dai motori Centaure all\u00e9g\u00e9, i motori \"Centaure\" non mancarono comunque di proporre alcune novit\u00e0 tecniche rilevanti.\nLa principale fra queste novit\u00e0 fu il nuovo carburatore a regolazione automatica, che permetteva un dosaggio migliore del carbuarante in rapporto alla massa d'aria introdotta. Ci\u00f2 si tradusse in un funzionamento pi\u00f9 regolare, in una guida pi\u00f9 piacevole (anche perch\u00e9 non era pi\u00f9 l'autista a dover regolare il carburante) e in consumi ridotti di circa il 15% grazie al minor spreco di carburante. Inoltre, nei motori \"Centaure\" scomparvero i bilancieri e tutte le meccaniche di azionamento dell'asse a camme, ora nascosti all'interno del motore. A proposito di asse a camme, esso rimase sempre singolo e andava ad azionare ancora una volta solo la valvola di scarico, mentre quella di aspirazione era sempre azionata a depressione. Dalla cilindrata iniziale di 4,1 litri, i motori \"Centaure\" si evolsero sia verso l'alto che verso il basso, dando origine a motori di cilindrate comprese fra 1,2 e 7,5 litri."}
{"id": "8640573", "revid": "1305772", "url": "https://it.wikipedia.org/wiki?curid=8640573", "title": "Pedro Erc\u00edlio Simon", "text": "Biografia.\nPedro Erc\u00edlio Simon nacque a Ibia\u00e7\u00e1 il 9 settembre 1941\nFormazione e ministero sacerdotale.\nEntr\u00f2 in seminario all'et\u00e0 di dieci anni con il primo gruppo di seminaristi della neonata diocesi di Passo Fundo. Frequent\u00f2 le scuole superiori nel seminario \"Nostra Signora di Fatima\" a Erechim e studi\u00f2 filosofia e teologia presso la Facolt\u00e0 \"Nossa Senhora da Concei\u00e7\u00e3oa\" a Viam\u00e3o dal 1959 al 1966.\nIl 12 dicembre 1965 fu ordinato presbitero per la diocesi di Passo Fundo insieme al fratello Ireneo. In seguito fu promotore vocazionale diocesano, professore di teologia dogmatica, rettore del seminario \"Nostra Signora di Aparecida\", coordinatore della pastorale e vicario generale. Svolse il ministero pastorale nella cattedrale di Nostra Signora Aparecida e nelle parrocchie di San Giuda Taddeo, di San Cristoforo e del Sacro Cuore di Ges\u00f9. Nel 1981 guid\u00f2 il primo pellegrinaggio diocesano in onore di Nostra Signora Aparecida.\nMinistero episcopale.\nIl 24 ottobre 1990 papa Giovanni Paolo II lo nomin\u00f2 vescovo coadiutore di Cruz Alta. Ricevette l'ordinazione episcopale il 30 dicembre successivo nella cattedrale di Nostra Signora Aparecida a Passo Fundo dall'arcivescovo Carlo Furno, nunzio apostolico in Brasile, co-consacranti il vescovo di Passo Fundo Urbano Jos\u00e9 Allgayer e quello di Cruz Alta Jac\u00f3 (Jacob) Roberto Hilgert.\nIl 5 luglio 1995 lo stesso pontefice lo nomin\u00f2 vescovo di Uruguaiana.\nIl 16 settembre 1998 lo stesso papa Giovanni Paolo II lo nomin\u00f2 vescovo coadiutore di Passo Fundo. Il 19 maggio dell'anno successivo succedette alla medesima sede. Il 13 aprile 2011 papa Benedetto XVI elev\u00f2 la diocesi al rango di arcidiocesi metropolitana con la bolla \"Ad totius dominici\" e nomin\u00f2 monsignor Simon suo primo arcivescovo metropolita. Il 29 giugno dello stesso anno il papa gli impose il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nL'11 luglio 2012 lo stesso pontefice accett\u00f2 la sua rinuncia al governo pastorale dell'arcidiocesi per motivi di salute.\nIn seno alla Conferenza episcopale regionale Sul 3 fu responsabile per l'accompagnamento pastorale della pastorale liturgica, della pastorale vocazionale, dei seminari, della pastorale presbiterale e delegato per la pastorale dei migranti. Dal 2001 al 2004 fu segretario regionale dei vescovi dello Stato di Rio Grande do Sul.\nDa tempo malato di Parkinson e Alzheimer, mor\u00ec all'ospedale \"San Vincenzo de' Paoli\" il 1\u00ba giugno 2020 all'et\u00e0 di 78 anni per COVID-19. Le esequie si tennero lo stesso giorno alle ore 16 nella cattedrale di Nostra Signora Aparecida a Passo Fundo in forma strettamente privata a causa della pandemia di COVID-19.\nGenealogia episcopale.\nLa genealogia episcopale \u00e8:"}
{"id": "8640575", "revid": "1543377", "url": "https://it.wikipedia.org/wiki?curid=8640575", "title": "Ghiandole diaframmatiche bulbouretrali", "text": "Le ghiandole diaframmatiche bulbouretrali (o di Cowper), dette anche ghiandole uretraciniche, trigonali o membranose, sono due notevoli ghiandole parauretrali situate nel diaframma urogenitale, ai lati dell'uretra membranosa; i loro dotti parauretrali attraversano il diaframma e sboccano nell'ampolla uretrale, all'inizio dell'uretra bulbare.\nQueste ghiandole appartengono al sistema di Cowper, di cui rappresentano le due strutture pi\u00f9 rilevanti dopo le ghiandole accessorie, nonch\u00e9 alle ghiandole parauretrali accessorie dell'apparato urogenitale; il loro diametro ammonta in media a 10 mm, e la forma \u00e8 lobulata. Costituite da grappoli (\"cluster\") \"a corallo ramificato\" di ghiandole otricolari bulbouretrali, svolgono un importante ruolo nella produzione del liquido preseminale, nonch\u00e9 dell'antigene prostatico specifico (\"PSA\") e di un potente secreto protettivo, il fattore antimicrobico di Cowper, che difende e sfiamma l'uretra maschile.\nNei cervi e nei suini, queste ghiandole sono estremamente voluminose e sviluppate, contribuendo anche all'eiaculazione.\nNomi e classificazione.\nNomi.\nLe \"ghiandole diaframmatiche\" bulbouretrali sono anche indicate come \"ghiandole trigonali\" (dal trigono urogenitale), \"membranose\" (dall'omonimo segmento uretrale) e \"uretraciniche\" (dalle fibre muscolari uretraciniche del diaframma urogenitale). Raramente, si pu\u00f2 trovare la dizione \"ghiandole minori di Cowper\".\nEponimo.\nLe ghiandole bulbouretrali nel loro complesso sono state studiate dell'anatomista inglese William Cowper. La distinzione delle ghiandole diaframmatiche risale per\u00f2 al secolo successivo, e non \u00e8 contraddistinta da un eponimo specifico.\nClassificazione.\nEsistono numerose classificazioni possibili per queste ghiandole uretrali:\nAnatomia.\nDescrizione generale.\nLe ghiandole diaframmatiche bulbouretrali sono situate entro i foglietti germinali del diaframma urogenitale, su entrambi i lati dell'uretra membranosa, ad una distanza di 3 - 7 mm dalla stessa. Sono comprese entro il muscolo compressore dell'uretra dello sfintere uretrale esterno, circondate dalle fibre muscolari uretraciniche del diaframma. Sono in relazione lateralmente con il canale muscolare dell'uretra esterna, e nella parte mediana con il muscolo contralaterale dell'uretra. Bench\u00e9 adiacenti alla sezione membranosa (ultimo tratto dell'uretra prossimale), riversano il proprio secreto solo a livello dell'uretra bulbare, nella testa anteriore dell'ampolla uretrale, grazie ad un sistema di circa 12 - 30 dotti parauretrali riuniti in 2 - 6 canali maggiori paralleli e lunghi in genere 2,5 - 4 cm (con apici di 4,5 cm). \nForma e dimensioni.\nLe ghiandole diaframmatiche sono pi\u00f9 piccole di quelle accessorie, ma le loro dimensioni risultano comunque considerevoli. In media, nel giovane il loro diametro ammonta a 10 mm (con un intervallo di riferimento pari 6 - 13 mm), mentre nell'anziano tende ad essere superiore, a causa del naturale processo di ingrandimento cui le ghiandole sono sottoposte. Srotolando le ghiandole, la loro lunghezza pu\u00f2 raggiungere i 12 cm. Nell'anziano non \u00e8 raro osservare fenomeni di iperplasia, paragonabili a quelli che coinvolgono la prostata, ma meno frequenti.\nI dotti parauretrali diaframmatici sono meno numerosi di quelli accessori, ma pi\u00f9 lunghi e consistenti; superato il parenchima della ghiandola, si riuniscono in alcuni canali maggiori: da 1 a 3 per ciascuna ghiandola (in genere uno solo). La loro lunghezza ammonta in genere a 2,5 - 4 cm, con una media di 3 cm e massimi di 4,5 cm; ciascun canale maggiore ha un diametro di 0,7 - 1,1 mm, e perfora il diaframma urogenitale emergendo nella faccia inferiore dell'ampolla uretrale, presso gli orifizi dei dotti di Cowper. \nQueste ghiandole sono paragonabili ad una piccola nocciola per forma e dimensioni, tuttavia, poich\u00e9 la porzione superiore \u00e8 lobulata verso l'alto (bench\u00e9 in modo meno evidente delle ghiandole accessorie), vengono talora assimilate ad una mela.\nStruttura generale.\nOgni ghiandola bulbouretrale \u00e8 avvolta da una capsula fibroelastica quasi sferica, nota come capsula bulbouretrale, paragonabile a quella che avvolge la prostata e con funzione protettiva. \u00c8 interamente composta di fibre muscolari scheletriche: sono le stesse fibre che formano lo sfintere uretrale esterno (nello specifico, le fibre uretraciniche del compressore dell'uretra). L'epitelio prevalente che costituisce le ghiandole varia da cubico semplice a colonnare semplice. Dalla capsula partono dei setti rigidi che delineano decine di zone, attraversate dai tubuli e dai dotti parauretrali, ognuna delle quali contiene una singola ghiandola otricolare (cisterna). Si possono definire le ghiandole diaframmatiche come strutture composite, costituite da grappoli (\"cluster\") di ghiandole otricolari bulbouretrali, ognuna delle quali \u00e8 contenuta in una regione delineata dai setti.\nSuddivisione.\nZone.\nCiascuna delle quattro ghiandole bulbouretrali principali presenta una struttura complessa e composita, paragonabile a quella della prostata (sebbene pi\u00f9 semplificata e in scala ridotta). Pertanto, \u00e8 possibile distinguere alcune aree di rilievo:\nLobi.\nSebbene questa classificazione sia poco utilizzata, \u00e8 possibile individuare quattro lobi prevalenti in ognuna delle quattro ghiandole di Cowper principali. Ogni lobo \u00e8 determinato dalla diversa collocazione delle ghiandole otricolari, che delineano le seguenti porzioni:\nStruttura interna.\nGhiandole e tubuli otricolari.\nNel denso stroma fibromuscolare di ogni ghiandola si collocano numerose ghiandole parauretrali mucose, di ridotte dimensioni (circa 1 mm di diametro per 2 mm di altezza), chiamate ghiandole tubulo-otricolari bulbouretrali, o semplicemente ghiandole otricolari bulbouretrali. Appartengono alla categoria della ghiandole tubulo-otricolari ramificate, e la loro struttura \u00e8 simile a quella delle ghiandole otricolari prostatiche o vescicolari, o delle ghiandole otricolari minori (presso l'utricolo prostatico), bench\u00e9 siano pi\u00f9 piccole. La loro forma \u00e8 nel complesso irregolarmente conica, a base periferica e apice rivolto verso l'uretra; si apre in direzione anticaudale. \nIl numero di queste ghiandole \u00e8 variabile; in genere, nel giovane le due ghiandole diaframmatiche presentano un sistema ramificato e labirintico di 12 - 30 dotti e ghiandole periuretrali, con una media di 20. Questo dato \u00e8 comunque molto variabile da un individuo all'altro. Nell'anziano il numero delle ghiandole otricolari e dei relativi condotti tende a crescere, poich\u00e9 le ghiandole bulbouretrali aumentano di volume e sono spesso soggette a fenomeni di iperplasia, con formazione di corpi amilacei (proprio come accade per la prostata).\nUna caratteristica delle ghiandole otricolari bulbouretrali \u00e8 che sono collegate fra loro da un complesso sistema di molti tubuli cavi, chiamati anche dotti minori, che formano una struttura fortemente ramificata e labirintica, paragonata da alcuni manuali ad un albero dai molti rami o ad un corallo. Ciascuna ghiandola \u00e8 in realt\u00e0 una struttura composita (lobulo), costituita da decine di microlobuli provvisti di minuscole papille, che riversano il proprio secreto in tanti piccoli tubuli che confluiscono nei pi\u00f9 grandi condotti: i diverticoli tubulari od otricolari, dotti parauretrali, uno per ciascuna ghiandola. Questi canali corrispondono di fatto ai tubuli maggiori o dotti pre-eiaculatori, che attraversano il parenchima della ghiandola (cio\u00e8 la zona periferica) fino all'esterno. Qui i dotti preseminali si avvicinano e si riuniscono in 1 - 3 canali maggiori (fasci o coppi) per ciascuna ghiandola diaframmatica, che proseguono fino al punto in cui essi sboccano tramite gli orifizi ampollari. Indipendentemente dalla ghiandola, il lume dei dotti periuretrali ha un'ampiezza molto variabile, mentre il contorno \u00e8 irregolare. \nComposizione epiteliale.\nI microlobuli sono costituiti da epitelio cilindrico, semplice o pseudostratificato, e sono avvolti da un plesso di capillari; soprattutto negli anziani, possono contenere aggregati di colloide di natura iperplastica, noti come corpi amilacei. Le cellule che li compongono hanno grandi nuclei basali sferici, e nella porzione apicale si ritrovano vescicole secretorie; tra le cellule secernenti, si trovano cellule neuroendocrine e adenomeri aberranti. I piccoli tubuli che si dipartono dai microlobuli sono rivestiti da un singolo strato di cellule epiteliali, di tessuto cilindrico semplice, mentre i dotti parauretrali di Cowper in cui essi confluiscono (diverticoli otricolari) sono costituiti da epitelio cilindrico a pi\u00f9 strati; si evidenzia un duplice strato di cellule: cubiche nella porzione basale e cilindriche in quella laminare. Ciascun lobulo \u00e8 inoltre circondato da una sottile membrana fibrosa nota come capsula lobulare bulbouretrale, mentre i dotti bulbouretrali sono avvolti da un sottile strato di epitelio ghiandolare colonnare, fintanto che attraversano lo stroma fibromuscolare interno. I 2 - 6 canali maggiori sono inoltre rivestiti da uno strato aggiuntivo di epitelio laminare semplice, con funzione protettiva.\nDotti bulbouretrali diaframmatici.\nI dotti delle ghiandole diaframmatiche si riuniscono in 2 - 6 canali maggiori (in genere uno solo per ogni ghiandola), dall'ampio lume (0,7 - 1,1 mm) e molto lunghi (in genere 2,5 - 4 cm e fino a 4,5 cm, con una media di circa 3 cm) poich\u00e9 devono attraversare tutti i foglietti germinali del diaframma urogenitale, sbucando dalla sua faccia inferiore per poi sboccare all'inizio dell'ampolla uretrale. Qui escono dal pavimento uretrale in modo simmetrico (ma disordinato) lungo la cervice dell'ampolla, riversando il proprio secreto nella faccia anteriore del calice uretrale. Le lacune uretrali di Morgagni formate dai dotti di Cowper prendono il nome di orifizi dei dotti bulbouretrali; sono spesso pi\u00f9 consistenti delle lacune circostanti, soprattutto quando i dotti giungono in coppi, cui conseguono lacune pi\u00f9 voluminose. \nNel caso siano presenti ghiandole bulbouretrali aberranti, i loro dotti tendono ad unirsi ai canali maggiori dei dotti diaframmatici, talora fondendosi con alcuni dotti per originare un tubulo di dimensioni maggiori. \nFunzione.\nPre-eiaculazione.\nLe ghiandole diaframmatiche, come tutte le ghiandole del sistema di Cowper, contribuiscono a produrre parte del liquido preseminale (detto anche pre-eiaculazione o liquido di Cowper - Littr\u00e9). Questo secreto viene emesso durante la fase di eccitazione, e il suo volume \u00e8 paragonabile a quello dello sperma, bench\u00e9 estremamente variabile da un individuo all'altro (da 0,5 ml a 14 ml, con una media di 2 - 5 ml). Ha il compito di:\nSecrezioni costanti.\nFuori dallo stato di eccitazione, le ghiandole otricolari bulbouretrali (e di conseguenza le ghiandole diaframmatiche stesse) svolgono la stessa funzione di tutte le ghiandole uretrali e parauretrali. Di conseguenza, le loro secrezioni (drenate costantemente attraverso i dotti parauretrali):\nDrenaggio.\nLa presenza di un catetere nel maschio pu\u00f2 limitare o impedire il naturale drenaggio del secreto delle ghiandole parauretrali, con il rischio di provocare infezioni (uretriti) che possono eventualmente ascendere attraverso i dotti parauretrali, fino ad infiammare le ghiandole stesse. Viene inoltre limitato fortemente l'apporto del fattore antimicrobico di Cowper e delle sostanze protettive, con il rischio di lasciare l'epitelio uretrale scoperto verso fenomeni infettivi o infiammatori. \nComposizione del secreto.\nFattore antimicrobico di Cowper.\nIl fattore antimicrobico di Cowper fa parte delle secrezioni note come \"fattore antimicrobico dell'uretra maschile\": si tratta di sostanze emesse da tutte le ghiandole uretrali e periuretrali, sia costantemente sia attraverso le secrezioni sessuali, volte a proteggere e sfiammare l'uretra maschile. \nSecrezione costante.\nLe analisi effettuate sulle secrezioni di natura non sessuale hanno mostrato la presenza di questi elementi:\nZinco, magnesio, fosforo, rame e acido ialuronico sono presenti in tutte le ghiandole uretrali, mentre l'acido sialico e il potassio si possono ritrovare (in quantit\u00e0 apprezzabili) solo nel fattore antimicrobico prostatico e vescicolare.\nLiquido di Cowper - Littr\u00e9.\nLa porzione di \"secretio ex libidine\" prodotta dalle ghiandole bulbouretrali mostra in linea di massima le stesse componenti della secrezione costante (riportate nel paragrafo precedente), con alcune differenze in composizione e quantit\u00e0:\nIl principale motivo di queste differenze va ricercato nel fatto che il rapporto comporta un elevato rischio di infezioni delle vie urinarie, a causa dei possibili traumi cui l'uretra \u00e8 sottoposta e, soprattutto, del rischio di una trasmissione batterica: questo \u00e8 molto evidente nel sesso femminile (la cui uretra non secerne alcun fattore antimicrobico), per cui l'infezione urinaria pi\u00f9 comune \u00e8 proprio la cistite postcoitale. Per contrastare il pericolo di infezioni, l'uretra maschile si avvale dunque del secreto emesso dalle ghiandole uretrali, le cui componenti aumentano in quantit\u00e0 e qualit\u00e0 nella \"secretio ex libidine\", proprio con lo scopo di contrastare un passaggio batterico e ridurre al minimo il rischio di infezioni durante e dopo il rapporto. Gli studi dimostrano che l'efficacia antimicrobica e antinfiammatoria di questo secreto perdura per diverse ore dopo la sua emissione (fino a 24 ore in casi particolari), con un picco di attivit\u00e0 nei minuti successivi all'espulsione e un effetto apprezzabile della durata di 4 - 6 ore.\nFattore riepitelizzante.\nUn'altra importante funzione svolta dalle ghiandole di Cowper nel loro complesso \u00e8 l'emissione di un secreto riepitelizzante; ancora una volta, si tratta di una sostanza emessa da tutte le ghiandole uretrali e periuretrali, costantemente o con le secrezioni sessuali, volta a proteggere l'uretra maschile. Oltre a salvaguardare il delicato pavimento uretrale dall'acidit\u00e0 delle urine (sia depositando un velo protettivo, sia grazie al proprio pH basico) queste sostanze sfiammano l'uretra e accelerano o favoriscono i processi di guarigione e cicatrizzazione delle ferite alla mucosa.\nComposizione.\nLa composizione del fattore riepitelizzante non varia particolarmente dalle secrezioni costanti al liquido di Cowper - Littr\u00e9; include questi elementi:\nAltri elementi.\nNel liquido di Cowper - Littr\u00e9 si possono rinvenire anche altri elementi, la cui funzione non pu\u00f2 essere classificata secondo i precedenti criteri:\nPotenziali trasmissioni.\nIl fluido di Cowper - Littr\u00e9, prodotto nel suo complesso da numerosissime ghiandole uretrali accessorie dislocate lungo l'intera uretra, di norma non contiene naturalmente spermatozoi, tuttavia raccoglie quelli emessi con le precedenti eiaculazioni e non espulsi dall'uretra. Pertanto, una possibilit\u00e0 di causare gravidanza \u00e8 improbabile ma non pu\u00f2 essere assolutamente esclusa.\nDiversi studi hanno dimostrato la possibilit\u00e0 di questo fluido di veicolare infezioni sessualmente trasmissibili; in particolare, la sua probabilit\u00e0 di trasmettere il virus dell'HIV sembra perfino superiore a quella del liquido seminale vero e proprio. Questo fenomeno potrebbe derivare dal fatto che il liquido preseminale, a differenza dello sperma, non presenti un significativo fattore antivirale, che secondo le ricerche potrebbe inibire anche l'HIV.\nClinica.\nPatologie.\nDal punto di vista clinico, tutte le ghiandole bulbouretrali sono significative per vari fenomeni di entit\u00e0 e incidenza molto variabili. Questi includono in particolare:\nIn generale, i fenomeni di iperplasia, cisti parauretrale e neoplasia delle ghiandole bulbouretrali sono pi\u00f9 rari rispetto a quelli della prostata, ma pi\u00f9 comuni di quelli delle vescicole seminali. Al contrario, le vescicole seminali sono pi\u00f9 soggette ad infiammazioni ed infezioni.\nCatetere.\nLa presenza del catetere urinario aumenta fortemente il rischio di infezioni, poich\u00e9 ostruisce il drenaggio del secreto uretrale. Viene inoltre limitato fortemente l'apporto del fattore antimicrobico di Cowper e delle sostanze protettive, con il rischio di lasciare l'epitelio uretrale scoperto verso fenomeni infettivi o infiammatori. Inoltre, solo nel maschio sono estremamente frequenti i traumi iatrogeni dell'uretra e, conseguentemente, delle ghiandole uretrali e dei relativi dotti. \nSintomatologia.\nI sintomi delle patologie a carico di queste ghiandole sono gli stessi di una uretrite o uretroprostatite, e includono:\nIn caso di iperplasia o cisti parauretrale grave, o notevole rigonfiamento in seguito ad infezione o traumi (siringocele), le abnormi dimensioni delle ghiandole potrebbero impedire completamente la minzione (anche per conseguente stenosi uretrale) o la defecazione.\nNegli altri animali.\nIn generale.\nNumero e dimensioni.\nLe ghiandole bulbouretrali sono presenti nella quasi totalit\u00e0 dei mammiferi, tuttavia la loro entit\u00e0 (e funzione) pu\u00f2 variare in modo molto considerevole da un animale all'altro. Seguono alcuni esempi emblematici:\nFunzione.\nLa funzione delle ghiandole bulbouretrali \u00e8 identica a quella umana nella grande maggioranza dei mammiferi; esistono, tuttavia, alcune eccezioni:\nCervi e suini: un caso emblematico.\nLe ghiandole diaframmatiche di cervi e suini sono considerate tra le principali ghiandole parauretrali accessorie, e possiedono caratteristiche emblematiche, che le differenziano da quelle di molti altri mammiferi. Le ghiandole accessorie sono quattro, di dimensioni non molto diverse da quelle umane (con le dovute proporzioni). Si sottolineano le seguenti peculiarit\u00e0 delle ghiandole diaframmatiche:"}
{"id": "8640576", "revid": "588403", "url": "https://it.wikipedia.org/wiki?curid=8640576", "title": "Pordenone Calcio 2020-2021", "text": "Questa voce raccoglie le informazioni riguardanti il Pordenone Calcio nelle competizioni ufficiali della stagione 2020-2021.\nStagione.\nAnche per questa stagione viene confermato Attilio Tesser alla guida della societ\u00e0.\nMaglie e sponsor.\nIl fornitore tecnico per la stagione 2020-2021 \u00e8 Givova, mentre gli sponsor ufficiali sono \"Omega Group\" (main sponsor), \"Assiteca\" (co-sponsor), Lignano Sabbiadoro (back sponsor), \"Alea\" (sleeve sponsor) e \"CRO - Area Giovani\" (shorts sponsor).\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\nDi seguito la rosa tratta dal sito internet ufficiale della societ\u00e0 e aggiornata al 29 gennaio 2021:"}
{"id": "8640580", "revid": "682087", "url": "https://it.wikipedia.org/wiki?curid=8640580", "title": "Sintomatico", "text": ""}
{"id": "8640581", "revid": "682087", "url": "https://it.wikipedia.org/wiki?curid=8640581", "title": "Paucisintomatico", "text": ""}
{"id": "8640601", "revid": "76963", "url": "https://it.wikipedia.org/wiki?curid=8640601", "title": "Fernando P\u00e9rez Calvillo", "text": "Biografia.\nNacque ad Tarazona tra il 1340 ed il 1350.\nL'antipapa Benedetto XIII lo elev\u00f2 al rango di (pseudo) cardinale nel concistoro del 22 settembre 1397.\nMor\u00ec prima del 21 luglio 1404 a Tarazona."}
{"id": "8640604", "revid": "125232751", "url": "https://it.wikipedia.org/wiki?curid=8640604", "title": "Maria Tranchina", "text": "Biografia.\nNel 1993 partecip\u00f2 alle Universiadi di Buffalo, classificandosi ottava nel getto del peso. Risalgono al 1996 le sue prime medaglie a livello nazionale, quando ai campionati italiani invernali di lanci fu medaglia d'oro nel lancio del martello e ai campionati italiani assoluti di Bologna conquist\u00f2 l'argento nel lancio del martello e il bronzo nel getto del peso. La sua migliore prestazione in questa specialit\u00e0 risale per\u00f2 al 1994, quando scagli\u00f2 il peso a una distanza di 16,81&amp;nbs;m, misura che all'epoca era la terza migliore prestazione italiana di sempre.\nNel 1997 fu campionessa italiana del getto del peso e nel 1998 partecip\u00f2 ai campionati europei di Budapest, ma non and\u00f2 oltre le qualificazioni.\nAnche dopo aver superato i 35 anni continu\u00f2 a praticare il getto del peso e il lancio del martello nelle categorie master, laureandosi campionessa italiana ai campionati italiani master di atletica leggera 2007 nel getto del peso, lancio del martello e lancio del martello con maniglia corta per la categoria MF35. Lo stesso anno ai campionati del mondo master di atletica leggera fu medaglia d'oro nel lancio del martello e medaglia d'oro nel lancio del martello con maniglia corta e d'argento nel getto del peso, e pentathlon lanci, sempre per la categoria MF35."}
{"id": "8640605", "revid": "287204", "url": "https://it.wikipedia.org/wiki?curid=8640605", "title": "Nel frattempo", "text": "Nel frattempo (\"Meanwhile\") \u00e8 il ventiseiesimo episodio della settima stagione della serie animata \"Futurama\". L'episodio \u00e8 stato trasmesso originariamente il 4 settembre 2013 su Comedy Central, mentre la prima visione italiana risale al 1\u00ba ottobre 2014 su Italia 1. Il suo codice di produzione \u00e8 7ACV26. Non essendo state prodotte ulteriori stagioni della serie, questo episodio \u00e8 attualmente quello finale di \"Futurama\".\nTrama.\nL'equipaggio della Planet Express si trova a consegnare un pacco al parco divertimenti della Luna, che Fry e Leela ricordano essere stato il luogo della loro prima consegna (\"La serie \u00e8 atterrata\"). Mentre fanno un giro su una giostra del parco, Bender vomita viti e bulloni e uno di questi si incastra tra i meccanismi della giostra causando un sobbalzo che scaglia Leela fuori dalla cupola che ricopre il Luna Park. Inizialmente data per morta poich\u00e9 fuori dalla cupola non \u00e8 presente ossigeno, Leela riappare a sorpresa essendo riuscita a sopravvivere aspirando l'aria da un palloncino. Nonostante il lieto fine Fry \u00e8 provato dall'esperienza, perch\u00e9 si rende che conto che il tempo che avranno da vivere insieme non sar\u00e0 infinito, e quindi decide che la sera successiva chieder\u00e0 a Leela di sposarlo.\nL'indomani, nuovamente sulla Terra, il Professor Farnsworth mostra all'equipaggio la sua ultima invenzione, un telecomando con un bottone che riesce a portare il tempo dell'intero universo indietro di 10 secondi. Ad eccezione di chi usa il bottone e di chi si trova nelle immediate vicinanze, nessuno mantiene la memoria dei dieci secondi precedenti, quindi per dimostrarne il funzionamento il professore utilizza un'altra sua invenzione, un rifugio temporale che protegge chi si trova all'interno dagli effetti del bottone. Ogni volta che viene usato, il telecomando impiega altri dieci secondi a ricaricarsi, perci\u00f2 non \u00e8 possibile viaggiare indietro nel tempo a piacimento premendolo ripetutamente, ma \u00e8 invece possibile, premendolo ogni dieci secondi, ripetere quante volte si desidera un dato istante. Fry ha l'idea di sfruttare il bottone quella sera per far durare il tramonto tutto il tempo che desidera dopo che Leela avr\u00e0 accettato la sua proposta, e quindi ruba il telecomando. Con Bender si reca da un gioielliere e sfrutta il pulsante per rubare numerosi diamanti con i quali realizzare l'anello di fidanzamento e fuggire senza che il negoziante si ricordi di loro. Successivamente consegna l'anello a Leela dicendole di presentarsi sul tetto del \"Vampire State Building\" alle 18:30 se accetter\u00e0 la sua proposta.\nL\u00ec Fry inizia ad aspettarla controllando il suo orologio, ma l'orario dell'appuntamento passa senza che lei si sia presentata. Quando sono ormai passate le 19 e Leela non \u00e8 ancora arrivata, Fry immagina che la sua proposta \u00e8 stata rifiutata e poich\u00e9 non ha motivo di vivere senza di lei, si lancia dal tetto del grattacielo. Durante la caduta scorge Leela ai piedi del palazzo e controllando l'orologio sulla facciata vede che questo segna le 18:25. Fry capisce quindi che il suo orologio aveva continuato ad andare avanti in tutte le volte che aveva usato il bottone e che Leela \u00e8 in realt\u00e0 in perfetto orario. Usa allora il telecomando per tornare sul tetto, ma siccome stava gi\u00e0 cadendo da pi\u00f9 di dieci secondi, il suo effetto \u00e8 di riportarlo pi\u00f9 in alto senza per\u00f2 salvarlo dalla caduta. Fry si trova senza vie d'uscita da questo circolo vizioso e inizia quindi a premere il bottone ogni dieci secondi per salvarsi prima di toccare terra e spiega intanto a Leela il motivo del suo gesto. Il Professore si \u00e8 intanto accorto che qualcuno ha rubato il telecomando e lo sta usando ripetutamente, e raduna l'equipaggio nel rifugio. Qui Bender tradisce l'amico e rivela le intenzioni di Fry, e il Professore quindi decide di recarsi con gli altri al Vampire State Building sfruttando il rifugio, avvertendoli per\u00f2 di un effetto potenzialmente fatale dell'uso del bottone: se qualcuno uscisse dal rifugio e il telecomando venisse usato dopo meno di dieci secondi, gli \"anti-croniton\" rilasciati dal telecomando non saprebbero a quale istante riportarlo e quella persona verrebbe dissolta nel continuum spazio-temporale. Quando raggiungono il grattacielo, Fry \u00e8 ormai stanco di cadere e per sbaglio si lascia sfuggire il telecomando non riuscendo a premerlo prima di toccare terra e morendo all'istante dell'impatto. Il Professore esce dal rifugio, Leela per\u00f2 raccoglie il telecomando e lo preme, riportando in vita Fry e facendo svanire il Professore. Per salvare l'amico che continua a cadere, Bender ha l'idea di usare l'airbag che contiene per attutirne l'impatto. Il piano funziona e Fry \u00e8 salvo, ma il rimbalzo dell'airbag lo fa cadere sopra il telecomando che si distrugge, fermando cos\u00ec il tempo in tutto l'universo ad eccezione che per se stesso e per Leela.\nNonostante lo sconforto di essere ormai soli i due decidono comunque di sposarsi per conto loro, trasportando i corpi immobili dei loro amici nella chiesa. Dopodich\u00e9 iniziano a trascorrere quelli che per loro sono decenni viaggiando e visitando il mondo rimasto in stasi. Di tanto in tanto vedono apparire uno strano bagliore di luce che li infastidisce ma, ad eccezione di questo, Fry e Leela trascorrono felicemente la loro vita insieme. Ormai anziani decidono di ritornare al Vampire State Building a bere lo champagne che Fry aveva versato mentre la aspettava. L\u00ec appare nuovamente il bagliore ma, sorprendentemente, ne fuoriesce il Professore, che non era stato ucciso ma era finito in una dimensione temporale ortogonale alla loro ed era sempre stato alla ricerca del telecomando, senza sapere che era stato distrutto. Fry consegna i pezzi del telecomando, che aveva conservato, e il Professore \u00e8 in grado di ripararlo apportando una modifica: la pressione successiva del bottone avrebbe rilasciato una enorme quantit\u00e0 di \"anti-croniton\" che avrebbero sbloccato lo stallo temporale e riportato il tempo all'istante prima che lui inventasse il telecomando. Dopo essere invecchiati insieme Fry e Leela accettano di voler fare \"un altro giro\" e il Professore preme il bottone.\nProduzione.\nA causa della situazione incerta in cui la serie \u00e8 sempre stata nel corso della sua vita, questo \u00e8 il quarto episodio scritto per servire da finale di Futurama, dopo Musica dal profondo, Nell'immenso verde profondo e Processore accelerato, tutti scritti da Ken Keeler. Il finale dell'episodio lascia spazio ad un possibile seguito della storia dato che i produttori avevano dichiarato l'intenzione di sondare il terreno per un nuovo rilancio del programma su un altro canale, o con la realizzazione di un film. Non essendosi concretizzata tale possibilit\u00e0, \"Nel frattempo\" \u00e8 ad oggi l'episodio finale della serie.\nCritica.\nNella trasmissione originale l'episodio \u00e8 stato visto da 2,21 milioni di spettatori, rendendolo il quinto episodio pi\u00f9 visto tra quelli trasmessi originariamente su Comedy Central. L'episodio \u00e8 stato lodato dalla critica. Max Nicholson di IGN scrive che \"Nel frattempo\" \u00e8 \"un finale degno per un classico delle serie animate\" dando un voto di 9/10.\nZack Handlen di The \"A.V. Club\" dice che \"i primi cinque minuti sono passabili ma affrettati, e la storia che porta Fry a decidere di proporsi a Leela non \u00e8 poi cos\u00ec entusiasmante\". Tuttavia scrive successivamente che \"questo finale sta da qualche parte tra il 'troppo felice' e il 'oh santo cielo quando finir\u00e0', il che lo rende praticamente perfetto. Ha tutto ci\u00f2 che si potrebbe desiderare da \"Futurama\": un'ingegnosa trama sul viaggio nel tempo, Fry e Leela si sposano, Bender fa l'idiota, Zoidberg perde dieci dollari e Fry muore\". Ha assegnato all'episodio una A.\nSean Gardert di \"Paste\" \u00e8 stato relativamente pi\u00f9 critico scrivendo: \"Non dico che \"Nel frattempo\" sia un brutto episodio, perch\u00e9 \u00e8 davvero magnifico, 22 memorabili minuti che non hanno nulla da invidiare a ci\u00f2 che la serie ha dato prima. Ma dopo essere arrivati al punto di fare qualcosa di veramente impressionante e rivoluzionario per la serie, si sono tirati indietro di nuovo. Sono stato a dir poco deluso, tuttavia aspetto di riguardare questo episodio come replica, e ho gi\u00e0 scritto nella mia testa una fanfiction su cosa succederebbe se Fry e Leela tornassero nel passato con i loro ricordi ancora intatti.\"\n\"Indiewire\" ha inserito l'episodio nella loro lista dei migliori finali delle serie TV."}
{"id": "8640607", "revid": "969415", "url": "https://it.wikipedia.org/wiki?curid=8640607", "title": "Salvatore Burrai", "text": "Carriera.\nClub.\nInizi.\nCresciuto nelle giovanili del Cagliari, fa il suo esordio, a 19 anni, in prima squadra nella stagione 2006-07, giocando pochi minuti in Coppa Italia nella vittoria per 1-0 nell'agosto 2006 contro il Cuneo. Nel maggio successivo invece, entra per la prima volta in Serie A, subentrando su Davide Biondini al minuto 82. Questa la sua unica gara nel massimo campionato italiano prima di essere mandato in prestito al Manfredonia, militante in Prima Divisione. Con i pugliesi realizza anche il suo primo gol da professionista, suo il gol dell'1-0 finale al minuto 90 contro il Legnano. A prestito finito, torna a giocare in Sardegna, anche stavolta scendendo in campo per un breve scorcio di partita di Serie A, prima di un prestito semestrale alla Ternana. Con i rossoverdi disputa cinque gare. Nel 2009-2010, \u00e8 in prestito stagionale alla Cremonese, conquista un terzo posto finale, disputando anche i playoff per la B (finiti poi con l'eliminazione nella doppia gara contro il Varese). Il 23 luglio 2010 passa a titolo definitivo al Foggia per poco pi\u00f9 di 200.000 euro. I rossoneri sotto la guida del tecnico Zden\u011bk Zeman, chiudono il campionato al sesto posto.\nRitorno a Cagliari, Latina e Modena.\nTorna poi nuovamente a Cagliari, a titolo definitivo. Nel gennaio 2012 \u00e8 acquistato cos\u00ec dal Latina (con un riscatto di 500 euro). Con i nerazzurri ottiene una grande promozione in Serie B, vincendo anche la Coppa Italia di Lega Pro, la prima della sua carriera e della storia del club laziale. Nel 2013 viene comprato dal Modena, militante in Serie B. L'8 settembre successivo, Walter Novellino, allenatore degli emiliani decide cos\u00ec di farlo esordire contro il Cittadella alla terza di campionato come terzo sostituto (al minuto 84).\nMonza, Juve Stabia e Siena.\nNel 2014 viene ingaggiato dal Monza. Con i biancorossi gioca per 5 mesi prima di essere svincolato nel dicembre successivo. La Juve Stabia cos\u00ec, dopo nemmeno un mese, lo ingaggia a parametro zero. Con i campani disputa 10 gare di campionato (4\u00ba posto nel girone C di Lega Pro) e i preliminari play-off senza ottenere per\u00f2 l'obiettivo promozione. Il 28 luglio 2015 passa al Siena. Con i bianconeri ritorna al gol, segnando sia in Coppa Italia di categoria che in campionato (suo il primo gol nella vittoria esterna per 1-2 contro L'Aquila Calcio) e serve inoltre sei assist.\nPordenone e Perugia.\nIl 1\u00ba luglio 2016 firma un biennale con il Pordenone. Nel dicembre 2017 gioca contro l'Inter in Coppa Italia, valevole per gli ottavi di finale, gara poi persa ai rigori per 5-4. Alla fine della stagione 2018-2019 insieme al club friulano vince il Girone B di Serie C, ottenendo una storica promozione, la prima nella storia del club in cadetteria. Nel maggio successivo conquista anche la Supercoppa di Serie C dopo un pari contro la Virtus Entella e la vittoria contro la Juve Stabia, una delle sue ex squadre. Il 5 ottobre 2019 segna il suo primo gol in Serie B, siglando il rigore del momentaneo 1-0 contro l'Empoli (2-0 finale). A fine stagione, conquistando il 4\u00ba posto assoluto, disputa i play-off per la A, uscendo per\u00f2 nello scontro con il Frosinone.\nDopo 4 stagioni in neroverde, a settembre 2020 viene acquistato dal Perugia, retrocesso in Serie C.\nNazionale.\nHa fatto parte della selezione Under-20 italiana per un totale di 6 partite spalmate tra il 2006 e il 2008.\nStatistiche.\nPresenze e reti nei club.\n\"Statistiche aggiornate al 22 gennaio 2022.\""}
{"id": "8640608", "revid": "486946", "url": "https://it.wikipedia.org/wiki?curid=8640608", "title": "Wide Field Infrared Survey Telescope", "text": ""}
{"id": "8640610", "revid": "675860", "url": "https://it.wikipedia.org/wiki?curid=8640610", "title": "Telescopio Spaziale Nancy Grace Roman", "text": ""}
{"id": "8640613", "revid": "1305887", "url": "https://it.wikipedia.org/wiki?curid=8640613", "title": "Patty e Bobby (chi trova un vero amico)", "text": ""}
{"id": "8640615", "revid": "1305887", "url": "https://it.wikipedia.org/wiki?curid=8640615", "title": "Patty e Bobby", "text": ""}
{"id": "8640620", "revid": "1586625", "url": "https://it.wikipedia.org/wiki?curid=8640620", "title": "Trasferimento della mente", "text": ""}
{"id": "8640622", "revid": "1534511", "url": "https://it.wikipedia.org/wiki?curid=8640622", "title": "Wigand di Marburgo", "text": "Wigand espande la precedente opera di Nikolaus von Jeroschin. La sua \"Chronica nova Prutenica\" (\"Nuova cronaca prussiana\") \u00e8 una delle principali fonti di informazioni usate per la storia dell'Antica Prussia e parte dell'adiacente Granducato di Lituania, che copre il periodo tra il 1293 e il 1394. Originariamente scritta in lingua alto-tedesca media nella forma della prosa rimata, l'opera combina veri resoconti con leggende, storie popolari e miti. Dei 17000 versi originali che si stimano, sono sopravvissuti solo 500 circa. Tuttavia, nel 1464, il cronista polacco Jan D\u0142ugosz ordin\u00f2 una traduzione di quest'opera in latino, che \u00e8 sopravvissuta fino ad oggi quasi interamente."}
{"id": "8640627", "revid": "458786", "url": "https://it.wikipedia.org/wiki?curid=8640627", "title": "Delfino Pescara 1936 2020-2021", "text": "Questa voce raccoglie le informazioni riguardanti il Delfino Pescara 1936 nelle competizioni ufficiali della stagione 2020-2021.\nStagione.\nPer la stagione 2020/2021 la societ\u00e0 affida la guida tecnica a Massimo Oddo, gi\u00e0 allenatore dei biancazzurri nella stagione 2015-2016, culminata con la promozione in Serie A, e nel successivo campionato di massima serie fino all'esonero arrivato il 13 febbraio 2017. \nMaglie e sponsor.\nLo sponsor tecnico per la stagione 2020-2021 \u00e8 Erre\u00e0. Il \"main sponsor\" presente sulle divise da gioco \u00e8 Contrader.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\n\"Rosa aggiornata al 27 gennaio 2021.\"\nStatistiche.\nStatistiche di squadra.\n\"Statistiche aggiornate al 26 settembre 2020\""}
{"id": "8640632", "revid": "53508", "url": "https://it.wikipedia.org/wiki?curid=8640632", "title": "Ferrata Fusetti", "text": ""}
{"id": "8640634", "revid": "1924342", "url": "https://it.wikipedia.org/wiki?curid=8640634", "title": "No Words (Dotan)", "text": "No Words \u00e8 un singolo del cantante olandese Dotan, pubblicato il 21 maggio 2020."}
{"id": "8640645", "revid": "6923", "url": "https://it.wikipedia.org/wiki?curid=8640645", "title": "Bleeding (singolo)", "text": "Bleeding \u00e8 un singolo del cantante olandese Dotan, pubblicato il 31 gennaio 2020."}
{"id": "8640657", "revid": "1564499", "url": "https://it.wikipedia.org/wiki?curid=8640657", "title": "Eruzione delle Pomici di Avellino", "text": ""}
{"id": "8640659", "revid": "123817682", "url": "https://it.wikipedia.org/wiki?curid=8640659", "title": "Letting Go (Dotan)", "text": "Letting Go \u00e8 un singolo del cantante olandese Dotan, pubblicato il 5 settembre 2019."}
{"id": "8640660", "revid": "287204", "url": "https://it.wikipedia.org/wiki?curid=8640660", "title": "Guarniero IV", "text": "Biografia.\nGuarniero spos\u00f2 Oda, una figlia di Roberto III (\u2020 prima dell'834) della dinastia dei Robertingi, conte a Wormsgau ed a Oberrheingau, e di Viltrude d'Orleans. Oda era una sorella di Gontrano e di Roberto il Forte. A Roberto III seguirono come conti a Wormsgau i suoi figli Gontrano (fino all'837) e Roberto il Forte (fino a dopo l'840): ad essi successe il loro cognato Guarniero, il quale prese il controllo della contea dopo che Roberto il Forte part\u00ec per il regno dei Franchi Occidentali. \nUna probabile figlia di Guarniero fu Viltrude (attestata nel 903-933), che spos\u00f2 il conte della dinastia corradinide Eberardo (\u2020 902/903) di Niederlahngau e di Ortenau; essa fu probabilmente la madre di Corrado Kurzbold. \nUn altro possibile figlio fu Guarniero V. "}
{"id": "8640663", "revid": "1564499", "url": "https://it.wikipedia.org/wiki?curid=8640663", "title": "Eruzione delle Pomici di Mercato", "text": ""}
{"id": "8640669", "revid": "6923", "url": "https://it.wikipedia.org/wiki?curid=8640669", "title": "Bones (Dotan)", "text": "Bones \u00e8 un singolo del cantante olandese Dotan, pubblicato il 19 maggio 2017."}
{"id": "8640670", "revid": "1564499", "url": "https://it.wikipedia.org/wiki?curid=8640670", "title": "Eruzione delle Pomici di Base", "text": ""}
{"id": "8640676", "revid": "123817546", "url": "https://it.wikipedia.org/wiki?curid=8640676", "title": "Shadow Wind", "text": "Shadow Wind \u00e8 un singolo del cantante olandese Dotan, pubblicato il 4 agosto 2016, ."}
{"id": "8640681", "revid": "1154737", "url": "https://it.wikipedia.org/wiki?curid=8640681", "title": "Cima della Brignola", "text": "La Cima della Brignola (2.472 ) \u00e8 una montagna delle Alpi Liguri nella sottosezione delle Alpi del Marguareis. \nCaratteristiche.\nSi tratta di un rilievo calcareo. Si trova sullo spartiacque tra due valli del monregalese: il suo versante occidentale scende sulla valle Ellero, il versante orientale d\u00e0 sulla val Corsaglia. Dalla vetta diramano tre creste:\nIl punto culminante \u00e8 segnalato da una alta croce di vetta metallica. Per la sua posizione favorevole, dalla cima si pu\u00f2 godere di un ottimo panorama sulle montagne circostanti.\nSalita alla vetta.\nLa via normale, che percorre la cresta nord-ovest della montagna a partire dal Colle Brignola - Seirasso, \u00e8 un percorso di tipo escursionistico, valutato come E oppure EE.\n\u00c8 possibile raggiungere la vetta partendo da \"Pian Marchisio\" (frazione di Roccaforte Mondov\u00ec, Valle Ellero), oppure dal Rifugio Balma (a monte di Prato Nevoso, Val Corsaglia). \nAccesso invernale.\nLa Cima della Brignola \u00e8 meta di alcuni percorsi scialpinistici, che partono da localit\u00e0 diverse; in particolare dalla Val Corsaglia la si pu\u00f2 raggiungere passando per il lago Raschera o per i laghi della Brignola."}
{"id": "8640685", "revid": "123817283", "url": "https://it.wikipedia.org/wiki?curid=8640685", "title": "Let The River In", "text": "Le The River In \u00e8 un singolo del cantante olandese Dotan, pubblicato il 14 dicembre 2015."}
{"id": "8640689", "revid": "729019", "url": "https://it.wikipedia.org/wiki?curid=8640689", "title": "Tell a Lie", "text": "Tell a Lie \u00e8 il singolo di debutto del cantante olandese Dotan, pubblicato il 1\u00ba gennaio 2011."}
{"id": "8640691", "revid": "123817319", "url": "https://it.wikipedia.org/wiki?curid=8640691", "title": "This Town (Dotan)", "text": "This Town \u00e8 un singolo del cantante olandese Dotan, pubblicato il 7 febbraio 2011."}
{"id": "8640692", "revid": "436907", "url": "https://it.wikipedia.org/wiki?curid=8640692", "title": "Where We Belong (Dotan)", "text": "Where We Belong \u00e8 un singolo del cantante olandese Dotan, pubblicato il 24 settembre 2011."}
{"id": "8640694", "revid": "773636", "url": "https://it.wikipedia.org/wiki?curid=8640694", "title": "Supercoppa turca 2020 (pallavolo maschile)", "text": "La Supercoppa turca 2020 si \u00e8 svolta l'8 settembre 2020: al torneo hanno partecipato due squadre di club turche e la vittoria finale \u00e8 andata per la quarta volta al .\nRegolamento.\nA causa della pandemia di COVID-19, che ha comportato l'interruzione anticipata delle manifestazioni nazionali turche della stagione 2019-20 (Efeler Ligi e Coppa di Turchia) senza la definizione di un vincitore, la formula canonica del torneo \u00e8 stata rivista trasformandola in una sfida fra le prime due formazioni in classifica al momento dell'interruzione del torneo.\nLe squadre hanno disputato una gara unica."}
{"id": "8640697", "revid": "123817631", "url": "https://it.wikipedia.org/wiki?curid=8640697", "title": "Hungry (Dotan)", "text": "Hungry \u00e8 un singolo del cantante olandese Dotan, pubblicato il 10 febbraio 2015."}
{"id": "8640701", "revid": "117429249", "url": "https://it.wikipedia.org/wiki?curid=8640701", "title": "Claudio Baglioni Live Story 2015", "text": "Claudio Baglioni Live Story \u00e8 una collezione di DVD uscita nel 2015, formata da 15 uscite con le pi\u00f9 importanti tourn\u00e9e di Claudio Baglioni. Alcuni tour non sono presenti nella collezione per via di diritti che fanno parte di altre aziende estere o fallite, o per via dei materiali obsoleti come nel caso del famosissimo tour \"Assolo\" che non \u00e8 presente.\nI concerti presenti nella collezione sono alzati di qualit\u00e0 sonora e visiva attraverso il trasferimento dai nastri originali in digitale, e tutti i dvd hanno una risoluzione superiore all'HD. \nAlcuni tour sono completamente inediti e mai pubblicati (come il \"Tour giallo elettrico\" o il \"Tour Blu\") altri invece erano stati venduti in Vhs al tempo (come per \"Oltre una bellissima notte\") e ancora, tour registrati e mandati in tv, senza mai essere pubblicati in vhs (come \"Notti di note\" e \"Incanto\").\nIn ogni confezione dei concerti, oltre al dvd, sono presenti 24 pagine di foto inedite dei tour, foto dei cartelloni pubblicitari e biglietti, e infine per ogni tour il poster originale.\nDvd.\nI dvd usciti con la collezione non sono in ordine cronologico."}
{"id": "8640703", "revid": "1775883", "url": "https://it.wikipedia.org/wiki?curid=8640703", "title": "Home (Dotan)", "text": "Home \u00e8 un singolo del cantante olandese Dotan, pubblicato il 25 aprile 2014 come secondo estratto dal secondo album in studio \"7 Layers\".\nSuccesso commerciale.\nLa canzone ha raggiunto il successo in tutti in paese del Benelux: \u00e8 arrivata infatti alla 3\u00aa posizione della classifica olandese e al primo posto in quella delle Fiandre."}
{"id": "8640704", "revid": "353093", "url": "https://it.wikipedia.org/wiki?curid=8640704", "title": "Bega badessa", "text": ""}
{"id": "8640705", "revid": "120818203", "url": "https://it.wikipedia.org/wiki?curid=8640705", "title": "Giovanni Battista Alessio Tommasi", "text": "Biografia.\nNato a Colle di Compito nell'arcidiocesi di Lucca il 16 luglio 1823, fu ordinato presbitero il 19 settembre 1846.\nEssendo vacante la sede vescovile di Massa per la morte di Mons. Giacomo Bernardi, fu scelto come pastore della diocesi apuana da papa Pio IX. Ricevette l'ordinazione episcopale dal cardinale Camillo Di Pietro nella chiesa di Sant'Alfonso all'Esquilino a Roma il 9 maggio 1872.\nMor\u00ec a Massa il 7 agosto 1887.\nGenealogia episcopale.\nLa genealogia episcopale \u00e8:"}
{"id": "8640707", "revid": "123817565", "url": "https://it.wikipedia.org/wiki?curid=8640707", "title": "Fall (Dotan)", "text": "Fall \u00e8 un singolo del cantante olandese Dotan, pubblicato il 17 gennaio 2014."}
{"id": "8640733", "revid": "287204", "url": "https://it.wikipedia.org/wiki?curid=8640733", "title": "Club Atl\u00e9tico Chacarita Juniors 2020-2021", "text": "Questa voce raccoglie le informazioni riguardanti il Chacarita Juniors nelle competizioni ufficiali della stagione 2020-2021.\nOrganigramma societario.\nArea direttiva\nArea tecnica\nArea sanitaria"}
{"id": "8640734", "revid": "2036605", "url": "https://it.wikipedia.org/wiki?curid=8640734", "title": "Battaglia dell'Esino", "text": "La battaglia dell'Esino fu una battaglia combattuta nell' 82 a.C. tra le legioni degli \"optimates\" e quelle dei \"populares\", inserita nel contesto della guerra civile romana.\nLo scontro \u00e8 parte della campagna del Piceno, dove il generale romano Gneo Pompeo Magno raccolse tre legioni per sostenere gli sforzi bellici di Lucio Cornelio Siila, sbarcato nell'83 a.C. a Brindisi e impegnato a risalire la penisola per dare battaglia alle forze dei \"populares.\"\nLa battaglia fu importante perch\u00e9 la fazione vincitrice avrebbe avuto il controllo del Piceno, oltre a garantirsi l'accesso alla pianura Padana.\nAntefatti della battaglia.\nDopo le sconfitte inflitte all'esercito dei \"populares\" a Capua e a Preneste, le forze degli ottimati, guidate da Quinto Cecilio Metello Pio erano intenzionate a far insorgere il Piceno; nella regione erano schierate le forze del console Gneo Papirio Carbone e per fermare l'avanzata di Metello venne invitato il luogotenente di Carbone, il generale Caio Albio Carrina.\nLa battaglia.\nLo scontro inizi\u00f2 quando le forze di Carrina intercettarono l'esercito di Metello nei pressi della citt\u00e0 di Jesi; alle prime luci dell'alba le prime linee iniziarono lo scontro, che dur\u00f2 fino a mezzogiorno. I legionari di Metello riuscirono a sopraffare le truppe di Carrina, sfondando lo schieramento e mettendolo in rotta.\nEsito dello scontro.\nEntrambi i comandanti riuscirono a sopravvivere allo scontro: Carrina ripar\u00f2 in Umbria, dove venne sconfitto da Pompeo e costretto a rifugiarsi nella citt\u00e0 di Spoleto. Metello, vittorioso, continu\u00f2 la risalita della regione, riuscendo ad occupare la citt\u00e0 di Rimini, ma fu costretto a ritirarsi a causa dell'avanzata dell'esercito di Carbone."}
{"id": "8640736", "revid": "486946", "url": "https://it.wikipedia.org/wiki?curid=8640736", "title": "Sistema di Cowper", "text": ""}
{"id": "8640739", "revid": "110157", "url": "https://it.wikipedia.org/wiki?curid=8640739", "title": "Musopen", "text": "Musopen Inc. \u00e8 un'organizzazione senza scopo di lucro 501(c)(3) con sede a Tarzana, California, lanciata da Aaron Dunn nel 2005. Ha lo scopo di \"liberare la musica\" fornendo musica al pubblico gratuitamente, senza restrizioni di copyright.\nMissione e attivit\u00e0 caritatevoli.\nMusopen mette a disposizione una libreria online di registrazioni musicali e spartiti di pubblico dominio. Raccoglie anche fondi per finanziare registrazioni di musica classica che vengono pubblicate nel pubblico dominio.\nNel 2008 Musopen ha pubblicato nel pubblico dominio le registrazioni appena commissionate delle 32 sonate per pianoforte di Beethoven.\nNel 2010 il sito ha organizzato una raccolta fondi tramite Kickstarter per commissionare registrazioni di un repertorio pi\u00f9 ampio, raccogliendo un totale di $68.359, pi\u00f9 di sei volte il loro obiettivo iniziale di $11.000. Nel luglio 2012 Musopen ha annunciato che l'editing delle registrazioni era terminato, dopodich\u00e9 i file audio sono stati caricati sul suo sito Web e su Archive.org. L'elenco finale della musica \u00e8 stato annunciato nell'agosto 2012.\nNel settembre 2013 Musopen ha lanciato una nuova raccolta fondi su Kickstarter per registrare le opere complete di Fryderyk Chopin. La raccolta fondi ha avuto successo, superando l'obiettivo di finanziamento di $75.000 di oltre $15.000. Tutte le registrazioni per questo progetto sono state completate e il montaggio \u00e8 stato completato nell'aprile 2015.\nLibreria musicale online.\nMusopen funziona secondo un modello freemium, in quanto alcuni contenuti sono disponibili gratuitamente, ma i download premium (HD) richiedono un abbonamento. Gli spartiti sono disponibili per il download gratuito per tutti e le registrazioni possono essere riprodotte utilizzando un lettore HTML5. Gli utenti non paganti possono scaricare registrazioni musicali, ma sono limitati a 5 download al giorno; i membri che pagano $55 all'anno ricevono download illimitati di musica codificata senza perdite; e i \"benefattori\" che pagano $240 all'anno possono inoltre richiedere registrazioni (a partire da ottobre 2018)."}
{"id": "8640767", "revid": "125369543", "url": "https://it.wikipedia.org/wiki?curid=8640767", "title": "Nokia 3.1", "text": "Il Nokia 3.1 \u00e8 uno smartphone del 2018 a marchio Nokia sviluppato da HMD Global, successore del Nokia 3 e predecessore del Nokia 3.2.\nCaratteristiche tecniche.\nHardware.\nIl Nokia 3.1 \u00e8 uno smartphone con form factor di tipo \"slate\", le cui dimensioni sono di 146.3 x 68.7 x 8.7 millimetri e pesa 138.3 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 a/b/g/n dual-band con supporto a hotspot e Wi-Fi Direct, di Bluetooth 4.2 con A2DP ed LE, di GPS con A-GPS e GLONASS, di NFC (solo mercati \"Asia Pacific\" ed EMEA) e di radio FM. Ha una porta microUSB 2.0 OTG ed un ingresso per jack audio da 3.5\u00a0mm.\nIl Nokia 3.1 \u00e8 dotato di schermo touchscreen capacitivo da 5,2 pollici di diagonale, di tipo IPS LCD con aspect ratio 18:9 e risoluzione HD+ 720 x 1440 pixel (densit\u00e0 di 310 pixel per pollice). Lo schermo \u00e8 protetto da un Gorilla Glass 3. Il \"frame\" laterale \u00e8 in alluminio, il retro in plastica.\nLa batteria agli ioni di litio da 2990 mAh non \u00e8 removibile dall'utente.\nIl chipset \u00e8 un MediaTek MT6750. La memoria interna di tipo eMMC 5.1 \u00e8 di 16/32 GB, espandibile con microSD, mentre la RAM \u00e8 di 2/3 GB.\nLa fotocamera posteriore ha un sensore da 13 megapixel e apertura f/2.0, dotata di autofocus, HDR e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore \u00e8 da 8 megapixel, con f/2.0, HDR e registrazione video HD a 30 fps.\nSoftware.\nIl sistema operativo \u00e8 Android, in versione Android 8.0 Oreo, con Android One, aggiornabile fino ad Android 10.\nCommercializzazione.\nIl dispositivo \u00e8 stato rilasciato a maggio 2018, ed \u00e8 dual SIM.\n\"TechRadar\" l'ha valutato 5/10, apprezzandone i bordi in alluminio e l'HDR della fotocamera, ma criticando fortemente i tagli di memoria, le prestazioni definite \"terribili\" ed il lento autofocus, \"TechZilla\" l'ha valutato 7/10 e \"NotebookCheck\" 8/10.\nVarianti.\nNe \u00e8 stata commercializzata, da ottobre 2018, una variante nota come Nokia 3.1 Plus, che differisce dal 3.1 principalmente per uno schermo pi\u00f9 ampio (6\") con la stessa risoluzione, per la presenza di un chipset MediaTek Helio P22 (e Snapdragon 439 negli USA), per l'aggiunta di un sensore di profondit\u00e0 da 5 megapixel posteriore, per il sensore d'impronte digitali posteriore e per la batteria agli ioni di litio da 3.500 mAh."}
{"id": "8640769", "revid": "599013", "url": "https://it.wikipedia.org/wiki?curid=8640769", "title": "Kevin Peterson dos Santos Silva", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile dello , ha esordito in prima squadra il 23 febbraio 2015 disputando l'incontro del Campeonato Paulista S\u00e9rie A2 vinto 1-0 contro il . Il 29 aprile 2019 ha esordito nel Brasileir\u00e3o con la maglia del in occasione del match vinto 1-0 contro il ."}
{"id": "8640770", "revid": "1310927", "url": "https://it.wikipedia.org/wiki?curid=8640770", "title": "Christian Roberto Alves Cardoso", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile dell', ha esordito in prima squadra il 10 marzo 2019 disputando l'incontro del Campionato Paranaense vinto 8-2 contro il ."}
{"id": "8640772", "revid": "1964823", "url": "https://it.wikipedia.org/wiki?curid=8640772", "title": "Venezia Football Club 2020-2021", "text": "Questa voce raccoglie le informazioni riguardanti il Venezia Football Club nelle competizioni ufficiali della stagione 2020-2021.\nStagione.\nLa nuova stagione arancioneroverde comincia con alcune novit\u00e0: l'arrivo di Paolo Zanetti, ex tecnico dell'Ascoli, al posto di Alessio Dionisi passato all'Empoli dopo un tira e molla tra le due societ\u00e0 ; nell'organigramma societario invece c'\u00e8 la nomina di Paolo Poggi a responsabile dell'area tecnica e di Mattia Collauto nuovo direttore sportivo della societ\u00e0 lagunare al posto di Fabio Lupo.\nMolti giocatori della passata stagione vengono confermati e in rosa arrivano alcuni elementi interessanti tra cui il nazionale sloveno Domen \u010crnigoj, il bomber Francesco Forte dalla Juve Stabia, Anthony Taugourdeau del Trapani, Dennis Johnsen dall'Ajax (reduce da un'ottima annata in prestito al Pec Zwolle) e il ritorno di alcuni prestiti, Riccardo Bocalon e Francesco Di Mariano. Sul fronte cessioni, lasciano gli arancioneroverdi i centrocampisti Zuculini, Suciu e Lollo e tutti i giocatori in prestito tornano alle rispettive societ\u00e0.\nDopo un buon precampionato, i lagunari cominciano la stagione nella Serie B 2020/2021 con una vittoria, battendo nel derby veneto il neopromosso Vicenza e quattro giorni pi\u00f9 tardi hanno la meglio contro la Carrarese in Coppa Italia, venendo per\u00f2 estromessi nel turno successivo (il 28 ottobre) dal Verona solamente ai rigori.\nIn campionato, dopo quattro risultati positivi, tra cui la vittoria contro l'Empoli dell'ex Dionisi, arriva la seconda sconfitta in campionato ad opera della Reggiana. Dopo questa sconfitta, nonostante buone prestazioni, arriva una frenata nei risultati, con solo 8 punti conquistati in 9 giornate. Il Venezia continua per\u00f2 a rimanere stabilmente in zona playoff, anche grazie i gol del bomber Forte.\nNella sessione invernale di mercato, ci sono altri colpi importanti: dal Parma arriva il terzino Giacomo Ricci in prestito e il mediano Jacopo Dezi a titolo definitivo, il promettende Sebastiano Esposito dopo 6 mesi di prestito alla Spal ma di propriet\u00e0 dell'Inter e l'esperto portiere finlandese Niki M\u00e4enp\u00e4\u00e4, reduce dalle esperienze del campionato inglese, per sostituire l'infortunato Lezzerini. Maleh invece, viene ceduto alla Fiorentina ma rimane in laguna in prestito fino alla fine della stagione, venendo reintegrato in rosa e offrendo successivamente delle buone prestazioni.\nLa stagione del Venezia continua sulla buona strada, inanellando 5 vittorie e un pareggio tra la 21\u00aa e 25\u00aa giornata, insediandosi anche al terzo posto in classifica. I ragazzi di Zanetti mostrano qualche difficolt\u00e0 in casa, dove a Sant'Elena subiscono una sconfitta contro la Reggina e dalle dirette concorrenti ai playoff (Brescia e Lecce) ma risultano temibili in trasferta, facendo registrare l'unica sconfitta nel girone di ritorno a Salerno. Ci\u00f2 non gli impedisce di finire al quinto posto in classifica e di sognare il salto di categoria, partecipando cos\u00ec ai playoff, incontrando nel turno preliminare il Chievo. \nPlayoff\nNell'ennesimo derby della stagione, il 13 maggio, dopo 120 minuti di battaglia, i lagunari hanno la meglio contro i clivensi, battuti 3-2 nei supplementari, continuando la loro corsa.\nNel turno successivo, ovvero le semifinali, arrivano i giallorossi del Lecce di mister Corini, rimasti clamorosamente fuori dalla promozione diretta ma comunque favoriti per la vittoria finale insieme al Monza. L'andata giocata a Sant'Elena vede la vittoria dei veneziani per 1-0, lasciando comunque speranze al Lecce, a cui basterebbe una vittoria con un gol di scarto per andare in finale grazie al migior piazzamento in classifica. Il ritorno allo stadio Via del Mare, vede i salentini prendere fin da subito le redini del gioco, ma il Venezia si difende bene e colpisce nel recupero del primo tempo con Aramu. La ripresa continua sugli stessi binari, con il Lecce che pareggia e tenta il sorpasso che garantirebbe la finale. I lagunari resistono e portano a casa l'ennesima impresa della stagione. \nTra la serie A, che manca da 19 anni, c'\u00e8 solo il Cittadella, altra squadra rivelazione della stagione, che ha estromesso l'altra favorita per la vittoria finale, ovvero il Monza di Balotelli.\nNel doppio confronto, il Venezia vince al Tombolato per 1-0 grazie ad un gol di Di Mariano e nel ritorno, dopo essere stati in svantaggio con un gol di Federico Proia e in 10 uomini per l'espulsione di Pasquale Mazzocchi, riesce a pareggiare al 90\u00b0 con Bocalon sancendo la promozione in serie A.\nMaglie e sponsor.\nLo sponsor tecnico per la stagione 2020-2021 \u00e8 Nike, mentre gli sponsor ufficiali sono \"Fluorsid\", \"Ibsa\", \"Stevanato\" e \"Don Peppe\"; al centro del torso appare inoltre la ragione sociale scritta per esteso.\nLa maglia interna (con girocollo) declina le tinte sociali arancioneroverdi in fasce orizzontali di eguale larghezza, che proseguono anche sulle maniche e sul dorso; calzoncini e calzettoni sono neri, i primi corredati dal monogramma VFC (acronimo della ragione sociale), i secondi da fasce mediane arancioni e verdi.\nLa maglia di cortesia (con colletto a polo) \u00e8 bianca, con il petto solcato da un largo inserto arancioneroverde, entro cui si collocano lo stemma e i marchi; bianchi con finiture nelle tinte sociali sono pure i pantaloncini e i calzettoni.\nOrganigramma societario.\nArea tecnica\nArea sanitaria\nRosa.\n\"Aggiornata al 2 febbraio 2021\".\nStatistiche.\n\"Statistiche aggiornate al 27 maggio 2021.\""}
{"id": "8640773", "revid": "1305887", "url": "https://it.wikipedia.org/wiki?curid=8640773", "title": "La signora in rosso (film)", "text": ""}
{"id": "8640775", "revid": "1305772", "url": "https://it.wikipedia.org/wiki?curid=8640775", "title": "Discografia di Foxy Brown", "text": "La discografia di Foxy Brown, rapper statunitense, comprende tre album in studio, un mixtape e 23 singoli, di cui sette in collaborazione con altri artisti."}
{"id": "8640780", "revid": "287204", "url": "https://it.wikipedia.org/wiki?curid=8640780", "title": "Campionati svedesi di sci alpino 2007", "text": "I Campionati svedesi di sci alpino 2007 si sono svolti a \u00c5re e a S\u00e4len dal 23 al 30 marzo. Il programma ha incluso gare di discesa libera, supergigante, slalom gigante, slalom speciale, supercombinata e slalom parallelo, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale svedese.\nRisultati.\nUomini.\nDiscesa libera.\nData: 28 marzo\nLocalit\u00e0 : \u00c5re\nSupergigante.\nData: 30 marzo\nLocalit\u00e0 : \u00c5re\nSlalom gigante.\nData: 23 marzo\nLocalit\u00e0 : S\u00e4len\nSlalom speciale.\nData: 24 marzo\nLocalit\u00e0 : S\u00e4len\nSupercombinata.\nData: 30 marzo\nLocalit\u00e0 : \u00c5re\nDonne.\nDiscesa libera.\nData: 28 marzo\nLocalit\u00e0 : \u00c5re\nSupergigante.\nData: 30 marzo\nLocalit\u00e0 : \u00c5re\nSlalom gigante.\nData: 23 marzo\nLocalit\u00e0 : S\u00e4len\nSlalom speciale.\nData: 24 marzo\nLocalit\u00e0 : S\u00e4len\nSupercombinata.\nData: 30 marzo\nLocalit\u00e0 : \u00c5re"}
{"id": "8640781", "revid": "767487", "url": "https://it.wikipedia.org/wiki?curid=8640781", "title": "Miguel Figueira", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 21 marzo 2019 disputando l'incontro del Campionato Goiano vinto 2-1 contro l'. Il 23 settembre seguente ha debuttato anche nel Brasileir\u00e3o giocando il match vinto 3-0 contro il ."}
{"id": "8640785", "revid": "599013", "url": "https://it.wikipedia.org/wiki?curid=8640785", "title": "Luiz Henrique Augustin Schlocobier", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 24 marzo 2019 disputando l'incontro del Campionato Paranaense pareggiato 1-1 contro il ."}
{"id": "8640814", "revid": "1269173", "url": "https://it.wikipedia.org/wiki?curid=8640814", "title": "Shenzi", "text": ""}
{"id": "8640819", "revid": "1310927", "url": "https://it.wikipedia.org/wiki?curid=8640819", "title": "Irfan Fandi Ahmad", "text": ""}
{"id": "8640822", "revid": "367445", "url": "https://it.wikipedia.org/wiki?curid=8640822", "title": "Accademia degli Svegliati (Napoli)", "text": "L'Accademia degli Svegliati di Napoli (da non confondersi con l'omonima pisana) fu fondata nel 1586 da Giulio Cortese e, probabilmente, Ascanio Pignatelli. Fu la prima accademia napoletana ad aprire i battenti dopo la chiusura, per sospette attivit\u00e0 antireligiose, dell'Accademia dei Segreti di Giambattista Della Porta. Si riuniva in San Domenico Maggiore sotto la guida dell'archiaccademico Giulio Cortese (affiliato come \"l'Attonito\"). Il segretario era Tommaso Costo. Pot\u00e9 annoverare fra i suoi affiliati Giovan Battista Manso, Prospero Filomarino, Giovan Battista Marino, Ascanio Pignatelli, nonch\u00e9 Torquato Tasso. Nel 1593 venne chiusa con un rescritto di Filippo II, per timore che vi si stessero intessendo trame contro lo Stato.\nUn'idea delle attivit\u00e0 che vi si svolgevano \u00e8 offerta da alcuni scritti contenuti in \"Rime e prose del signor Giulio Cortese, detto l'Attonito, dell'Accademia degli Svegliati di Napoli\" (Napoli, Giuseppe Cacchi, 1592), fra i quali \u00e8 anche un chiaro accenno alla natura neoterica dello stile letterario del fondatore, Giulio Cortese, definito dall'accademico Francesco Mauro, \"nuovo\" e teso a illustrare \"concetti partoriti dal suo intelletto sopra luoghi propri, translati e topici di materie vestite di variet\u00e0 di dire\".\nCirca la cultura filosofica dell'istituzione, va ricordato che il Cortese e il Manso ebbero documentati contatti con Tommaso Campanella, a Napoli gi\u00e0 nel 1590, e che il Manso si dichiarava con orgoglio discepolo di Giambattista Della Porta."}
{"id": "8640823", "revid": "619191", "url": "https://it.wikipedia.org/wiki?curid=8640823", "title": "Komi-san wa, komyush\u014d desu.", "text": ""}
{"id": "8640825", "revid": "1318658", "url": "https://it.wikipedia.org/wiki?curid=8640825", "title": "Corralejos", "text": "Corralejos \u00e8 un quartiere nel distretto di Barajas a Madrid. Ha una superficie di 462,46 ettari ed una popolazione di 7.598 abitanti (anno 2018).\nPosizione.\nLimita a nord con Tim\u00f3n, a sud con Alameda de Osuna, ad ovest con Palomas, Piovera e Canillas (Hortaleza), e ad est con l'aeroporto e il centro storico di Barajas.\n\u00c8 delimitato dal triangolo formato dalle vie Ariadna, Manuel Aza\u00f1a e Avenida de Logro\u00f1o.\nMonumenti e luoghi d'interesse.\nBiblioteca Gloria Fuertes.\nLa biblioteca pubblica municipale Gloria Fuertes fu inaugurata nell'ottobre 2001, alla presenza dell'allora sindaco, Jos\u00e9 Mar\u00eda \u00c1lvarez del Manzano. L'edificio \u00e8 un nuovo progetto dell'architetto Carmen Blanco Hern\u00e1ndez per ospitare un centro culturale e l'unica biblioteca che attualmente serve gli abitanti del distretto.\nDalle grandi finestre che corrono lungo il primo e il secondo piano, dove si trova la biblioteca, si possono vedere i resti del ricostruito castello Zapata, l'unico conservato nel comune di Madrid, e un esteso oliveto che confina con il moderno parco Juan Carlos I.\nBusto di Don Juan de Borb\u00f3n.\nL'opera, realizzata dallo scultore e architetto madrileno V\u00edctor Ochoa, fu creata nel 1994 attraverso una sottoscrizione popolare promossa dal giornale ABC per rendere omaggio a Don Juan de Borb\u00f3n y Battemberg, conte di Barcellona e padre del re Juan Carlos I, morto il 1\u00ba aprile 1993. Pertanto, fu questo monarca che inaugur\u00f2 il monumento il 27 giugno 1994.\nSi trova accanto all'entrata principale del Parco Juan Carlos I, nella rotonda presieduta dalla fontana cibernetica, e non corrisponde all'opera commissionata per il Simposio Internazionale di Sculture all'Aperto organizzato dal Comune di Madrid nel 1991 per la decorazione del sito. Attualmente, \u00e8 uno dei pezzi (in particolare il n\u00ba 1) che compongono il cosiddetto Sentiero delle Sculture, un percorso artistico-didattico attraverso tutto il parco dove il visitatore pu\u00f2 percepire i legami tra Arte e Natura, attraverso una serie di creazioni di diversi scultori che esibiscono una grande variet\u00e0 di proposte estetiche.\nPalazzo Municipal de Congresos.\nFu inaugurato nel 1993 e si trova vicino alle strutture fieristiche di IFEMA (Feria de Madrid). \u00c8 stato progettato da Ricardo Bofill Levi. Il suo design moderno, tipico delle opere di questo architetto, e una superficie utile di pi\u00f9 di 30.000 m\u00b2 distribuiti nei suoi 14 piani (7 dei quali sotterranei), lo rendono altamente versatile, con la tecnologia e i servizi necessari per assorbire tutte le richieste del mercato, soprattutto l'organizzazione di congressi, fiere e grandi riunioni di ogni tipo.\nL'edificio ha un parcheggio pubblico, ampi spazi espositivi, due auditorium con capacit\u00e0 di 913 e 1.814 persone rispettivamente, una sala polivalente di 2.200 m\u00b2 e trenta stanze di diversa capacit\u00e0. \nRecinto Ferial di IFEMA.\nIl Recinto Ferial di IFEMA o Recinto Ferial Juan Carlos I \u00e8 una struttura fieristica permanente. \u00c8 di propriet\u00e0 della Instituci\u00f3n Ferial de Madrid (IFEMA) e si trova nel quartiere di Corralejos. Ha 200.000 m\u00b2 coperti per esposizioni distribuiti in dodici padiglioni, un centro congressi di pi\u00f9 di 10.000 m\u00b2, cos\u00ec come spazi e attrezzature necessarie per lo sviluppo ottimale delle attivit\u00e0 che vi si svolgono, come area di riunioni, auditorium per 600 partecipanti, numerosi ristoranti e 14.000 posti auto.\nIFEMA.\nIFEMA MADRID \u00e8 un consorzio che organizza fiere, spettacoli e congressi nel suo quartiere fieristico e nel Palazzo Municipale. I suoi eventi riuniscono aziende spagnole e straniere per generare relazioni commerciali, moltiplicare i loro contatti e presentare tutti gli ultimi sviluppi.\nOgni anno tiene pi\u00f9 di 123 fiere, occupando quasi 1,5 milioni di metri quadrati netti di spazio espositivo, con la partecipazione di pi\u00f9 di 33.200 aziende e pi\u00f9 di 4 milioni di visitatori, il 26% dei quali internazionali.\nAttualmente \u00e8 il principale organizzatore di fiere in Spagna e uno dei pi\u00f9 importanti in Europa. \nDall'anno 2020 l'IFEMA ha accolto pi\u00f9 di 100 persone, includendo i senzatetto e le asintomatiche del COVID-19, come misura per fermarne la diffusione; \u00e8 stata un'iniziativa del comune di Madrid, con l'appoggio degli assistenti sociali del SAMUR.\nTrasporti.\nMetro - Cercan\u00edas.\nSebbene non ci sia metropolitana nel quartiere, esso ha due stazioni della metropolitana relativamente vicine. La pi\u00f9 antica \u00e8 la stazione di Barajas (linea numero 8, colore rosa), nel centro storico di Barajas, a circa 20 minuti dal quartiere; la pi\u00f9 nuova \u00e8 la stazione di Alameda de Osuna, a circa 15 minuti dal quartiere."}
{"id": "8640830", "revid": "125425769", "url": "https://it.wikipedia.org/wiki?curid=8640830", "title": "Nazionale di pallacanestro 3\u00d73 femminile dell'Italia", "text": "La nazionale femminile di pallacanestro 3x3 dell'Italia, chiamata anche Nazionale Open, \u00e8 la selezione delle migliori giocatrici italiane che prende parte a competizioni amichevoli e ufficiali, sotto l'\u00e9gida della FIP.\n\u00c8 stata la prima selezione italiana a vincere un titolo mondiale nella pallacanestro: nel 2018 ha vinto il campionato mondiale che si \u00e8 disputato a Manila. Della squadra facevano parte Giulia Ciavarella, Rae Lin D'Alie, Marcella Filippi e Giulia Rulli, allenate da Angela Adamoli."}
{"id": "8640831", "revid": "156341", "url": "https://it.wikipedia.org/wiki?curid=8640831", "title": "Nazionale di pallacanestro 3x3 femminile dell'Italia", "text": ""}
{"id": "8640832", "revid": "1318658", "url": "https://it.wikipedia.org/wiki?curid=8640832", "title": "Aeropuerto (Madrid)", "text": "Aeropuerto \u00e8 un quartiere di Madrid integrato nel distretto di Barajas. Ha una superficie di 2.510,87 ettari e una popolazione di 2.135 abitanti (anno 2009).\nConfina a nord con Alcobendas, ad est con Paracuellos de Jarama e San Fernando de Henares, ad ovest con i quartieri di Corralejos, Tim\u00f3n, il centro storico di Barajas e Alameda de Osuna, e a sud con Coslada e Rejas (San Blas-Canillejas).\nComprende il territorio intorno all'aeroporto di Barajas, delimitato a sud dall'Avenida de Arag\u00f3n e ad est dall'Avenida de Logro\u00f1o, Avenida de la Hispanidad e strada Alcobendas a Barajas.\nMonumenti e luoghi d'interesse.\nCastello dell'Alameda.\n\u00c8 classificato come singolare dal PGOUM (Progetto urbanistico generale per Madrid). \u00c8 uno dei pochi resti di architettura militare del quindicesimo secolo e uno dei pochi castelli che sono sopravvissuti al passare del tempo che si \u00e8 ripresentato dopo un accurato processo di restauro e trasformazione in un museo.\nIl luogo dove sorge \u00e8 uno spazio che rappresenta tutte le tappe della storia di questo territorio, situato tra Madrid e la valle del Jarama. Al di sotto di essa e dei suoi dintorni si trovano resti di antichi insediamenti che vanno dall'et\u00e0 del bronzo all'et\u00e0 romana. \u00e8 incorporato nel sistema dei musei, dove in estate si svolgono attivit\u00e0 e laboratori per gli scolari.\nMercato di Barajas.\n\u00c8 il mercato settimanale localizzato nel quartiere Aeropuerto dove si vende abbigliamento (calzature, borse e cinture), attrezzature e biancheria per la casa, bigiotteria, decorazioni (fiori e piante), libri, parafarmacia, ventagli, ferramenta ed alimentazione (frutta e verdura, olive)."}
{"id": "8640834", "revid": "1305887", "url": "https://it.wikipedia.org/wiki?curid=8640834", "title": "Panty and Stocking with Garterbelt", "text": ""}
{"id": "8640836", "revid": "1305887", "url": "https://it.wikipedia.org/wiki?curid=8640836", "title": "Panty and Stocking", "text": ""}
{"id": "8640837", "revid": "1310927", "url": "https://it.wikipedia.org/wiki?curid=8640837", "title": "Bruno S\u00e1vio da Silva", "text": ""}
{"id": "8640839", "revid": "767487", "url": "https://it.wikipedia.org/wiki?curid=8640839", "title": "Western Star Trucks", "text": "Western Star Trucks Sales, Inc., comunemente denominata Western Star, \u00e8 un produttore di autocarri americano con sede a Portland negli Stati Uniti. \u00c8 una sussidiaria di Daimler Trucks North America, a sua volta controllata al 100% dalla tedesca Daimler AG.\nStoria.\nNel 1967 la White Motor Company ha fondato la divisione Western Star, come White Western Star, con un nuovo stabilimento a Kelowna nella British Columbia, condividendo la sede con White a Cleveland in Ohio. I camion White Western Star a quell'epoca, usavano tipicamente le cabine della sua consociata, Autocar. La produzione di Western Star fu trasferita a Ogden nello Utah ma non fu inclusa nella vendita del 1980 di White a Volvo, bens\u00ec fu venduta alla Bow Valley Resources e alla Nova Corporation, ciascuna proprietaria del 50%. Nel 1991, la Western Star Trucks \u00e8 stata acquistata da Terry Peabody e Bob Shand, i proprietari della filiale australiana della Western Star. Nel 1996 \u00e8 stata acquistata ERF e nel 2000, \u00e8 stata rivenduta a MAN. Inoltre, sempre nello stesso anno, Western Star \u00e8 stata acquistata da DaimlerChrysler, entrando a far parte della divisione Freightliner Trucks. Nel 2002, la produzione dei modelli 4700, 4800, 4900 e 6900 di Western Star, \u00e8 stata spostata in uno stabilimento a Portland in Oregon mentre nel maggio 2015, lo stabilimento Daimler Trucks North America a Cleveland in North Carolina, ha iniziato a costruire i modelli 4700, 4900 e 5700XE.\nModelli.\nWestern Star produce una gamma di veicoli commerciali di classe 8 sia per uso autostradale che fuoristrada. Ogni modello offre diverse dimensioni della cuccetta per la cabina, con lunghezze del telaio fino a 12 metri, a seconda del modello. I motori, le trasmissioni, gli assali, le sospensioni ed i freni, sono disponibili in numerose configurazioni mentre i motori utilizzati includono Cummins e Detroit. Per il mercato australiano, neozelandese e sudafricano, Western Star produce anche autocarri con guida a destra.\nInformazioni sul modelli.\nNel 2020 Western Star ha cinque famiglie di modelli:\nLa Western Star ha venduto una versione leggermente modificata del White High Cabover come Western Star Cabover negli anni '80 e all'inizio degli anni '90. Hanno anche prodotto una versione con licenza dell'Iveco VM 90 per le forze canadesi durante gli anni '90, chiamata LSVW."}
{"id": "8640840", "revid": "380453", "url": "https://it.wikipedia.org/wiki?curid=8640840", "title": "Arkas Spor Kul\u00fcb\u00fc 2019-2020 (pallavolo maschile)", "text": "Questa voce raccoglie le informazioni riguardanti l'Arkas Spor Kul\u00fcb\u00fc nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8640859", "revid": "92723", "url": "https://it.wikipedia.org/wiki?curid=8640859", "title": "Eclissi solare del 29 aprile 1976", "text": "L'eclissi solare del 29 aprile 1976 \u00e8 un evento astronomico che ha avuto luogo il suddetto giorno attorno alle ore 10:24 UTC. L'eclissi, di tipo anulare, \u00e8 stata visibile in alcune parti dell'Europa (Grecia), dell'Africa (Algeria, Libia, Mali, Mauritania e Senegal) dell'Asia (Afghanistan, Armenia, Azerbaigian, Cina, Iran, Kirghizistan, Pakistan, Tagikistan e Turchia).\nL'eclissi \u00e8 durata 6 minuti e 41 secondi e l'ombra lunare sulla superficie terrestre ha raggiunto una larghezza di 227 km. L'evento del 29 aprile 1976 \u00e8 stata la prima eclissi solare nel 1976 e la 174\u00aa nel XX secolo. La precedente eclissi solare si \u00e8 verificata il 3 novembre 1975 la seguente si \u00e8 verificata il 23 ottobre 1976.\nPercorso e visibilit\u00e0.\nL'eclissi si \u00e8 manifestata all'alba locale nell'Oceano Atlantico a circa 1.000 chilometri a nord della costa nord-orientale del Brasile; in seguito la \"pseudo umbra\" lunare si \u00e8 spostata a nord-est, attraversando l'oceano per poi tagliare diagonalmente l'Africa nord occidentale dalla costa del Senegal a est sino alla costa nord-occidentale della Libia, nel Mediterraneo; Il punto di massima eclissi si \u00e8 avuto nel suddetto mare a circa 260 chilometri a nord ovest della citt\u00e0 portuale di Bengasi. Successivamente, la pseudo umbra ha attraversato la punta meridionale della penisola del Peloponneso in Grecia e alcune isole del Mediterraneo, ha attraversato la Turchia e gradualmente ha proseguito verso est, entrando nel Mar Caspio lungo il confine tra Iran e Unione Sovietica (parte degli attuali stati di Armenia e Azerbaigian), ha coperto parte dell'Iran, Afghanistan, Pakistan, India; \u00e8 giunta in Cina all'incrocio tra il massiccio del Pamir e la regione del Kashmir ed ha infine terminato il percorso al tramonto nella regione autonoma del Tibet cinese e nelle Prefetture di Nagqu e di Qamdo.\nOltre alla suddetta eclissi anulare stretta, l'eclissi solare parziale \u00e8 stata vista in penombra lunare nel Canada sud-orientale, nel gruppo di isole di Saint-Pierre e Miquelon, negli Stati Uniti nord-orientali, alle Bermuda e in Groenlandia. Da ovest verso est (le eclissi iniziano sempre a ovest e seguono la rotazione terrestre vanno verso est) ha coperto una fascia comprendente Suriname, Guyana francese, Brasile nord-orientale, l'intera Europa, Nordafrica, Africa occidentale, met\u00e0 settentrionale dell'Africa centrale, Africa settentrionale orientale, Asia occidentale e Asia meridionale ad eccezione della stragrande maggioranza delle Maldive meridionali, Cina centrale e occidentale, tranne la Mongolia. La met\u00e0 nord occidentale della penisola indocinese e la maggior parte dell'Unione Sovietica ad eccezione della parte orientale della Russia.\nEclissi correlate.\nEclissi solari 1975 - 1978.\nCi sono state 8 eclissi solari (a intervalli di 6 mesi) tra l'11 maggio 1975 e il 2 ottobre 1978.\nCiclo di Saros 128.\nQuesta eclissi \u00e8 un membro del ciclo solare 128 di Saros, che include 73 eclissi che si verificano a intervalli di 18 anni e 11 giorni. La serie \u00e8 iniziata con l'eclissi solare parziale il 29 agosto 984 d.C. Dal 16 maggio 1417 al 18 giugno 1471 la serie produsse eclissi solari totali, seguite da eclissi solari ibride dal 28 giugno 1489 al 31 luglio 1543 ed eclissi solari anulari dall'11 agosto 1561 al 25 luglio 2120. La serie termina al membro 73 con un'eclissi parziale il 1 novembre 2282. Tutte le eclissi in questa serie si verificano nel nodo discendente della Luna."}
{"id": "8640861", "revid": "287204", "url": "https://it.wikipedia.org/wiki?curid=8640861", "title": "Eclissi solare del 18 aprile 1977", "text": "L'eclissi solare del 18 aprile 1977 \u00e8 un evento astronomico che ha avuto luogo il suddetto giorno attorno alle ore 10.31 UTC. \nL'eclissi, di tipo anulare, \u00e8 stata visibile in alcune parti dell'Africa (Angola, Congo, Namibia, Tanzania e Zambia) e dell'Asia.\nL'eclissi \u00e8 durata 7 minuti e 47 secondi e l'ombra lunare sulla superficie terrestre raggiunse una larghezza di 220 km. L'evento del 18 aprile 1977 \u00e8 stata la prima eclissi solare dell'anno e la 176\u00aa nel XX secolo. La precedente eclissi solare ebbe luogo il 23 ottobre 1976, la seguente il 12 ottobre 1977.\nPercorso e visibilit\u00e0.\nL'eclissi si \u00e8 manifestata all'alba locale nell'Oceano Atlantico sud-occidentale tra Brasile, Georgia del Sud, isole Sandwich meridionali e arcipelago Tristan da Cunha, dopo di che l'ombra della luna si \u00e8 spostata a nord-est ed \u00e8 penetrata nella Repubblica del Sud Africa. Nel suo percorso verso est ha risalito l'Africa sud-occidentale (ora Namibia), ha oltrepassato l'Angola, lo Zambia e ha raggiunto il punto massimo nella parte sud-orientale della provincia di Shaba (ora provincia del Katanga, Repubblica Democratica del Congo). Successivamente, l\"'umbra\" \u00e8 passata ancora una volta attraverso lo Zambia. Dopo aver attraversato il Malawi ha lasciato il continente africano dalla Tanzania ed \u00e8 entrata nell'Oceano Indiano spostandosi gradualmente verso est. Dopo aver attraversato le isole Seychelles e alcune isole del Territorio britannico dell'Oceano Indiano ha avuto termine al tramonto locale sulla superficie dell'oceano a circa 1.200 chilometri a est del territorio di Diego Garcia.\nEclissi correlate.\nEclissi solari 1975 - 1978.\nCi sono state 8 eclissi solari (a intervalli di 6 mesi) tra l'11 maggio 1975 e il 2 ottobre 1978.\nCiclo di Saros 138.\nL'evento fa parte del ciclo di Saros 138, che si ripete ogni 18 anni, 11 giorni, contenente 70 eventi. La serie \u00e8 iniziata con un'eclissi solare parziale il 6 giugno 1472. Comprende eclissi anulari dal 31 agosto 1598 al 18 febbraio 2482 con un'eclissi ibrida il 1\u00ba marzo 2500. Comprende eclissi totali dal 12 marzo 2518 al 3 aprile 2554. La serie termina al membro 70 con un'eclissi parziale l'11 luglio 2716. La durata pi\u00f9 lunga di un'eclissi totale nella serie sar\u00e0 di soli 56 secondi, il 3 aprile 2554."}
{"id": "8640862", "revid": "2091899", "url": "https://it.wikipedia.org/wiki?curid=8640862", "title": "Eclissi solare del 22 agosto 1979", "text": "L'eclissi solare del 22 agosto 1979 \u00e8 un evento astronomico che ha avuto luogo il suddetto giorno attorno alle ore 17.22 UTC. \nL'eclissi, di tipo anulare, \u00e8 stata visibile in alcune parti del Sud America, dell'Antartide e dell'Oceano Pacifico.\nL'eclissi \u00e8 durata 6 minuti e 3 secondi e l'ombra lunare sulla superficie terrestre ha raggiunto una larghezza di 953\u00a0km.\nL'eclissi del 22 agosto 1979 \u00e8 stata la seconda eclissi solare nel 1979 e la 181\u00aa nel XX secolo. La precedente eclissi solare si \u00e8 verificata il 26 febbraio 1979, la seguente \u00e8 avvenuta il 16 febbraio 1980.\nPercorso e visibilit\u00e0.\nL'eclissi, con un percorso semi circolare circoscritto si \u00e8 manifestata all'alba 1800\u00a0km al largo della regione antartica della Terra di Marie Byrd, a nord dell'Oceano Pacifico meridionale. In seguito la pseudo umbra lunare, prima di spostarsi di nuovo a est sud-est ha toccato l'isola Pietro I raggiungendo il punto di massima eclissi coprendo l'isola. L'eclissi anulare non ha coperto alcuna stazione di ricerca scientifica antartica . \nOltre alla suddetta eclissi anulare stretta, l'eclissi solare parziale poteva essere vista nella penombra lunare in Polinesia centrale e meridionale, nella maggior parte del Cile tranne la punta settentrionale e al confine sud-ovest della Bolivia. In Argentina ad eccezione della maggior parte del nord-est, al confine meridionale del Paraguay, nell'intero territorio dell'Uruguay,al confine meridionale del Brasile,alle Isole Falkland, in Georgia del Sud e alle Isole Sandwich meridionali.\nEclissi correlate.\nEclissi solari 1979 - 1982.\nOgni membro di questa serie semestrale di eclissi solari si ripete approssimativamente ogni 177 giorni e 4 ore (un semestre) a nodi alternati dell'orbita della Luna.\nCiclo di Saros 125.\nL'evento appartiene al ciclo solare di Saros 125, che si ripete ogni 18 anni e 11 giorni circa, comprendente 73 eventi. La serie \u00e8 iniziata con un'eclissi solare parziale il 4 febbraio 1060. Comprende eclissi totali dal 13 giugno 1276 al 16 luglio 1330. Comprende eclissi ibride il 26 luglio 1348 e 7 agosto 1366 ed eclissi anulari dal 17 agosto 1384 al 22 agosto 1979. La serie termina al membro 73 con un'eclissi parziale il 9 aprile 2358. L'eclissi totale pi\u00f9 lunga si \u00e8 verificata il 25 giugno 1294, a 1 minuto e 11 secondi; l'eclissi anulare pi\u00f9 lunga si \u00e8 verificata il 10 luglio 1907, a 7 minuti e 23 secondi."}
{"id": "8640864", "revid": "287204", "url": "https://it.wikipedia.org/wiki?curid=8640864", "title": "Webank", "text": "Webank \u00e8 un brand del gruppo Banco BPM, che offre alla sua clientela servizi e prodotti di banking e trading online con circa 190.500 clienti.. \u00c8 nata nel 1999 come banca diretta di quello che allora era il Gruppo Banca Popolare di Milano.\nStoria.\n2009.\nGestita per quasi 10 anni da We@Service, la societ\u00e0 di servizi Internet del Gruppo Bipiemme, Webank \u00e8 diventata dal 1\u00ba novembre una banca indipendente (WeBank S.p.A), controllata al 100% dalla Banca Popolare di Milano (BPM).\nNel novembre 2009 Webank aveva circa 80 000 clienti, con un patrimonio medio di 21.000\u20ac.\n2010.\nIn data 9 marzo il consiglio di amministrazione della Banca Popolare di Milano S.c.a r.l. ha approvato l'acquisizione di IntesaTrade SIM, societ\u00e0 di intermediazione mobiliare online, ribattezzata WeTrade SIM.\n2014.\nIn data 23 settembre, il consiglio di amministrazione di BPM e il consiglio di amministrazione di Webank S.p.A. hanno approvato la fusione per incorporazione di Webank in BPM, divenendo in data 23 novembre 2014 il canale Internet per i servizi bancari e di investimento del Gruppo BPM."}
{"id": "8640878", "revid": "767487", "url": "https://it.wikipedia.org/wiki?curid=8640878", "title": "Lucas Calegari", "text": "Caratteristiche tecniche.\n\u00c8 un terzino destro molto versatile che pu\u00f2 essere utilizzato anche come mediano o mezzala.\nCarriera.\nCresciuto nel settore giovanile del , ha esordito in prima squadra il 22 agosto 2020 disputando l'incontro del Brasileir\u00e3o vinto 1-0 contro l'."}
{"id": "8640885", "revid": "155634", "url": "https://it.wikipedia.org/wiki?curid=8640885", "title": "Sporting Clube de Portugal 2002-2003", "text": "Questa voce raccoglie le informazioni riguardanti lo Sporting Clube de Portugal nelle competizioni ufficiali della stagione 2002-2003.\nStagione.\nNella stagione 2002-2003 lo Sporting concluse il campionato al terzo posto, alle spalle del e del . In Ta\u00e7a de Portugal i \"Le\u00f5es\" uscirono ai quarti di finale, perdendo contro il . In Europa il cammino della squadra di Lisbona si concluse al terzo turno preliminare di Champions League, eliminati dall'. Vinse la supercoppa portoghese battendo il ."}
{"id": "8640911", "revid": "124123", "url": "https://it.wikipedia.org/wiki?curid=8640911", "title": "Nati nel 490 a.C.", "text": ""}
{"id": "8640915", "revid": "1543377", "url": "https://it.wikipedia.org/wiki?curid=8640915", "title": "Jos\u00e9 Ignacio Paliza", "text": " \u00c8 presidente del Partito Rivoluzionario Moderno dal 14 giugno del 2018. Attualmente \u00e8 Ministro Amministrativo della Presidenza nel governo di Luis Abinader dal 16 agosto 2020.\nBiografia.\nInizi, famiglia e formazione.\nJos\u00e9 Ignacio Ram\u00f3n Paliza Nouel nasce il 1\u00ba settembre del 1981, nella citt\u00e0 di Santo Domingo, Repubblica Dominicana. \u00c8 figlio di Grace Malvina Nouel Henr\u00edquez e dell'imprenditore Juan Ignacio Paliza Garc\u00eda (1946\u20132014). Il suo nonno paterno \u00e8 stato un immigrato spagnolo che si dedic\u00f2 alla produzione di caff\u00e8 sin da quando arriv\u00f2 nel paese.\nHa due fratelli, Rodolfo Jos\u00e9 Paliza Nouel e Mar\u00eda Margherita M\u00e9ndez Nouel. \u00c8 sposato con Isabel Sfoggiava Brugal Portela, ed \u00e8 padre di Javier Jos\u00e9 (n. marzo 2017).\nHa realizzato i suoi studi primari nella Scuola Santa Jos\u00e9 nel paesino di Puerto Plata e i secondari nel collegio preuniversitario Lux Mundi a Santo Domingo.\nNel 2003, Paliza ha ottenuto una laurea in Diritto (Magna Cum Laude), nell'Universit\u00e0 Iberoamericana (UNIBE); successivamente ha conseguito un master in \"Studi Internazionali del Diritto\" presso l'Universit\u00e0 di Georgetown, a Washington DC nel 2005.\nInoltre ha conseguito un master in \"Diritto con Certificato in Affari e Politiche Pubbliche\" presso la Scuola di Diritto e alla Wharton Business School dell'Universit\u00e0 della Pennsylvania, a Philadelphia nel 2006; infine ottenne un master certificato in \"Amministrazione di Finanze Pubbliche\" alla Scuola di Governo John F. Kennedy dell'Universit\u00e0 di Harvard, a Cambridge, Massachusetts nel 2007\nCarriera politica.\nRiconoscimenti e meriti.\nLungo la sua carriera politica ha ricevuto numerose visite nazionali, come varie distinzioni internazionali, tra quelle che si possono menzionare:\n\u00c8 stato designato a giugno del 2005 Segretario Politico della Partita Rivoluzionaria Dominicano (PRD), raggiungendo detta distinzione con appena 23 anni di et\u00e0. Il 16 di agosto del 2010 ha prestato giuramento come Deputato alla Camera dei Deputati della Repubblica Dominicana, in rappresentanza della provincia di Puerto Plata, divenendo il legislatore pi\u00f9 giovane ad occupare un posto nel Congresso Nazionale della Repubblica Dominicana. Nelle elezioni di maggio del 2016, viene eletto Senatore della Repubblica, sempre in rappresentazione della Provincia di Puerto Plata. Attualmente, \u00e8 Presidente del Partito Rivoluzionario Moderno ed anche membro del Consiglio Nazionale della Magistratura.\nIl 16 agosto 2020, il nuovo Presidente Costituzionale della Repubblica Dominicana, Luis Abinader lo nomina, tramite il Decreto Presidenziale 324-20, Ministro Amministrativo della Presidenza."}
{"id": "8640916", "revid": "287204", "url": "https://it.wikipedia.org/wiki?curid=8640916", "title": "Rallycross di Finlandia 2020", "text": "Il Rallycross di Finlandia 2020, ufficialmente denominato CapitalBox RX of Finland 2020, \u00e8 stata l'edizione 2020 del Rallycross di Finlandia. La manifestazione si \u00e8 svolta il 29 e il 30 agosto sul circuito di Kouvola a Kouvola, citt\u00e0dina situata nell'estremo sud del paese scandinavo, ed era valida come terza e quarta prova del campionato del mondo rallycross 2020.\nLa gara non era prevista nel calendario originario ma a causa della pandemia da COVID-19 diffusasi in tutto il pianeta a partire dai primi mesi dell'anno, gli organizzatori dovettero modificarne pesantemente la struttura; a fine maggio infatti il Rallycross di Francia venne annullato e in sua sostituzione venne introdotto l'appuntamento finlandese, che mancava nel calendario mondiale dalla stagione 2014.\nL'evento del \"World RX\" si componeva di due gare, entrambe valide per il campionato mondiale. Nella prima la categoria \"Supercar\" venne vinta dal pilota svedese Johan Kristoffersson alla guida di una VW Polo GTI RX del team Kristoffersson Motorsport mentre nella seconda il successo and\u00f2 al pilota di casa Niclas Gr\u00f6nholm, su Hyundai i20 WRX della scuderia GRX Taneco."}
{"id": "8640920", "revid": "439868", "url": "https://it.wikipedia.org/wiki?curid=8640920", "title": "Storia di Reggio nell'Emilia", "text": ""}
{"id": "8640927", "revid": "729019", "url": "https://it.wikipedia.org/wiki?curid=8640927", "title": "Castello di H\u00e4melschenburg", "text": "Il castello di H\u00e4melschenburg \u00e8 un edificio signorile che si trova tra Emmerthal nel Weserbergland tra le citt\u00e0 di Hameln e di Bad Pyrmont.\nCon le sue collezioni d'arte, i giardini, un mulino ad acqua, i fabbricati agricoli e la chiesa, \u00e8 considerata una delle principali opere del Rinascimento del Weser.\nStoria.\nOrigine.\nTra il 1409 e il 1414, i conti di Everstein costruirono il Castello Hemersen (\"Hemersenburg\") sul monte Waldau sopra la valle del fiume Emmer. Questo edificio divenne dal 1437 propriet\u00e0 della famiglia dei Klencke. Questa fortificazione dei feudatari Klencke venne distrutta dal duca Guglielmo IV di Braunschweig-L\u00fcneburg durante un assedio per essere nuovamente ricostruita dai suoi proprietari. Il nome \"H\u00e4melschenburg\", che \u00e8 stato usato da allora, \u00e8 una variazione dell'originale \"Hemersenburg.\" Nel 1544 l'intero complesso, compresa la chiesa del castello, fu completamente bruciato.\nCostruzione del castello.\nLa crescita economica tra il 1520 e il 1620 port\u00f2 una vivace attivit\u00e0 di costruzione nel Weserbergland. Su entrambi i lati del Weser, molti castelli furono ricostruiti dalla nobilt\u00e0 e i sovrani o quelli antichi furono significativamente ridisegnati. L'arenaria del Weser era un materiale da costruzione ricercato per facciate, pavimenti e coperture di tetti in tutto il nord-ovest e il nord Europa. Dal 1588 J\u00fcrgen Klencke volle ricostruire la sua propriet\u00e0 di H\u00e4melschenburg come un castello con fossato, nel tipico stile dell'epoca, ossia il cosiddetto Rinascimento del Weser.\nIn un periodo di costruzione di 30 anni l'edificio venne enormemente ampliato. Alla struttura originaria, articolata intorno ad una corte, si aggiunsero le ali mediana e meridionale, insieme a due imponenti torri.\nDurante la Guerra dei Trent'anni Anna von Holle, moglie del proprietario, J\u00fcrgen Klencke, ormai morto, riusc\u00ec a proteggere il castello attraverso diverse alleanze politiche. La coraggiosa signora del castello and\u00f2 incontro alle truppe che avanzavano sotto Tilly e negozi\u00f2 un trattato di protezione con il generale, che vietava ai suoi soldati di entrare a H\u00e4melschenburg sotto la minaccia di morte. In questo modo, la signora del castello riusc\u00ec a proteggere l'intero complesso dal saccheggio e dalla distruzione.\nNella Guerra dei Sette Anni (1756\u20131763) il castello fu occupato e alcune parti dell'interno scomparvero. Tuttavia l'intero complesso con i suoi quattro frontoni riccamente decorativi, i quartieri abitativi, le due alte torri e il magnifico ponte di accesso sul laghetto sono riusciti a preservarsi completamente fino ai giorni nostri.\nL'epoca del nazionalsocialismo.\nAl tempo del nazionalsocialismo, i signori del castello si opposero al regime politico invocando il principio del dominio supremo religioso sui poteri secolari. Sorprendentemente, questo atteggiamento venne stato rispettato dal NSDAP e anche la vicina citt\u00e0 di H\u00e4melschenburg riusc\u00ec a rimanere autonoma, senza un capogruppo locale nazista.\nMuseo.\nIl castello di H\u00e4melschenburg \u00e8 di propriet\u00e0 di Lippold von Klencke dal 1973, che da allora ha reso accessibile una parte del complesso come museo privato. L'area del museo contiene mobili, dipinti, porcellane, vetri e armi completamente conservati del periodo rinascimentale, barocco e guglielmino. Circa un terzo delle sale viene mostrato nell'ambito di visite guidate che si svolgono tutti i giorni durante i mesi estivi. Le restanti stanze sono affittate e occupate da privati.\nIl parco e la piramide.\nVicino al castello fu creato nel corso del XIX secolo un parco con alberi esotici Al termine del parco si colloca una piramide che Georg Ludwig Friedrich Laves costru\u00ec nel 1855 come mausoleo per la famiglia von Klencke. Questa sepoltura venne utilizzata dalla famiglia nella sua funzione funeraria fino al 1942.\nChiesa di Santa Maria.\nIncastonata nell'eccezionale complesso rinascimentale \u00e8 la cappella del castello, costruita nel 1563, che divenne la chiesa parrocchiale di H\u00e4melschenburg nel 1652. Sorse sui resti di una cappella, consacrata nel 1409, anch'essa vittima dell'incendio del 1544. La cripta della famiglia Klencke situata sotto la chiesa \u00e8 rimasta intatta. Ci\u00f2 rende la chiesa una delle prime ad essere costruita nella Germania settentrionale dopo la Riforma. \u00c8 la pi\u00f9 antica chiesa protestante indipendente in Germania; fu consacrata 450 anni fa."}
{"id": "8640928", "revid": "84184", "url": "https://it.wikipedia.org/wiki?curid=8640928", "title": "Regnault", "text": ""}
{"id": "8640935", "revid": "1573940", "url": "https://it.wikipedia.org/wiki?curid=8640935", "title": "Chiesa di Sant'Andrea Apostolo (Udine)", "text": "La chiesa di Sant'Andrea Apostolo \u00e8 la parrocchiale di Paderno, frazione di Udine, in provincia ed arcidiocesi di Udine; fa parte del vicariato urbano di Udine.\nStoria.\nIntorno al XII secolo la chiesa di San Leonardo di Cavalicco, presso la quale aveva sede un curato, esercitava una certa influenza su tutte le altre cappelle della zona a nord di Udine, tra le quali vi era pure quella di Paderno.\nDa un documento del 1296 s'apprende che a Paderno risiedeva un cappellano al quale era stato concesso dal capitolo della pieve di Udine un beneficio.Nel 1297 il Capitolo della pieve di Udine fece trasferire la sede del curato da Cavalicco a Paderno; contestualmente la chiesa, assieme a quelle di Godia, Beivers, Vat, Chiavris, Colugna, Feletto e Cavalicco, fu inserita in una vicaria autonoma, che godeva di una certa autonomia rispetto alla pieve matrice.La dedicazione a sant'Andrea apostolo venne menzionata per la prima volta nel 1370.\nGrazie ad un atto del 1593 si conosce che la chiesa di Paderno, in cui aveva sede il vicariato superiore, aveva come filiali le chiese di Sant'Antonio di Feletto, San Tommaso di Chiavris, San Leonardo di Cavalicco, Santi Pietro e Paolo di Colugna, San Giacomo Maggiore di Beivars, San Giovanni Battista di Godia e San Pantaleone di Vat.\nAll'inizio del XVIII secolo la cappella medievale si dimostr\u00f2 inadatta a soddisfare le esigenze dei fedeli e cos\u00ec, su impulso di don Vincenzo Forni, cominci\u00f2 la costruzione della nuova chiesa, che venne poi consacrata il 30 giugno 1755 dal patriarca di Udine Daniele Dolfin.Nel 1770 nella chiesa venne eretto un altare laterale dedicato a San Giobbe.\nNel 1828 ebbe inizio un intervento di ristrutturazione dell'edificio e tra il 1858 e il 1864 fu eretto il nuovo campanile.Il terremoto del Friuli del 1976 arrec\u00f2 alla struttura alcuni danni, che vennero sanati tra il 1996 e il 1997.\nDescrizione.\nFacciata.\nLa facciata della chiesa, che \u00e8 in stile neoclassico, \u00e8 tripartita da quattro semicolonne di ordine tuscanico poggianti su dei plinti e sorreggenti la trabeazione caratterizzata da triglifi aggettanti, dalla quale partono quattro lesene sovrastate dal timpano, al centro del quale vi \u00e8 un oculo murato e ai cui lati sono collocate due statue raffiguranti degli angeli; negli intercolumni si aprono i tre portali dotati di timpano, sopra il centrale dei quali \u00e8 posta la targa dedicatoria.\nInterno.\nL'interno della chiesa \u00e8 ad un'unica navata sulla quale si aprono sei cappelle laterali, ai lati delle quali vi sono delle paraste di ordine ionico sorreggenti una cornice modanata.Al termine dell'aula c'\u00e8 il presbiterio, rialzato di tre gradini e di forma rettangolare, che \u00e8 a sua volta chiuso dall'abside semicircolare."}
{"id": "8640936", "revid": "115437913", "url": "https://it.wikipedia.org/wiki?curid=8640936", "title": "Casa natale di Francesco Paolo Michetti", "text": ""}
{"id": "8640939", "revid": "1602064", "url": "https://it.wikipedia.org/wiki?curid=8640939", "title": "David Pointcheval", "text": "Attualmente \u00e8 ricercatore presso il CNRS. \u00c8 a capo del Dipartimento di Informatica e del Laboratorio di Crittografia presso l'\u00c9cole normale sup\u00e9rieure. \u00c8 noto principalmente per i suoi contributi nell'area della sicurezza dimostrabile, incluso il lemma di biforcazione, l'algoritmo di firma Pointcheval-Stern e i suoi contributi allo scambio di chiavi autenticato con password. \nBiografia.\nDavid Pointcheval ha frequentato l'\u00c9cole Normale Sup\u00e9rieure e ha poi conseguito il dottorato di ricerca nel 1996 presso l'Universit\u00e0 di Caen. Nel 1998 \u00e8 entrato a far parte del Centro nazionale di ricerca scientifica (CNRS), lavorando all'interno del dipartimento di informatica dell'\u00c9cole Normale Sup\u00e9rieure. Da allora, la sua ricerca si \u00e8 concentrata principalmente sulla crittografia asimmetrica e sulla sicurezza dimostrabile, di cui \u00e8 stato uno dei pionieri. \n\u00c8 autore di oltre 100 pubblicazioni internazionali e ha coinventato una dozzina di brevetti. Nel 2015 ha ricevuto una sovvenzione avanzata dal Consiglio europeo della ricerca. "}
{"id": "8640950", "revid": "287204", "url": "https://it.wikipedia.org/wiki?curid=8640950", "title": "Lemma di biforcazione", "text": "Con l'espressione lemma di biforcazione (o forking lemma) si indica una serie di numerosi lemmi correlati nella ricerca crittografica. Il lemma afferma che se un avversario (di solito \u00e8 una macchina di Turing probabilistica), viene lanciato su input tratti da una qualche distribuzione, produce un output che ha qualche propriet\u00e0 con probabilit\u00e0 non trascurabile, allora con probabilit\u00e0 non trascurabile, se l'avversario viene rilanciato su nuovi ingressi ma con lo stesso nastro casuale, anche la sua seconda uscita avr\u00e0 la medesima propriet\u00e0. \nQuesto concetto \u00e8 stato introdotto da David Pointcheval e Jacques Stern in un articolo dal titolo \"Security proofs for signature schemes\", pubblicato negli atti di Eurocrypt 1996. Nel loro articolo, il lemma di biforcazione \u00e8 specificato in termini di un avversario che attacca uno schema di firma digitale istanziato nel modello dell'oracolo casuale. Gli autori dimostrano che se un avversario pu\u00f2 falsificare una firma con probabilit\u00e0 non trascurabile, allora c'\u00e8 una probabilit\u00e0 non trascurabile che lo stesso avversario con lo stesso nastro casuale possa creare una seconda firma falsa in un attacco con un diverso oracolo casuale. Il forking lemma \u00e8 stato successivamente generalizzato da Mihir Bellare e Gregory Neven; \u00e8 stato poi utilizzato e ulteriormente generalizzato per dimostrare la sicurezza di una variet\u00e0 di schemi di firma digitale e altre costruzioni crittografiche basate sugli oracoli casuali. \nEnunciato.\nSi riporta di seguito la versione generalizzata del lemma: sia \"A\" un algoritmo probabilistico, con input (\"x\", \"h\"1, ..., \"h\"\"q\"; \"r\") che restituisce una coppia (\"J\", \"y\"), dove \"r si\" riferisce al nastro casuale di \"A\" (cio\u00e8 le scelte casuali che A far\u00e0). Supponiamo, inoltre, che \"IG\" sia una distribuzione di probabilit\u00e0 da cui si ricava \"x\", e che \"H\" sia un insieme di dimensione \"h\" da cui ciascuno dei valori di \"hi\" \u00e8 tratto secondo la distribuzione uniforme . Sia acc la probabilit\u00e0 che su input distribuiti come descritto, l'uscita \"J\" di \"A\" sia maggiore o uguale a 1. \nPossiamo quindi definire un \"algoritmo di biforcazione\" \"FA\" che procede come segue, sull'ingresso \"x\" : \nSia ora frk la probabilit\u00e0 che \"FA\" restituisca una tripla che inizia con 1, dato un input \"x\" scelto casualmente dalla distribuzione \"IG\" . Allora, si ha che: "}
{"id": "8640952", "revid": "1480390", "url": "https://it.wikipedia.org/wiki?curid=8640952", "title": "Palazzo Meroni", "text": "Palazzo Meroni \u00e8 un edificio storico di Milano situato in corso di Porta Romana n. 2.\nStoria.\nL'edificio, progettato nel suo primo blocco dall'architetto Carlo Tenca, venne realizzato tra il 1914 e il 1924.\nIl geometra Cesare Penati progett\u00f2 il secondo blocco, realizzato nel 1926. \nDescrizione.\nIl palazzo, oggi occupato da uffici e abitazioni, occupa l'intero isolato di forma triangolare delimitato dalle grandi arterie di corso di Porta Romana e corso Italia e della pi\u00f9 piccola via Maddalena. Presenta uno stile eclettico dalle forti influenze liberty e Beaux-Arts. Le facciate sono caratterizzate da un ricchissimo apparato decorativo; inoltre, il fronte affacciato su piazza Missori all'angolo tra corso Italia e corso di Porta Romana \u00e8 sormontato da una grande cupola a spicchi sommitale."}
{"id": "8640955", "revid": "1354930", "url": "https://it.wikipedia.org/wiki?curid=8640955", "title": "Sassari-Cagliari 1952", "text": "La Sassari-Cagliari 1952, quarta edizione della corsa, si svolse il 24 febbraio 1952 su un percorso di 225\u00a0km. La vittoria fu appannaggio dell'italiano Giovanni Corrieri, che complet\u00f2 il percorso in 6h15'40\", precedendo i connazionali Mario Baroni e Ivo Baronti.\nSul traguardo di Cagliari almeno 11 ciclisti portarono a termine la competizione. "}
{"id": "8640956", "revid": "1793900", "url": "https://it.wikipedia.org/wiki?curid=8640956", "title": "Frank Edgar", "text": ""}
{"id": "8640958", "revid": "287204", "url": "https://it.wikipedia.org/wiki?curid=8640958", "title": "Olle (disambigua)", "text": ""}
{"id": "8640961", "revid": "1793900", "url": "https://it.wikipedia.org/wiki?curid=8640961", "title": "Bruno da Silva", "text": ""}
{"id": "8640968", "revid": "123103355", "url": "https://it.wikipedia.org/wiki?curid=8640968", "title": "La Capital", "text": "La Capital \u00e8 uno storico quotidiano argentino fondato a Rosario nel 1867. \u00c8 il pi\u00f9 antico quotidiano del paese ancora in circolazione. \nStoria.\nIl quotidiano fu fondato il 15 novembre 1867 su iniziativa dei giornalisti Ovidio Lagos ed Eudoro Carrasco. In quegli anni la politica argentina stava dibattendo sull'opportunit\u00e0 di spostare la capitale da Buenos Aires ad un'altra localit\u00e0. Lagos e Carrasco iniziarono cos\u00ec, attraverso le colonne del giornale, una battaglia affinch\u00e9 la scelta ricadesse proprio su Rosario, citt\u00e0 che in quegli anni stava vivendo un vero boom economico.\nIl 31 ottobre 2017, in occasione del 150\u00ba anniversario della fondazione de \"La Capital\", il senato argentino insign\u00ec il giornale del premio Domingo Faustino Sarmiento. Nella stessa occasione la municipalit\u00e0 di Rosario ha reso omaggio al quotidiano con una cerimonia culminata con la consegna all'editore di un diploma.\nNel marzo 2019 il giornale, che dagli anni novanta apparteneva al Grupo Am\u00e9rica, fu venduto ad una cordata guidata dall'imprenditore Gustavo Scaglione."}
{"id": "8640976", "revid": "767487", "url": "https://it.wikipedia.org/wiki?curid=8640976", "title": "Alexandros Nikolias", "text": ""}
{"id": "8640978", "revid": "123862744", "url": "https://it.wikipedia.org/wiki?curid=8640978", "title": "Fort Nelson", "text": ""}
{"id": "8640979", "revid": "1315817", "url": "https://it.wikipedia.org/wiki?curid=8640979", "title": "Johannes Cloppenburgh", "text": ""}
{"id": "8640980", "revid": "1793900", "url": "https://it.wikipedia.org/wiki?curid=8640980", "title": "Fort Nelson River", "text": ""}
{"id": "8640981", "revid": "73843", "url": "https://it.wikipedia.org/wiki?curid=8640981", "title": "Fort Nelson (fiume)", "text": "Il Fort Nelson \u00e8 un fiume del Canada che bagna la Columbia Britannica. \u00c8 un tributario del Liard. La lunghezza del fiume \u00e8 di circa 250 chilometri, tuttavia spesso viene considerata quella totale di 517 chilometri, ovvero includendo anche l'affluente Sikanni Chief che, insieme all'altro fiume Fontas, ne costituiscono le sorgenti. "}
{"id": "8640982", "revid": "15756", "url": "https://it.wikipedia.org/wiki?curid=8640982", "title": "Lucrezia Dorico", "text": "Biografia.\nMoglie del tipografo Luigi Dorico, \u00e8 chiamata \"stampatrice alli Coronati\" in un documento del 1570 nel quale la associano al prestigioso nome di Paolo Manuzio (erede del grande tipografo veneziano Aldo Manuzio) per la stampa del Breviario nel 1569, voluto da papa Pio V. \"Alli Coronati\" indica l'indirizzo del laboratorio tipografico da lei allestito a Roma, dove operava: secondo alcune fonti si tratta di via dei Coronari, secondo altre di una strada nei pressi della basilica dei Santi Quattro Coronati. La sua bottega collabor\u00f2 con la Stamperia del Popolo Romano. \u00a0\nUna famiglia di stampatori.\nLucrezia Dorico appartenne a una famiglia di tipografi di origine bresciana e attiva a Roma dal 1526. Lei stessa avvi\u00f2 i suoi tre figli all'arte tipografica: per garantirgli una formazione pi\u00f9 accurata indirizz\u00f2 il maggiore, Ottavio, a fare apprendistato nella bottega di Antonio Blado, lo stampatore del pontefice. \u00a0\nIl capostipite della famiglia era Valerio Dorico che, associandosi nel 1538 al fratello Luigi, divent\u00f2 il principale stampatore romano fino al 1561 (quando Paolo Manuzio si trasfer\u00ec in citt\u00e0 e prese il sopravvento). La produzione riguard\u00f2 per lo pi\u00f9 libri di musica, ma anche testi religiosi e di letteratura, pubblicazioni spesso caratterizzate da importanti illustrazioni; prima di spostarsi in vico dei Peregrini, per un lungo periodo il laboratorio di famiglia fu allestito in Campo de' Fiori: in quegli anni i Dorico sono stati gli stampatori dell'Accademia romana. La casata, secondo una stima per difetto, ha stampato almeno 270 edizioni, di cui circa 250 tra il 1538 e il 1561.\nLa conduzione dell'azienda.\nDopo la morte del cognato Valerio (probabilmente avvenuta nel 1565), l'attivit\u00e0 tipografica fu portata avanti da Lucrezia, vedova di Luigi (deceduto probabilmente nel 1559), e dai suoi tre figli Ottavio, Vincenzo e Livia (poi sposa di un altro importante stampatore: Stefano Blado, figlio di Antonio). La conduzione aziendale di Lucrezia diventa formale dal 1566, quando i nomi degli eredi comparirono nelle prime sottoscrizioni e continu\u00f2 fino al 1572, quando l'impresa di famiglia cess\u00f2. Gli eredi impressero la loro firma in quattordici edizioni, utilizzando vari nomi: per lo pi\u00f9 \"Apud haeredes Valerii &amp; Alisii Doricorum\" e \"Apresso i Dorici\", ma anche \"Haeredes Valerii &amp; Aloisii Doricorum\", \"i Dorici\", \"heredi di Valerio, &amp; Aloisio Dorici\", \"Haeredes Valerij et Aloysij Doricorum fratrum Brixiensium\", designandosi quindi come eredi di entrambi i fratelli Dorico. Se si contano anche le pubblicazioni con committenza istituzionale e un manifesto, la produzione sale a 18 titoli. L'attivit\u00e0, che port\u00f2 Lucrezia ad assumere nuovo personale (come il giovane bolognese Giulio di Pellegrino, con retribuzione di 14 scudi per tre anni per prestazioni \"ad componendum capsas literarum stampe\"), fu in seguito rilevata da Francesco Coattino.\nMarche tipografiche utilizzate.\nLe marche tipografiche maggiormente utilizzate dai Dorico e riprese da Lucrezia raffigurarono Pegaso: \"Pegaso [che traina sul suo carro Bellerofonte che tiene una fiaccola]\" o \"Pegaso [che colpisce con uno zoccolo la roccia da cui scaturisce una sorgente]\", apparse nel tempo in alcune variazioni grafiche; il motto era, in entrambi i casi: \"invia virtuti nulla est via\".\nCaratteri utilizzati.\nFedele alla consuetudine di famiglia, Lucrezia Dorico utilizz\u00f2 per lo pi\u00f9 il carattere romano, raramente il gotico. Nel tempo presero campo una serie di corsivi, che, ancorch\u00e9 presentando varianti, seguivano i modelli di Ludovico degli Arrighi.\nLa produzione.\nDal 1557 al 1568, i Dorico, quindi anche durante la direzione di Lucrezia (dal 1566 le pubblicazione sono firmate dagli eredi Dorico), stamparono l'antologia delle \"Canzoni alla napolitana\", con le musiche (per lo pi\u00f9 sacre) di Conforti, Martelat, Rodio, Ghibellini, Lasso, Stefano Rossetti, Giovanni Animuccia e Giovanni Pierluigi da Palestrina. Furono i principali stampatori di materiale musicale a Roma dopo la met\u00e0 del XVI secolo, affiancandosi ai maggiori editori italiani musicali dell'epoca. Fino al 1572, su iniziativa autonoma di Lucrezia Dorico, con l'indicazione della dicitura \"Apud haeredes Valerii &amp; Alisii Doricorum\", sono stampati volumi con musiche sacre ancora del Rossetti e dell'Animuccia e dello stesso Prenestina, al quale i Dorico diedero per primi fiducia pubblicando le sue opere. In alcune pubblicazioni ottocentesche compaiono diciture \"Apud haeredes Valerii &amp; Alisii Doricorum\" precedenti al 1566, specie per opere del Prenestina, ma, come ha precisato Alberto Cametti, si tratta \"di un anacronismo (...), dato che Valerio Dorich risulta vivente fino al 1565 ed \u00e8 soltanto nel 1565 che ha principio la ditta degli eredi Dorich\". \u00a0 \nIl \"Breviario\".\nL'opera che inserisce la vedova Dorico nella storia mondiale del libro \u00e8 in ogni caso il \"Breviario\", il libro liturgico voluto dal pontefice, edito da Paolo Manuzio. Questi fu obbligato a cercare alleanze a Roma per sostenere la concorrenza degli stampatori, italiani e del Nord Europa. Manuzio arruol\u00f2 Lucrezia Dorico e un'altra figlia di Blado, Paola. Tra l'editore e la nuova titolare della tipografia dei Dorico fu pattuito un contratto da 50 scudi:\"Lucretia Dorica stampatrice alli Coronari deve dare a di 19 febbraio [1569] scudi 50 li ha pagati Orazio Fosco come nel suo g(iornal)le 129 et ha promesso de stampare il breviario bene fidelmente secondo le copie che li dare m(esse)r. Paulo Manutio a ragione de scudi XIIII la balla a tutte sue spese da la carte in pod, come fa m(esse)r. Giulio Bolano\"."}
{"id": "8640983", "revid": "827882", "url": "https://it.wikipedia.org/wiki?curid=8640983", "title": "Red Baron (videogioco)", "text": ""}
{"id": "8640985", "revid": "1924342", "url": "https://it.wikipedia.org/wiki?curid=8640985", "title": "Hot (Young Thug)", "text": "Hot \u00e8 un singolo del rapper statunitense Young Thug, pubblicato il 23 settembre 2019 dalle etichette discografiche Atlantic Records e 300 Entertainment. Il brano presenta la partecipazione del rapper statunitense Gunna.\nRemix.\nIl 31 ottobre 2019 \u00e8 stato pubblicato un remix del singolo, con la collaborazione di Travis Scott, assieme ad un video musicale che non era stato realizzato per la versione originale del brano."}
{"id": "8640987", "revid": "110157", "url": "https://it.wikipedia.org/wiki?curid=8640987", "title": "Stefanos Siont\u012bs", "text": ""}
{"id": "8641006", "revid": "2056951", "url": "https://it.wikipedia.org/wiki?curid=8641006", "title": "Alimenti della guerra civile americana", "text": "Gli alimenti della guerra civile americana erano le provviste usate durante la guerra civile americana dagli eserciti sia dell'Unione che dei confederati.\nRazioni del Sud.\nLe razioni per i soldati nell'esercito degli Stati Confederati d'America avrebbero dovuto seguire le linee guida del libro di William joseph Hardee. Lo stesso Hardee avrebbe prestato servizio nell'esercito confederato come comandante di corpo d'armata nel teatro occidentale. Sebbene i quartiermastri del Nord prendessero come standard le sue linee guida sulle razioni, l'esercito del Sud si trov\u00f2 a mancare la maggior parte degli articoli elencati. Il governo confederato ha tentato di fornire razioni adeguate per le proprie truppe, ma \u00e8 stato ostacolato dai blocchi, dalla monocoltura e dalla mancanza di trasporti. Sono stati forniti principalmente pane di mais.\nI soldati confederati, d'altra parte, avevano pi\u00f9 accesso al tabacco rispetto ai loro omologhi dell'Unione. Mentre le truppe avversarie erano in servizio di picchetto, era comune per i soldati dell'Unione scambiare il loro caff\u00e8 in cambio del tabacco dei soldati confederati (lontano dagli occhi degli ufficiali). I soldati del sud avrebbero anche potuto usare la radice di cicoria tostata come sostituto del caff\u00e8. L'arachide, a causa della sua ampia disponibilit\u00e0 in tutto il sud del Nord America, era anche un'importante fonte di cibo per i soldati confederati.\nRazioni del Nord.\nSecondo \"Hardee's Rifle and Light Infantry Tactics\", scritto da un ufficiale dell'esercito americano del sud prima della guerra, le razioni per un soldato durante questo periodo di solito includevano:\nQuesto sarebbe stato integrato da (per 100 razioni):\nLe razioni da campo pi\u00f9 comuni distribuite ai singoli soldati erano il maiale salato e le gallette, entrambi progettati per resistere alle dure condizioni del campo senza deteriorarsi. Il sale in eccesso poteva essere raschiato via dalla carne per integrare la razione di sale. Tuttavia, queste razioni richiedevano la cottura per renderle appetibili. Era improbabile che i soldati meno esperti avessero la propria attrezzatura da cucina e i grandi bollitori a livello aziendale venivano talvolta lasciati indietro durante i rapidi avanzamenti.\nIl cibo veniva spesso infestato da insetti, in particolare parassiti del riso o del grano. Questo, insieme alla scarsit\u00e0 e alle razioni non commestibili, ha reso necessario per i soldati integrare la propria dieta da soli. I soldati potevano ottenere una maggiore variet\u00e0 di cibi foraggiando e o razziando; ricevere scatole di cibo dalle loro famiglie o acquistare o scambiare oggetti con altri soldati. I soldati non potevano contare sull'ottenimento di cibo dagli abitanti delle zone in cui si accampavano poich\u00e9 anche la maggior parte dei cittadini era colpita dalla guerra e aveva poco da dare. Se gli abitanti sostenevano la parte dei soldati nella guerra, a volte potevano riuscire a fornire cibo, ma di solito veniva requisito tramite furto.\nL'invenzione del latte condensato da parte di Gail Borden fu molto utile per l'esercito dell'Unione. Anche i soldati bevevano regolarmente caff\u00e8, ma non sempre si trattava esclusivamente di chicchi di caff\u00e8. La radice di tarassaco serviva come integratore o surrogato quando i chicchi di caff\u00e8 scarseggiavano. La radice di tarassaco era ampiamente disponibile e priva di caffeina, con un sapore quasi uguale al caff\u00e8."}
{"id": "8641007", "revid": "1310927", "url": "https://it.wikipedia.org/wiki?curid=8641007", "title": "Ge\u014drgios Pamlid\u012bs", "text": ""}
{"id": "8641009", "revid": "287204", "url": "https://it.wikipedia.org/wiki?curid=8641009", "title": "An vitiositas ad infelicitatem sufficiat", "text": "An vitiositas ad infelicitatem sufficiat (\u0395\u1f30 \u03b1\u1f50\u03c4\u03ac\u03c1\u03ba\u03b7\u03c2 \u1f21 \u03ba\u03b1\u03ba\u03af\u03b1 \u03c0\u03c1\u1f78\u03c2 \u03ba\u03b1\u03ba\u03bf\u03b4\u03b1\u03b9\u03bc\u03bf\u03bd\u03af\u03b1\u03bd) \u00e8 un breve scritto morale di Plutarco, compreso nei suoi \"Moralia\".\nStruttura.\nLa domanda che Plutarco si pone \u00e8 \"Il vizio \u00e8 causa di miseria?\": secondo lui, i rovesci della sorte precipitano l\u2019uomo nell'infelicit\u00e0 solo se il vizio le ha spianato la strada. D'altra parte, il vizio turba la vita anche di chi non ha problemi apparenti, tanto \u00e8 vero che se si procedesse a una sfida tra la Fortuna e il Vizio per stabilire a chi spetti la supremazia nel causare l\u2019infelicit\u00e0, il Vizio ne uscirebbe facile vincitore. \nUna certa enfasi retorica lascia supporre che possa trattarsi di uno scritto giovanile. Comunque l\u2019opuscolo, che il Catalogo di Lampria non registra, \u00e8 poco pi\u00f9 di un frammento, poich\u00e9 mutilo nella parte iniziale e finale."}
{"id": "8641010", "revid": "1186766", "url": "https://it.wikipedia.org/wiki?curid=8641010", "title": "Andrea Benetti", "text": ""}
{"id": "8641011", "revid": "1564499", "url": "https://it.wikipedia.org/wiki?curid=8641011", "title": "Burgos (Sassari)", "text": ""}
{"id": "8641013", "revid": "18323", "url": "https://it.wikipedia.org/wiki?curid=8641013", "title": "Castello di Raffadali", "text": " \nPalazzo Principe, tradizionalmente chiamato castello Montaperto, \u00e8 una residenza signorile del XIV secolo di Raffadali, antico Feudo e sede del Principato di Raffadali e attuale comune italiano della provincia di Agrigento in Sicilia.\nStoria.\nLa struttura pi\u00f9 antica risale al XIV secolo.\nNel 1507 Pietro Montaperto, signore di Raffadali, ottenne da re Ferdinando la licentia populandi, concessione che nel regno di Sicilia consisteva nel privilegio di popolare un feudo. In conseguenza di ci\u00f2, Pietro Montaperto fece consolidare il castello sulla collinetta, ai cui piedi sorse un borgo. La struttura originaria del castello era quadrilatera e dotata di quattro torri poste agli angoli, con spalti imponenti e un cortile interno. Il complesso era circondato da un fossato. Il castello, oltre ad essere il centro del potere signorile nel feudo, svolgeva anche una funzione difensiva contro le incursioni dei corsari barbareschi . Quando il fenomeno della pirateria perse d\u2019intensit\u00e0, il castello mut\u00f2 la sua destinazione da fortezza a palazzo signorile. Niccol\u00f2 Montaperto avvi\u00f2 importanti lavori di ammodernamento in modo da rendere il castello pi\u00f9 confortevole. Furono aperte finestre nelle pareti, e creati saloni decorati con affreschi. Furono, inoltre, eliminati il fossato, il ponte levatoio, e le merlature. Il cortile interno ospit\u00f2 un giardino.\nLa struttura oggi.\nNel corso dei secoli il castello perse tre delle quattro torri originarie, l\u2019ala sud, l\u2019ala est e l\u2019ala ovest."}
{"id": "8641014", "revid": "287204", "url": "https://it.wikipedia.org/wiki?curid=8641014", "title": "Invidia e odio", "text": " \nSull'invidia e odio (\u03a0\u03b5\u03c1\u1f76 \u03c6\u03b8\u03cc\u03bd\u03bf\u03c5 \u03ba\u03b1\u1f76 \u03bc\u03af\u03c3\u03bf\u03c5\u03c2 - \"De invidia et odio\") \u00e8 il titolo di un breve scritto plutarcheo, incluso nei \"Moralia\".\nStruttura.\nSecondo Plutarco le malattie dell\u2019anima sono causate dalla smodata manifestazione delle passioni che vi risiedono; esse sono pi\u00f9 gravi di quelle del corpo, poich\u00e9 \u00e8 malata la parte con cui si giudica, cio\u00e8 la ragione e quindi \u00e8 pi\u00f9 difficile prenderne coscienza. \nPer curare un male bisogna prima averne consapevolezza: solo allora, come un malato va a farsi curare dal medico, chi vuol guarire dai propri vizi potr\u00e0 ricorrere alla medicina della filosofia. Il tema si collega a dibattiti di ambito platonico-aristotelico e trova precisi riscontri in Cicerone. L\u2019opuscolo, che nasce come testo di una conferenza, si interrompe bruscamente."}
{"id": "8641017", "revid": "1452073", "url": "https://it.wikipedia.org/wiki?curid=8641017", "title": "C\u00e9sar Lucena", "text": ""}
{"id": "8641027", "revid": "400694", "url": "https://it.wikipedia.org/wiki?curid=8641027", "title": "Maxfield Parrish (pittore)", "text": ""}
{"id": "8641029", "revid": "170423", "url": "https://it.wikipedia.org/wiki?curid=8641029", "title": "Campionati del mondo di triathlon del 2020", "text": "A causa della pandemia COVID-19, il titolo mondiale individuale 2020 \u00e8 stato assegnato su gara singola, disputata su distanza sprint.\nI Campionati mondiali di triathlon del 2020 (XXXII edizione) si sono tenuti ad Amburgo in Germania, in data 5 settembre 2020.\nTra gli uomini ha vinto il francese Vincent Luis, mentre la gara femminile \u00e8 andata alla britannica Georgia Taylor-Brown.\nRisultati.\nStaffetta mista.\nIl Campionato Mondiale di Staffetta Mista di triathlon del 2020 si \u00e8 tenuto ad Amburgo, in Germania, in data 6 settembre 2020 ."}
{"id": "8641030", "revid": "115515089", "url": "https://it.wikipedia.org/wiki?curid=8641030", "title": "Harry Redmond", "text": ""}
{"id": "8641032", "revid": "123103110", "url": "https://it.wikipedia.org/wiki?curid=8641032", "title": "La Prensa", "text": "La Prensa \u00e8 uno storico quotidiano argentino fondato a Buenos Aires nel 1869.\nStoria.\n\"La Prensa\" fu fondata il 18 ottobre 1869 da Jos\u00e9 C. Paz, giornalista, politico e latifondista locale. Il giornale ha sempre fatto da megafono all'influente famiglia Gainza Paz, vicina al Partito Autonomista Nazionale del presidente Julio Argentino Roca.\nDopo l'introduzione della legge S\u00e1enz Pe\u00f1a del 1912 che introduceva il suffragio universale maschile e segreto, \"La Prensa\", su posizioni liberali e conservatori, inizi\u00f2 a contrapporsi ai governi, ai partiti ed ai movimenti a larga base popolare come l'Unione Civica Radicale ed il peronismo. Fu proprio questo giornale a coniare per i seguaci di Juan Domingo Per\u00f3n il termine, inizialmente dispregiativo, di \"descamisados\". Negli del governo peronista \"La Prensa\" inizi\u00f2 un lento declino dovuto sia alla pressione esercitata dagli apparati governativi sia alla nascita di nuovi e dinamici concorrenti come il \"Clar\u00edn\". Nel 1951 il governo chiuse il giornale e ne vendette la propriet\u00e0 alla Confederazione Generale del Lavoro. Cinque anni pi\u00f9 tardi, dopo il rovesciamento di Per\u00f3n, \"La Prensa\" torn\u00f2 nelle mani della famiglia Gainza Paz.\nNel 1988 la storica sede di Avenida de Mayo fu venduta alla citt\u00e0 di Buenos Aires che ha fatto un centro culturale."}
{"id": "8641033", "revid": "287204", "url": "https://it.wikipedia.org/wiki?curid=8641033", "title": "Sui vecchi in politica", "text": "Sui vecchi in politica (\"An seni respublica gerenda sit\" - in greco\u02d0 \u0395\u1f30 \u03c0\u03c1\u03b5\u03c3\u03b2\u03c5\u03c4\u03ad\u03c1\u1ff3 \u03c0\u03bf\u03bb\u03b9\u03c4\u03b5\u03c5\u03c4\u03ad\u03bf\u03bd) \u00e8 un saggio di Plutarco, incluso nei suoi \"Moralia\".\nStruttura.\nL'opera \u00e8 rivolta ad Eufane che, peraltro, non \u00e8 noto da nessun'altra fonte. Che lui e Plutarco fossero uomini anziani quando il saggio fu scritto appare dalle frasi iniziali. \nEra evidentemente un uomo di una certa distinzione ad Atene, dove ricopriva importanti cariche e non \u00e8 improbabile che possa aver chiesto il consiglio di Plutarco sul ritiro dalla vita pubblica e che questo saggio sia in risposta al suo appello, ma non c'\u00e8 una dichiarazione definitiva in tal senso. Esso pu\u00f2 essere considerato il testamento spirituale di Plutarco, che scrive ad un amico di tutta una vita, invitandolo a non abbandonare, a causa della vecchiaia, le scelte ideali che entrambi condivisero fin dalla prima giovinezza, quando decisero di dedicarsi al servizio del bene e della comunit\u00e0. In nome di questa \"missione\", gli devono ricordare che fare politica non significa esercitare una carica pubblica, ma svolgere una costante azione al servizio del bene comune, \u00abstimolando i potenti, guidando chi ne ha bisogno, assistendo chi deve decidere, dissuadendo i malvagi, incoraggiando gli onesti\u00bb. \nUn riscontro sarebbe con il \"Cato Maior de senectute\" di Cicerone, che, per\u00f2, differisce da questo trattato in quanto non si limita alla discussione della vecchiaia nella sua relazione con le attivit\u00e0 pubbliche; comunque, le due opere hanno molto in comune e possono essere lette in relazione l'uno con l'altro."}
{"id": "8641037", "revid": "115563479", "url": "https://it.wikipedia.org/wiki?curid=8641037", "title": "Jeremiah Reynolds", "text": "Avviso importante. Il divieto di riportare le iniziali puntate nel titolo della voce non esiste pi\u00f9. Il redirect senza iniziali puntate \u00e8 corretto, ma il titolo della voce deve riportare la lettera puntata: ."}
{"id": "8641051", "revid": "1745361", "url": "https://it.wikipedia.org/wiki?curid=8641051", "title": "Antoci", "text": ""}
{"id": "8641052", "revid": "1418004", "url": "https://it.wikipedia.org/wiki?curid=8641052", "title": "Premio Internazionale della Catalogna", "text": "Il Premio Internazionale della Catalogna (\"Premi Internacional Catalunya\") \u00e8 un riconoscimento assegnato annualmente a personalit\u00e0 del mondo della cultura, della politica, dell'economia distintesi per l'alto impegno etico e umanistico che ha contraddistinto il proprio operato.\nIstituito nel 1989 dalla Generalitat de Catalunya, riconosce ai vincitori un premio di 80000 euro e una scultura di Antoni T\u00e0pies."}
{"id": "8641075", "revid": "123537765", "url": "https://it.wikipedia.org/wiki?curid=8641075", "title": "Maria Sidonia di Sassonia", "text": "Biografia.\nInfanzia.\nMaria Sidonia di Sassonia nacque nel 1834, suo padre Giovanni non era ancora re della Sassonia (infatti divenne re nel 1854). Il suo nome rende omaggio alla sua lontana antenata, la principessa Sidonia di Boemia. Sidonia era la sorella minore di re Alberto di Sassonia e anche la cugina di primo grado di Francesco Giuseppe I d'Austria. Fu dama degli Ordini della Croce Stellata e di Sant'Elisabetta.\nProgetti coniugali.\nPer Maria Sidonia erano stati organizzati progetti matrimoniali; i candidati menzionati sono:\nNonostante i candidati, la principessa Maria Sidonia rimarr\u00e0 nubile per tutta la vita.\nMorte.\nMaria Sidonia si ammala di febbre tifoide, resiste per diversi mesi, ma muore il 1\u00ba marzo del 1862 a Dresda all'et\u00e0 di 28 anni. \u00c8 sepolta nella Cripta Wettin nella Cattedrale della Santissima Trinit\u00e0 di Dresda."}
{"id": "8641076", "revid": "287204", "url": "https://it.wikipedia.org/wiki?curid=8641076", "title": "Monarchia, democrazia e oligarchia", "text": "Monarchia, democrazia e oligarchia (\"De unius in republica dominatione, populari statu, et paucorum imperio\" - in greco\u02d0 \u03a0\u03b5\u03c1\u1f76 \u03bc\u03bf\u03bd\u03b1\u03c1\u03c7\u03af\u03b1\u03c2 \u03ba\u03b1\u1f76 \u03b4\u03b7\u03bc\u03bf\u03ba\u03c1\u03b1\u03c4\u03af\u03b1\u03c2 \u03ba\u03b1\u1f76 \u1f40\u03bb\u03b9\u03b3\u03b1\u03c1\u03c7\u03af\u03b1\u03c2) \u00e8 un saggio di Plutarco, incluso nei suoi \"Moralia\".\nStruttura.\nL'opera \u00e8 poco pi\u00f9 di un frammento. Inoltre,\nDopo un'introduzione sui vari significati del termine \"polit\u00e8ia\", l\u2019opuscolo ribadisce il pensiero tradizionale, di matrice platonico-aristotelica, sulle diverse forme costituzionali e le loro rispettive degenerazioni.\nPur riconoscendo che un bravo politico sapr\u00e0 operare bene anche in un\u2019oligarchia di tipo spartano o in un ordinamento democratico, l\u2019autore conclude che non esiste modello migliore di quello monarchico, l\u2019unico in grado di \u00abmantenere costante il tono realmente perfetto ed elevato della virt\u00f9 e di sapersi accordare al pubblico interesse senza cedere a pressioni e senza voler compiacere nessuno\u00bb."}
{"id": "8641090", "revid": "110157", "url": "https://it.wikipedia.org/wiki?curid=8641090", "title": "Bravo!", "text": "Bravo! \u00e8 una commedia musicale scritta da Italo Terzoli e Enrico Vaime, diretta da Pietro Garinei e con musiche di Armando Trovajoli. Il debutto avvenne al Teatro Sistina di Roma il 6 marzo 1981 con protagonista l'attore Enrico Montesano accompagnato da Laura D'Angelo e Gabriele Villa.\nLo spettacolo, che vede Montesano intrattenere il pubblico spesso da solo sul palcoscenico vuoto, \u00e8 caratterizzato da una struttura drammaturgica che riassume i canoni dell'avanspettacolo e della \"rivista\" italiana. \"Bravo!\" fu accolto dalla critica dell'epoca molto favorevolmente anche grazie alle capacit\u00e0 di Montesano di inserirsi abilmente nei movimenti coreografici creati da Gino Landi.\nLo spettacolo rimase in cartellone per tre anni consecutivi e valse all'attore romano il riconoscimento della Maschera dell\u2019Istituto del Dramma Italiano."}
{"id": "8641095", "revid": "61051", "url": "https://it.wikipedia.org/wiki?curid=8641095", "title": "Mizuho Kato", "text": ""}
{"id": "8641098", "revid": "181699", "url": "https://it.wikipedia.org/wiki?curid=8641098", "title": "La Giustizia (giornale)", "text": "La Giustizia \u00e8 stato un settimanale ed un quotidiano italiano fondato nel 1886 a Reggio nell'Emilia.\nStoria.\nDopo le esperienze giornalistiche maturate con i periodici d'ispirazione socialista \"La Plebe\" e \"Lo Scamiciato\", il 29 gennaio 1886 Camillo Prampolini fond\u00f2 il settimanale \"La Giustizia\". Diffusosi rapidamente tra le masse contadine reggiane grazie ad un linguaggio semplice e diretto, la testata varc\u00f2 ben presto i confini provinciali riuscendo in pochi anni ad affermarsi come uno dei principali fogli socialisti emiliani.\nNel 1904, quando ormai a Reggio nell'Emilia il Partito Socialista Italiano era ormai una realt\u00e0 affermata e radicata, Prampolini decise di trasformare \"La Giustizia\" in quotidiano, affidandone la direzione al mantovano Giovanni Zibordi. Nelle prime due decadi la scena giornalistica reggiana fu dominata dalla rivalit\u00e0 tra il quotidiano socialista e quello liberale \"L'Italia Centrale\" (chiuso nel 1912 e rimpiazzato dal \"Giornale di Reggio\" due anni dopo). \nCon la comparsa dello squadrismo a Reggio nell'Emilia e provincia nel 1921 inizi\u00f2 per \"La Giustizia\" ed i suoi dipendenti una lunga serie di persecuzioni. L'8 aprile 1921, i fascisti reggiani assaltarono la sede del giornale e sua tipografia distruggendola e dandola alle fiamme. Il direttore Zibordi, pi\u00f9 volte minacciato, fu oggetto di un attentato da parte di alcuni squadristi e costretto ad abbandonare la citt\u00e0 per sempre. Una volta riparate le devastazioni \"La Giustizia\" riprese le pubblicazioni sotto la guida di Amilcare Storchi sino a quando, nel giugno 1922, a causa delle continue persecuzioni fasciste, ne fu trasferita la sede a Milano. Dopo l'espulsione dell'ala riformista divenne il quotidiano ufficiale del Partito Socialista Unitario e affidato alla direzione di Claudio Treves. Continu\u00f2 le pubblicazioni, seppur fortemente limitata da censure e sequestri, sino al 5 novembre 1925, quando fu chiusa in seguito al fallito attentato di Tito Zaniboni contro Mussolini.\nCon la ricostituzione clandestina del \"Partito Socialista dei Lavoratori Italiani\" l'anno seguente torn\u00f2 ad essere pubblicata, in versione settimanale, \"La Giustizia\", che chiuder\u00e0 per\u00f2 definitivamente i battenti il 31 ottobre 1926."}
{"id": "8641099", "revid": "277947", "url": "https://it.wikipedia.org/wiki?curid=8641099", "title": "Maurice Brianchon", "text": "Biografia.\nGiovanissimo, Maurice Brianchon frequent\u00f2 studi medi a Le Mans e alla scuola di Belle Arti di Bordeaux. \nNel 1917, Maurice Brianchon entr\u00f2 nell'\u00c9cole nationale sup\u00e9rieure des beaux-arts di Parigi allievo di Fernand Cormon e, nel 1918, lasci\u00f2 questa scuola per seguire i corsi di Paul Renouard e di Eug\u00e8ne \u00c9douard Morand presso l'\u00c9cole nationale sup\u00e9rieure des arts d\u00e9coratifs. \nEspose per la prima volta al Salon d'Automne nel 1919, dopo di che effettu\u00f2 un viaggio in Belgio e nei Paesi Bassi dove conobbe i pittori fiamminghi e olandesi visitando i musei di Bruxelles, Anversa, Bruges e Amsterdam.\nNel 1924, vinse il premio Blumenthal e una borsa di studio alla School of Decorative Arts, che gli consentirono di fare, in compagnia di Legueult, un viaggio in Spagna dove scoprirono al Museo del Prado i maestri della pittura spagnola che tanto ammirarono e di cui fecero delle copie: Diego Vel\u00e1zquez, Francisco Goya.\nIl 18 giugno 1934 spos\u00f2 la pittrice Marguerite Louppe, che incontr\u00f2 all'Acad\u00e9mie Julian e all'Acad\u00e9mie de la Grande Chaumi\u00e8re, e partecip\u00f2 alla Biennale di Venezia con sei dipinti.\nNel 1936 divenne professore alla Scuola nazionale di arti decorative di Parigi.\nAllo scoppio della seconda guerra mondiale venne arruolato nell'esercito francese.\nNel 1943, insieme alla moglie, decor\u00f2 il Conservatoire national sup\u00e9rieur de musique et de danse de Paris con tre pannelli murali.\nNel secondo dopoguerra si impegn\u00f2 a realizzare le scene e i costumi delle opere teatrali di Pierre de Marivaux.\nLa sua attivit\u00e0 fu molteplice: bozzetti teatrali, pannelli decorativi, decorazioni murali, cartoni per arazzi per Aubusson e per la Manifattura dei Gobelins, cartoni per le vetrate della chiesa di Assy (1946), illustrazioni per il \"Th\u00e9\u00e2tre complet\" di Andr\u00e9 Gide.\nNel 1949 fu nominato professore alla Scuola Nazionale di Belle Arti di Parigi.\nPer l'Op\u00e9ra national de Paris e il suo amico Francis Poulenc, produsse le scene e i costumi per il balletto \"Aubade\" nel 1952. \nIl 13 maggio 1953, il presidente della Repubblica Vincent Auriol lo decor\u00f2 con le insegne di ufficiale della Legion d'onore. \nNel 1959 viaggi\u00f2 per la prima volta con la moglie negli Stati Uniti d'America, dove la galleria David B. Findlay di New York gli dedic\u00f2 una mostra di trenta dipinti realizzati tra il 1942 e il 1959.\nDieci anni dopo divent\u00f2 famoso in Giappone, grazie alla mostra a lui dedicata dal gallerista giapponese Chozo Yoshii, nella quale furono presentate una ventina delle sue opere a Tokyo. \nMaurice Brianchon mor\u00ec nella sua casa parigina il 1\u00ba marzo 1979.\nLa sua pi\u00f9 specifica attivit\u00e0 pittorica \u00e8 dedicata al paesaggio: nella crisi artistica della pittura francese nel periodo fra le due guerre, Brianchon fu tra coloro che intorno al 1930 auspicarono un ritorno ai valori figurativi tradizionali, e si schierarono tra i \"peintres de la r\u00e9alit\u00e9 po\u00e9tique\", con un realismo semplificato ed agreste, venato di lirismo.\nUna connaturata eleganza, leggermente influenzata dalla lezione di \u00c9douard Manet e di Pierre Bonnard, traluce nei suoi ritratti femminili."}
{"id": "8641100", "revid": "1310927", "url": "https://it.wikipedia.org/wiki?curid=8641100", "title": "Alexandros Apostolopoulos", "text": ""}
{"id": "8641101", "revid": "93556", "url": "https://it.wikipedia.org/wiki?curid=8641101", "title": "Richard Temple-Nugent-Brydges-Chandos-Grenville, I duca di Buckingham e Chandos", "text": "Biografia.\nI primi anni.\nRichard Temple-Nugent-Grenville, era il figlio primogenito di George Nugent-Temple-Grenville, I marchese di Buckingham e nipote di George Grenville, primo ministro di Gran Bretagna. Sua madre era lady Mary Nugent, figlia di Robert Nugent, I conte Nugent. Thomas Grenville e Lord Grenville furono suoi zii.\nStudi\u00f2 al Brasenose College, Oxford, dove si diplom\u00f2 nel 1791.\nLa carriera politica.\nA 21 anni venne eletto in parlamento per la costituente del Buckinghamshire, nel 1797. Nel 1806 divenne consigliere privato del sovrano inglese e venne nominato vicepresidente della Board of Trade nonch\u00e9 Paymaster of the Forces durante il Ministry of All the Talents capeggiato da suo zio, Lord Grenville. Mantenne questi incarichi sino alla caduta dell'amministrazione Granville nel 1807. Lasci\u00f2 la Camera dei Comuni nel 113 alla morte di suo padre, quando venne chiamato a succedergli nel suo marchesato. Nel 1820 venne nominato cavaliere dell'Ordine della Giarrettiera. Nel 1822 ottenne il titolo di conte Temple di Stowe, oltre a quello dapprima di marchese di Chandos e poi di duca di Buckinhgham e Chandos. Torn\u00f2 al governo da ministro nel luglio del 1830 quando venne creato Lord Steward of the Household, ma mantenne l'incarico per breve tempo. Dal 1813 al 1839, fu inoltre Lord luogotenente del Buckinghamshire.\nLord Buckingham fu inoltre un ricco proprietario terriero con una piantagione in Giamaica di e 42,42 km2 di terra in Gran Bretagna, incluse trentotto propriet\u00e0 diverse nell'Old Nichol. Malgrado la sua carriera ed il suo impegno, non riusc\u00ec mai a legare col pubblico che gli affibbi\u00f2 soprannomi come \"il nipote grasso di lord Grenville\", Ph D (\"Phat Duke\", il \"duca grasso\") e il \"gros Marquis\" (\"grosso marchese\"), che attestano anche la sua stazza.\nMor\u00ec nel 1839, a 62 anni di et\u00e0, e venne succeduto da suo figlio Richard.\nMatrimonio e figli.\nNell'aprile del 1796, all'et\u00e0 di 20 anni, spos\u00f2 lady Anne Brydges, figlia ed unica erede di James Brydges, III duca di Chandos. Per licenza reale, il 15 novembre 1799 ottenne di assumere anche il cognome della moglie ai propri, divenendo cos\u00ec Temple-Nugent-Brydges-Chandos-Grenville. La moglie mor\u00ec nel 1836."}
{"id": "8641124", "revid": "6923", "url": "https://it.wikipedia.org/wiki?curid=8641124", "title": "Russi in Lettonia", "text": "I russi in Lettonia (in lettone: \"Krievi Latvij\u0101\"; ) hanno rappresentato la pi\u00f9 nutrit\u00e0 minoranza etnica del paese negli ultimi due secoli. Il numero di russi in Lettonia \u00e8 pi\u00f9 che quadruplicato durante l'occupazione sovietica della Lettonia, quando la dimensione della comunit\u00e0 \u00e8 cresciuta dall'8,8% della popolazione totale nel 1935 (206.499) al 34,0% nel 1989 (905.515). Il dato si \u00e8 ridimensionato da quando la Lettonia ha riacquistato l'indipendenza nel 1991, scendendo al 25,2% all'inizio del 2018.\nAntica Lettonia.\nSi pensa che il termine lettone \"krievi\" che sta per \"russi\" e \"Krievija\" per \"Russia\" (oltre a \"Krievzeme\" per Rutenia) derivi da \"Krivi\u010di\", una delle unioni tribali degli antichi slavi orientali. Durante l'XI-XII secolo, Jersika e Koknese, principati della Lettonia orientale, facevano capo al pi\u00f9 grande Principato di Polock.\nDal 1200 al XX secolo.\nKoknese fu espugnata dai cavalieri portaspada nel 1208 e Jersika nel 1209, per poi essere entrambe incorporate nella Terra Mariana (Livonia).\nPrimi commerci.\nLa presenza degli slavi rappresent\u00f2 una costante per via dei mercanti nelle citt\u00e0; furono preservati anche i legami commerciali con la Moscovia e altre regioni appartenenti alla Russia. I mercanti della Repubblica di Novgorod stabilirono rapporti commerciali con la Lega Anseatica, di cui Riga ne faceva parte, e mercanti attraverso la gilda di Riga. Ad ogni modo, le prospettive di profitto russe rimasero limitate nella lega commerciale, dominata invece dalla Germania, compresi i blocchi economici che impedivano a Novgorod di commerciare con la Livonia. Le circostanze mutarono nel corso dei secoli successivi.\nLotte di potere regionali.\nNel 1481, Ivan III di Russia conquist\u00f2 per breve tempo il castello di D\u00fcnaburg nella Livonia sud-orientale come rappresaglia a un attacco di Livonia contro la Russia nord-occidentale. Durante la guerra di Livonia, lo zar russo Ivan il Terribile espugn\u00f2 diverse fortificazioni e insediamenti nella Lettonia orientale e li mantenne in gestione (alcuni) per 4 anni.\nDalla seconda met\u00e0 del XVII secolo, i Vecchi credenti russi repressi religiosamente si stabilirono in Letgallia, allora parte della Confederazione polacco-lituana.\nNel XVII secolo, durante la guerra russo-svedese (1656-1658) scatenata da Alessio I, i russi penetrarono in profondit\u00e0 nella Letgallia orientale, ribattezzarono D\u00fcnaburg in Borisoglebsk e controllarono la regione per 11 anni tra il 1656 e il 1667. La Russia dovette cedere l'area alla Polonia in seguito al trattato di Andrusovo.\nConsolidamento sotto il dominio russo.\nLa presa di Riga del conte Sheremetev nella grande guerra del nord nel 1710 complet\u00f2 la conquista della Livonia svedese da parte di Pietro il Grande. Il commercio russo attraverso la Lettonia inizi\u00f2 a fiorire e un gruppo di russi pi\u00f9 nutrito inizi\u00f2 a stabilirsi a lungo termine in Lettonia. La prima scuola russa a Riga risale al 1789. La Letgallia fu incorporata nell'Impero russo dopo la prima spartizione della Polonia nel 1772, mentre la Curlandia e la Semigallia, prima note come Ducato di Curlandia e Semigallia, seguirono tale sorte nel 1795.\nIngenti capitali vennero investiti nel potenziamento delle rotte commerciali nei paesi baltici, compresa la Lettonia. Alcuni di tali fondi andarono alla realizzazione di un apparato industriale il quale, entro la met\u00e0 del XIX secolo, inizi\u00f2 ad attrarre lavoratori russi. Inoltre, prosegu\u00ec l'afflusso di contadini russi che si recarono verso ovest alla ricerca di condizioni meno oppressive a livello sociale e religioso, in virt\u00f9 del regime meno restrittivo riservato alle province baltiche, non soggette a tutte le stesse disposizioni normative del resto dell'Impero russo. Sebbene anche la nobilt\u00e0 russa avesse gradualmente assunto ruoli di spessore politico, il controllo dei principali organi direttivi rimase in mano ai tedeschi del Baltico.\nRisveglio nazionale lettone.\nBench\u00e9 la comunit\u00e0 russa in Lettonia presentasse comunque aspetti in comune con quella della regione di provenienza, gli emigrati iniziarono a sviluppare un senso di unit\u00e0, cominciando a prendere coscienza del fatto di essere una delle etnie della Lettonia. Le organizzazioni sociali russe iniziarono a sorgere negli anni '60 dell'Ottocento, pi\u00f9 o meno nello stesso periodo del risveglio nazionale lettone. Le riforme di Alessandro II, inclusa l'abolizione della servit\u00f9 della gleba nel 1861 in tutto il resto dell'impero, stimolarono ulteriormente lo sviluppo di una coscienza nazionale.\nIn Lettonia, la servit\u00f9 della gleba era gi\u00e0 stata abolita nel 1819 ad eccezione della Letgallia, la quale fu incorporata nel Governatorato di Vitebsk nel 1802. Il primo giornale russo di Riga - il \"Rossiyskoe ezhenedelnoe izdanie v Rige\" (\u0420\u043e\u0441\u0441\u0438\u0439\u0441\u043a\u043e\u0435 \u0435\u0436\u0435\u043d\u0435\u0434\u0435\u043b\u044c\u043d\u043e\u0435 \u0438\u0437\u0434\u0430\u043d\u0438\u0435 \u0432 \u0420\u0438\u0433\u0435, \"Quotidiano russo di Riga\") - fu stampato nel 1816. Il quotidiano russo noto come \"Rizhskij Vestnik\" (\u0420\u0438\u0436\u0441\u043a\u0438\u0439 \u0412\u0435\u0441\u0442\u043d\u0438\u043a, \"Messaggero di Riga\"), fondato nel 1869 da Evgraf Vasiljevi\u010d \u010ce\u0161ikhin (\u0415\u0432\u0433\u0440\u0430\u0444 \u0412\u0430\u0441\u0438\u043b\u044c\u0435\u0432\u0438\u0447 \u0427\u0435\u0448\u0438\u0445\u0438\u043d) e pubblicato fino alla sua morte nel 1888, rese noti \"i bisogni e i desideri della comunit\u00e0 russa locale\". \u010ce\u0161ikhin form\u00f2 inoltre un circolo letterario russo nell'odierna capitale lettone nel 1876. I russi locali partecipavano abitudinariamente alle elezioni dei consigli comunali e, pi\u00f9 tardi, alla Duma di Stato.\nDeclino e fine dell'impero.\nAll'alba del XX secolo, i russi costituivano una fetta cospicua della popolazione attiva nelle pi\u00f9 grandi citt\u00e0 industriali. In Lettonia, come nel resto dello Zarato, la condizione degli operai non era delle migliori. Lavoravano in media 11 ore al giorno, 10 il sabato, e spesso in condizioni difficili e non sicure. L'agitazione sociale crebbe nel corso di diversi anni: quando i lavoratori protestarono al Palazzo d'Inverno, polizia e cosacchi aprirono il fuoco sui manifestanti per disperderli, uccidendone o ferendone centinaia. A tale evento segu\u00ec immediatamente dopo la rivoluzione del 1905.\nQuando la rivoluzione giunse anche in Lettonia, le proteste riguardarono l'\u00e9lite tedesca, la quale appariva lontana dalla realt\u00e0 comune e parlava una lingua con cui non esprimeva praticamente nessun altro nel Governatorato. I contadini di etnia russa e lettone presero il controllo di piccoli centri abitati e bruciarono dozzine di residenze dei nobili. Nel corso della rivoluzione in Lettonia, tuttavia, non si richiese la separazione dalla Russia, poich\u00e9 i nazionalisti continuavano a credere di aver bisogno della potenza della Russia imperiale per contrastare il dominio dei teutonici.\nAll'indomani del 1905, Nicola II, attraverso varie concessioni, tra cui l'istituzione della Duma rappresentativa, riusc\u00ec a calmare le acque. Sebbene la politica della russificazione non fu abbandonata, l'\u00e9lite composta dai tedeschi del Baltico cerc\u00f2 di ingraziarsi lo zar in ogni occasione perch\u00e9 lo riteneva fondamentale per mantenere l'ordine. Assistiti dai reggimenti dell'esercito russo, i governanti presero di mira i lettoni nel tentativo di contrastare il nazionalismo. Il sentimento della comunit\u00e0 russa lettone, tuttavia, rimase al riguardo non univoco. La maggioranza di chi risiedeva in Lettonia si era trasferita in virt\u00f9 della propria fede religiosa (i discendenti dei Vecchi credenti) e guardavano ancora allo zar con profondo sospetto, se non come un'autorit\u00e0 inaffidabile. Il nazionalismo lettone continu\u00f2 sostanzialmente ad avere come bersaglio i teutonici fino alla rivoluzione d'ottobre.\nLa Lettonia non rimase in disparte durante i mesi di forte instabilit\u00e0. La coscienza di costituire un'identit\u00e0 aveva gi\u00e0 preso piede da tempo nella fortemente industrializzata Riga, il secondo porto pi\u00f9 grande della Russia (dopo San Pietroburgo). Una delle questioni emerse durante gli eventi del 1917 riguard\u00f2 lo status di cui godevano i paesi baltici garantito da Pietro il Grande, il quale non previde la separazione di essi dalla Russia. Il bolscevismo minacciava ora di sopprimere il nazionalismo e divenne cos\u00ec il nuovo nemico. Un nuovo nazionalismo, pi\u00f9 etnico e stridente, mirato a rifiutare sia eventuali influenze tedesche e russe, prese lentamente piede. Tuttavia, esso non riguard\u00f2 la popolazione russa lettone, n\u00e9 prese di mira coloro che si erano recati in Lettonia dopo il 1917 per sfuggire alla Russia sovietica.\nDati demografici.\nAlla fine del XIX secolo, esisteva una minoranza russa lettone considerevolmente nutrita. Secondo il primo censimento di tutta la Russia del 1897, si contavano 171.000 emigrati, distribuiti come segue: 77.000 in Letgallia, 68.000 in Livonia e 26.000 tra Curlandia e Semigallia. La popolazione urbana superava di circa il doppio quella rurale, ad eccezione della Letgallia, dove tali proporzioni erano invertite.\nLa met\u00e0 della popolazione russa in Livonia, Curlandia e Semigallia proveniva dalle province limitrofe della Russia, come nel caso del distretto di R\u0113zekne: gli spostamenti avvenivano soprattutto da Kovno, Vitebsk e Vilna.\nOltre all'industria, i russi si occupavano soprattutto dell'agricoltura (54%), mentre molto minore era la presenza di nobili (8%).\nLettonia indipendente (1918-1940).\nIl 18 novembre 1918, la Repubblica di Lettonia fu proclamata uno Stato sovrano. Tutte le etnie che risiedevano nel territorio della Lettonia in maniera stabile nel periodo di dominazione straniera ricevettero delle tutele. Anche per quanto riguarda i russi, nonostante la perdita della loro cittadinanza nel vecchio Impero, furono riconosciuti tutti i diritti garantiti da uno Stato di diritto.\nGli anni dell'indipendenza permisero, in virt\u00f9 della politica sopraccitata, lo sviluppo delle minoranze. Secondo i primi dati statistici del 1920, il numero della popolazione russa in quel momento ammontava a 91.000: nel 1935 si sal\u00ec a a 206.000 (10,6% del totale, a differenza del 7,8% del 1920). Durante l'intero periodo dell'indipendenza, i russi risultavano la pi\u00f9 grande minoranza nazionale del paese.\nLa crescita demografica \u00e8 da rintracciarsi in diversi fattori. La guerra civile e l'instaurazione della nazione sovietica in Russia provocarono un flusso di rifugiati ed emigranti in molti paesi, compresa la Lettonia. Dopo la battaglia di Daugavpils nel 1920, i polacchi cedettero il controllo di Dvinsk, popolata principalmente da stranieri, ai russi. Ai sensi del trattato di Riga (1920), alcune terre della provincia di Pskov popolate soprattutto da russi passavano. Ad ogni modo, la principale causa principale di aumento della popolazione russa \u00e8 da rintracciarsi nell'alto tasso di natalit\u00e0. Si pensi al fatto che, mentre nel 1929 l'incremento naturale dei russi era di 2.800, quello dei lettoni, il cui numero totale in quel medesimo anno superava nove volte quello dei russi, era solo di 3.700.\nLe famiglie pi\u00f9 numerose della Lettonia erano di etnia russa e, come nel periodo zarista, le fasce di popolazione pi\u00f9 giovani erano genericamente straniere. I bambini russi di et\u00e0 inferiore ai 14 anni rappresentavano il 14% del numero totale di bambini della Lettonia della stessa et\u00e0. Le famiglie russe si distinsero inoltre per la loro stabilit\u00e0: il numero medio di divorzi di famiglie russe era la met\u00e0 di quello dei lettoni e un quinto di quello dei tedeschi.\nUn grande impatto ebbe luogo la distribuzione territoriale dei russi in Lettonia. Tre quarti di essi vivevano in Letgallia, il 14% a Riga.\nUn'ulteriore differenza riguardo al passato ineriva alle mansioni a cui erano dediti: essi si occuparono a quel punto infatti pi\u00f9 di lavori agricoli che di mansioni in fabbrica. La percentuale sal\u00ec fino al 68%, mentre si scese al 7% per chi era impegnato nell'industria e al 4,9% per chi si occupava del commercio. Il fatto che i russi lettoni erano impegnati nel settore primario, soprattutto nella meno sviluppata economicamente regione della Letgallia, non li spinse a cambiare mestiere e a trasferirsi altrove. In altre zone la situazione variava in maniera pi\u00f9 o meno omogenea, ma ci\u00f2 che contraddistingueva tale minoranza era il potere economico: spesso erano i lettoni, i tedeschi e gli ebrei proprietari di immobili migliori e le categorie non impegnate nel lavoro minorile.\nIl livello totale di alfabetizzazione della popolazione russa all'inizio della storia della Repubblica lettone era inferiore a quello dell'epoca dell'Impero. Solo il 42% degli uomini russi e il 28% delle donne russe della Lettonia sapeva leggere e scrivere nel 1920. Durante il periodo interbellico, il numero di alunni russi nelle scuole aument\u00f2 considerevolmente (1,5 volte - il tasso pi\u00f9 alto nel decennio 1925-1935). Di conseguenza, la differenza tra il numero di studenti lettoni e russi di et\u00e0 compresa tra 6 e 20 anni si \u00e8 di molto ridotta (rispettivamente 54% e 47%).\nI russi erano poco presenti nelle universit\u00e0: nel 1920, si contavano infatti solo 65 studenti russi a quella di Riga, saliti nel 1939 a 220 studenti.\nPer molto tempo, la nazione baltica cerc\u00f2 di integrare la minoranza orientale con attivit\u00e0 di promozione culturale: nelle scuole, si permise libert\u00e0 di scelta, tanto che la lingua russa svolse un ruolo particolarmente importante nella fase dell'istruzione primaria. Alla fine degli anni '20, il 92% dei bambini russi veniva istruito in scuole primarie russe. Lo sviluppo della rete delle scuole secondarie tenne altres\u00ec conto delle richieste delle minoranze nazionali di ricevere l'istruzione nel proprio idioma. Alla fine degli anni '20 e all'inizio degli anni '30, si rintracciava una tendenza crescente da parte dei genitori di gruppi minoritari a mandare i propri figli a scuole di lingua lettone. Nel 1935 il 60% dei bambini russi riceveva un'istruzione nella propria lingua madre, dato completamente ribaltato rispetto al decennio precedente.\nLa scelta della lingua russa in Lettonia fu dovuta al fatto che i russi generalmente non si preoccupavano di imparare il lettone o altre lingue, un'abitudine che molti non perderanno in futuro. L'idioma non era considerato funzionale e, nel 1920-1930, solo poco pi\u00f9 del 15% dei russi sapeva parlare e scrivere in lettone. Il dato mutava sensibilmente tra citt\u00e0, dove si assisteva a una migliore assimilazione culturale, e centri minori in giro per il paese.\nVita politica e coscienza dei russi della Repubblica di Lettonia.\nL'istituzione dello Stato lettone, il 18 novembre 1918, fece s\u00ec che i russi locali chiedessero nuove condizioni al governo: fondamentale si dimostr\u00f2 la gi\u00e0 citata legge che tutelava le autonomie culturali delle minoranze, anche se non ebbe una portata dirompente come quella approvata in Estonia.\nI russi godevano degli stessi diritti dei lettoni, prendendo dunque parte alla vita politica del paese. Inoltre, partecipavano alle elezioni dell'Assemblea costituente e a tutti e quattro i Saeima.\nDal 2 al 6% di tutti gli elettori lettoni vot\u00f2 per i partiti russi, un numero che saliva in aree pi\u00f9 popolate da tale minoranza (Riga e Letgallia).\nBench\u00e9 si fosse costituito un senso di unione della comunit\u00e0 russa lettone, non si venne a creare l'idea del carattere autonomo della cultura russa rispetto alla cultura lettone, n\u00e9 si percep\u00ec una diffefenza sostanziale rispetto al mondo orientale e ai russi che vivevano in Russia in generale. A tracciare dei principi di coscienza sociale furono gli esponenti di due correnti di pensiero opposte: l'ala ortodossa, attiva soprattutto tra il 1918 e il 1919 e capeggiata da N. Bordonos della Lega Nazionale Democratica (LND, la prima unione nazionale russa di Riga e poi di tutta la Lettonia), la quale parlava di \"purezza etnica\" delle Organizzazioni sociali russe, e l'ala liberale della LND, pi\u00f9 tardi divenuta la Societ\u00e0 Russa di Lettonia (N.Berejanski, S. Manyrev), che si esprimeva a favore di una stretta cooperazione con l'intera societ\u00e0 lettone.\nFu questa seconda visione che diede luogo alla individuazione di un \"nazionalismo democratico\". Il suo portavoce principale era il pubblicista Berejanski: egli riteneva che il destino dei russi lettoni fosse nebuloso, poich\u00e9 la loro patria storica era nelle mani dell '\"internazionalismo bolscevico\", nemico della cultura e dell'etica nazionale tradizionale. Chi era emigrato a ovest, doveva dunque dimostrarsi riconoscente per l'apertura culturale dimostrata dalla Lettonia. Bisognava al contempo farsi promotori di valori e di un'identit\u00e0 e per questo Berejanski incentiv\u00f2 la produzione del quotidiano russo \"Slovo\" (\"Parola\"). Il pi\u00f9 famoso quotidiano russo, il \"Segodnia\", non pretese di propagare idee nazionali russe, facendo invece leva sulla necessit\u00e0 di rendere pi\u00f9 sottili le differenze tra i diversi gruppi culturali.\nChi caldeggi\u00f2 particolarmente lo sviluppo dei principi nazionali russi fu N. Belotsvelov: l'ipotesi di abbracciare il nazionalismo costitutiva una conseguenza naturale in riferimento al destino degli emigranti, cos\u00ec spaventati dalla possibilit\u00e0 di non vedere un futuro per la propria cultura.\nGli ideali di \"nazionalismo democratico\" erano sostenuti dagli esponenti dell'Unione contadina russa, la quale aveva una visione politica di destra. L'UCR divenne la rappresentante della comunit\u00e0 contadina russa con i suoi tre deputati eletti nella Quarta Saeima.\nUna parte dei russi della Lettonia apparteneva invece all'estrema sinistra. Nella quarta Saeima, un russo rappresentava i socialdemocratici, mentre un suo conterraneo era stato eletto tra le file dei comunisti. I partiti di sinistra russi non ottennero mai grande successo, sebbene avessero una certa influenza tra le fila dei lavoratori di Riga. Tirando le somme, la minoranza russa risult\u00f2 politicamente meno attiva rispetto alla minoranza tedesca e a quella ebraica.\nLettonia sovietica (1940\u20131990).\n1940-1941.\nNell'estate del 1940, la Lettonia perse la sua indipendenza e fu occupata dall'URSS.\nL'atteggiamento della minoranza russa verso questi eventi varia, potendosi discernere in tre tronconi:\nNei dodici mesi convissuti con i sovietici, i russi lettoni furono privati di tutti i loro periodici nazionali e molti dei personaggi di spicco vennero sottoposti a repressione o uccisi. Ad ogni modo, il nuovo regime si preoccup\u00f2 di rintracciare dei sostenitori tra le fila dei russi locali, i quali erano ad esempio favorevoli alla politica di collettivizzazione. Ben presto, funzionari provenienti dalla Russia assunsero il potere in ruoli di spessore a livello amministrativo.\n1941-1944.\nNel 1941, la Germania nazista dichiar\u00f2 guerra all'URSS e si insedi\u00f2 in breve tempo il territorio della Lettonia. La \"Grande Guerra Patriottica\", come veniva chiamata dalla storiografia sovietica la seconda guerra mondiale, vide la frammentazione in tre nuclei di combattenti locali: i collaborazionisti nazisti, i filo-comunisti e chi combatteva sia i sovietici che i tedeschi anelando all'indipendenza (partigiani lettoni). Una parte della popolazione russa locale rientrava nella seconda categoria e scelse di prestare servizio nell'Armata Rossa e nel movimento partigiano diretto clandestinamente da Mosca. Non manc\u00f2 chi invece ader\u00ec al nazismo sostenendo il mito del bolscevismo ebraico, ovvero che il comunismo fosse stato portato in Russia da semiti e per questo bisognava impegnarsi nella campagna di liberazione. Venne al contempo creata un'organizzazione che potesse rappresentare meglio la cultura nazionale russa nel \"Generalgebiet\" lettone: a Daugavpils venne aperto un teatro russo e presso l'Istituto per insegnanti di R\u0113zekne, prese forma una classe di lingua russa per insegnanti di russo.\nMigrazione postbellica.\nAll'indomani del conflitto, Mosca avvi\u00f2 intense politiche di russificazione e sovietizzazione dei paesi baltici, incluso il ripristino delle deportazioni di massa nel 1949, che vide l'allontanamento di 43.000 lettoni. Ben presto, i russi tornarono a essere il secondo gruppo etnico pi\u00f9 numeroso (cosa che ancora emerge in Lettonia), come emergeva dal primo censimento del dopoguerra, eseguito nel 1959: i lettoni rispetto al 1935 erano scesi di 170.000 persone, mentre i russi era saliti di 388.000, i bielorussi di 35.000 e gli ucraini di 28.000. Tra il 1959 e il 1968 quasi 130.000 madrelingua russi emigrarono in Lettonia e cominciarono a lavorare nel settore manifatturiero: a chi si fosse trasferito, veniva garantito un appartamento nei micro distretti di nuova costruzione nelle diverse citt\u00e0. Il picco fu raggiunto nel 1989, quando il 34% della popolazione - ovvero 905.000 abitanti - erano russi. Rispetto al quadro demografico del periodo prebellico, il numero dei russi quadruplic\u00f2.\nSignificativa fu l'influenza nel dato dell'Armata Rossa. Oltre al personale militare attivo, Riga acquis\u00ec popolarit\u00e0 come meta degli ufficiali sovietici in pensione, i quali optarono per citt\u00e0 pi\u00f9 piccole rispetto a Mosca o a Kiev. Per accelerare il ritiro dell'esercito russo, la Lettonia accett\u00f2 ufficialmente di consentire a 20.000 ufficiali sovietici in pensione e alle loro famiglie (fino a 50.000 persone) di rimanere in Lettonia senza concedere loro la cittadinanza: la Russia continua a pagare loro le pensioni.\nEntro la met\u00e0 degli anni '80, oltre ai 350.000 soldati del Distretto militare baltico, un numero imprecisato di truppe del ministero degli interni e del confine si spost\u00f2 nei paesi baltici. Nel 1994 le truppe russe in partenza presentarono un elenco di oltre 3.000 unit\u00e0 militari stazionate in 700 siti che occupavano pi\u00f9 di 120.000 ettari (circa il 10% del territorio lettone).\nIn generale, forti della posizione primaria riservata alla lingua russa e alle politiche accentratrici, fu l'elemento lettone a scemare rispetto a quello russo.\nCoscienza nazionale.\nIn epoca sovietica, i mass media russi, come quelli lettoni, si occuparono di propagandare l'ideologia comunista, influenzando la vita quotidiana nelle repubbliche socialiste.\nL'ideologia del Partito Comunista rigettava la tradizione della Repubblica Lettone che identificava i russi della Lettonia come una delle minoranze nazionali poich\u00e9 il concetto stesso di minoranza non era n\u00e9 contemplato n\u00e9 quanto meno tutelato. Gli stranieri che risiedevano in Lettonia, sia coloro che lo facevano da generazioni sia coloro che si trasferirono in epoca postbellica, non govendo di autonomia territoriale, non erano considerati una comunit\u00e0 culturale e nazionale individuale nella Repubblica lettone, ma piuttosto come parte della pi\u00f9 ampia comunit\u00e0 russa dell'Unione Sovietica.\nAlla fine degli anni '80, i primi marcati cambiamenti democratici nell'URSS portarono a un risveglio nazionale dei popoli. Le nuove tendenze democratiche davano pari opportunit\u00e0 al rilancio nazionale di lettoni e russi, alcuni dei quali tra questi ultimi aderirono all'\"Atmoda\".\nNel luglio 1988, A. Maltsev fu una delle 17 figure di spicco della cultura lettone che firmarono una lettera aperta in cui si proponeva l'iniziativa di istituire un nuovo soggetto politico. L'idea di creare un Fronte Popolare della Lettonia (FPL) fu incoraggiata da scrittori russi della Repubblica quali L. Azarova, Roald Dobrovenski, V. Dozortsev e M. Kostenetskaia, dai giornalisti A. Grigorjev, A. Kazakov, dal traduttore e bibliografo J. Abyzov e da molti altri. Nel 1989 L. Gladkov, V. Dozortsev, V. Zhdanov, V. Kononov e M. Kostenetska vennero eletti nel Consiglio dell'FPL e Dozortsev, in particolare, assunse un ruolo chiave in ambito decisionale. A. Grigorjev figurava tra i redattori di \"Atmoda\", il giornale redatto del Fronte Popolare. La tiratura dell'edizione russa di \"Atmoda\" riscosse una risonanza piuttosto ampia (15-100.000 copie) e si diffuse non solo tra i russi residenti in Lettonia, ma anche tra il pubblico russo pi\u00f9 aperto ad un contatto con gli occidentali.\nL'FPL consent\u00ec inoltre di consolidare la Societ\u00e0 culturale russa della Lettonia (SCRL), la cui assemblea costituente si tenne il 4 marzo 1989. Lo scopo della Societ\u00e0 era \"sviluppare al massimo la cultura nazionale russa, intensificare le relazioni cristallizzate tra russi e lettoni e cooperare con i rappresentanti di tutte le nazionalit\u00e0 della Repubblica\".\nAllo stesso tempo, un discreto numero di russi della Lettonia percep\u00ec con diffidenza la rinascita del sistema statale lettone, come evinceva da un sondaggio dell'opinione pubblica nel 1989: solo il 49% della popolazione non lettone sosteneva infatti l'ipotesi di ripristinare l'indipendenza della Lettonia (il numero di lettoni che la caldeggiavano era del 93%). Il Fronte internazionale dei lavoratori della Lettonia o Interfront, istituito nel 1989, si profess\u00f2 favorevole alla continuazione della convivenza nell'Unione Sovietica e al perseguimento di un'economia socialista. L'Interfront mirava ad attirare le simpatie di quei russi che erano contrari alla costituzione di uno stato nazionale lettone.\nLettonia indipendente (dal 1990 in poi).\nDistribuzione.\nI russi in Lettonia risiedono principalmente nelle aree urbane. Nel 2006 i russi rappresentavano il 42,3% della popolazione nella capitale Riga e il 53,5% nella seconda citt\u00e0 pi\u00f9 grande, Daugavpils (senza contare gli altri con il russo come lingua madre). I russi si trasferirono in epoca sovietica principalmente nei centri industriali per lavorare nel settore industriale, mentre le aree rurali rimasero popolate quasi interamente da lettoni etnici, ad eccezione di alcune piccole aree nella Lettonia orientale, con una storia pi\u00f9 lunga di villaggi misti russo-lettoni. All'inizio del 2018, i russi etnici rappresentavano il 25,2% della popolazione.\nSecondo l'Ufficio centrale di statistica della Lettonia 19.932 russi sono emigrati in Lettonia dal 2011 al 2017, mentre 48.851 russi si sono trasferiti in altri paesi.\nCittadinanza.\nDopo aver ristabilito l'indipendenza nel 1991, la Lettonia non ha concesso automaticamente la cittadinanza a nessuno degli abitanti i cui antenati erano giunti dopo il giugno 1940, una politica che ha interessato principalmente i russi etnici. La conoscenza della lingua e della storia lettone \u00e8 stata posta come condizione per ottenere la cittadinanza; un regime meno restrittivo \u00e8 entrato in vigore qualche anno pi\u00f9 tardi. Tuttavia, un numero significativo di russi in Lettonia \u00e8 ancora apolide. Nel gennaio 2017, la stragrande maggioranza dei russi di etnia lettone, il 71,1% o 398.549 persone, godeva della cittadinanza.\nChiunque ai sensi delle normative sovietiche avesse ottenuto la residenza in Lettonia prima dell'estate del 1992 poteva rivendicarla nella Lettonia indipendente, sebbene su tale base giuridica sarebbe stato possibile anche riottenere il possesso dei beni confiscati dallo stato. I proprietari di immobili che cercavano di recuperare i loro possedimenti sono stati compensati con terreni di pari valore altrove o con certificati che potevano essere utilizzati per ottenere forti sconti sull'acquisto di nuove abitazioni. Il governo lettone paga inoltre le pensioni indipendentemente dall'etnia o dalla cittadinanza o dallo status di non cittadino. Un caso giuridico spinoso \u00e8 nato, come specificato precedentemente, in relazione a chi aveva operato nell'Armata Rossa ed era stato congedato.\nLingua russa.\nUn altro oggetto di contesa per alcuni russi e di lingua russa in Lettonia (in particolare il Partito Socialdemocratico \"Armonia\", l'Unione Russa di Lettonia, il Personale di difesa della scuola russa e Per la lingua madre!) ha riguardato lo stato della lingua russa, la quale non rientra tra le lingue ufficiali della Lettonia.\nNel 2011, dei gruppi filo-russi in Lettonia hanno raccolto firme sufficienti per avviare il processo di modifica della Costituzione per conferire al russo lo status di lingua ufficiale: il 18 febbraio 2012 si \u00e8 tenuto il referendum costituzionale sull'opportunit\u00e0 di adottare il russo come seconda lingua. Secondo la Commissione elettorale centrale, il 74,8% ha votato contro, il 24,9% ha votato a favore e l'affluenza alle urne \u00e8 stata del 71,1%. La comunit\u00e0 dei non cittadini (290.660, ovvero il 14,1% dell'intera popolazione lettone) non disponeva del diritto di voto.\nA partire dal 2019, l'istruzione in lingua russa sar\u00e0 gradualmente interrotta nelle scuole e nelle universit\u00e0 private, cos\u00ec come l'istruzione generale nelle scuole superiori pubbliche, ad eccezione delle materie relative alla cultura e alla storia della minoranza russa, quali la lingua e la letteratura russa.\nRappresentanza politica.\nEsiste un discreto numero di movimenti ed esponenti politici negli stati baltici che affermano di rappresentare la minoranza di lingua russa. Simili formazioni sostengono i diritti di chi parla la lingua russa, chiedono la cittadinanza per tutti i residenti a lungo termine in Lettonia ed Estonia e tendono ad avere visioni di sinistra in altri ambiti. In Lettonia, il loro peso politico \u00e8 maggiore: si pensi all'Unione Russa di Lettonia, la quale conta un seggio nel Parlamento europeo tenuto da Tatjana \u017ddanoka e al pi\u00f9 moderato partito Partito Armonia, la pi\u00f9 grande fazione del Saeima con 24 deputati su 100. Si considerino inoltre il partito dell'ex sindaco di Riga Nils U\u0161akovs e al rappresentante nominato nel 2014 al Parlamento europeo Andrejs Mamikins.\nRussi della Lettonia celebri.\nTra i russi della Lettonia degni di nota si annoverano:"}
{"id": "8641126", "revid": "123426808", "url": "https://it.wikipedia.org/wiki?curid=8641126", "title": "My Dawg", "text": "My Dawg \u00e8 il singolo di debutto del rapper statunitense Lil Baby, pubblicato il 12 luglio 2017 "}
{"id": "8641131", "revid": "287204", "url": "https://it.wikipedia.org/wiki?curid=8641131", "title": "De sera numinis vindicta", "text": "De sera numinis vindicta (\u03a0\u03b5\u03c1\u1f76 \u03c4\u1ff6\u03bd \u1f51\u03c0\u1f78 \u03c4\u03bf\u1fe6 \u03b8\u03b5\u03af\u03bf\u03c5 \u03b2\u03c1\u03b1\u03b4\u03ad\u03c9\u03c2 \u03c4\u03b9\u03bc\u03c9\u03c1\u03bf\u03c5\u03bc\u03ad\u03bd\u03c9\u03bd) \u00e8 un dialogo di argomento religioso di Plutarco, compreso nei suoi \"Moralia\".\nStruttura.\nL'opera descrive un dialogo tenutosi a Delfi, durante il quale quattro immaginari personaggi (Patroclea, Timone, Olimpico e lo stesso Plutarco), si concentrano sul tema della giustizia divina e dei modi da essa adottati per punire i colpevoli. \nIl \"De sera numinis vindicta\" appartiene al gruppo dei \"Moralia\" dedicati a temi religiosi e ambientati a Delfi, come \"De E apud Delphos\", \"De Pythiae oraculis\", \"De defectu oraculorum\".\nIl problema risulta non l\u2019assenza della punizione, ma il tempo che la divinit\u00e0 impiega per metterla in atto, che rivela chiaramente la differenza tra criteri umani e divini. L\u2019azione della divinit\u00e0 appare incomprensibile all\u2019uomo perch\u00e9 l\u2019uomo \u00e8 incapace di comprendere quello che si pone a un livello superiore; tuttavia, l\u2019atteggiamento della divinit\u00e0 viene proposto come modello anche per l\u2019agire umano, nel rifiuto della vendetta e del rancore verso il colpevole di qualche crimine. \nCome nel \"De genio Socratis\", infine, viene proposto un \"mito\" esemplificativo, quello di Arideo-Tespesio che, dopo aver trascorso la propria esistenza da malvagio, viene creduto morto in seguito a una caduta, e ha invece l\u2019opportunit\u00e0 di compiere un viaggio nell\u2019oltretomba, grazie alla separazione della parte razionale dal corpo, tornando poi a raccontarlo\u02d0 egli narra di essere stato accompagnato da un parente conosciuto solo nell\u2019infanzia, che gli illustra lo stato delle anime nell'aldil\u00e0."}
{"id": "8641133", "revid": "119183861", "url": "https://it.wikipedia.org/wiki?curid=8641133", "title": "2 The Hard Way", "text": "2 The Hard Way \u00e8 un singolo dei rapper statunitensi Lil Baby e Marlo, pubblicato il 9 ottobre 2017."}
{"id": "8641134", "revid": "1335892", "url": "https://it.wikipedia.org/wiki?curid=8641134", "title": "European Film Academy", "text": ""}
{"id": "8641136", "revid": "1186766", "url": "https://it.wikipedia.org/wiki?curid=8641136", "title": "Collegio Saporiti", "text": ""}
{"id": "8641138", "revid": "486946", "url": "https://it.wikipedia.org/wiki?curid=8641138", "title": "Lockdown dovuti alla pandemia di COVID-19 del 2019-2020", "text": ""}
{"id": "8641141", "revid": "93556", "url": "https://it.wikipedia.org/wiki?curid=8641141", "title": "Richard Temple-Nugent-Brydges-Chandos-Grenville, II duca di Buckingham e Chandos", "text": "Biografia.\nI primi anni.\nNato a Stowe, nel Buckinghamshire, il duca di Buckingham e Chandos era figlio di Richard Nugent-Temple-Grenville, conte Temple (poi creato Duca di Buckingham e Chandos) e di sua moglie, Anne Brydges, unica figlia sopravvissuta di James Brydges, III duca di Chandos. Oltre al titolo del marito, lardy Anne portava con s\u00e9 anche \"suo jure\" il titolo di Lady Kinloss. Nel 1799, Richard Temple-Nugent-Grenville ottenne di poter aggiungere ai propri anche il cognome della moglie per decreto reale.\nRichard, il futuro secondo duca, era inoltre nipote paterno del I marchese di Buckingham e pronipote di George Grenville, gi\u00e0 primo ministro di Gran Bretagna. Venne educato al college di Eton ed poi all'Oriel College, Oxford.\nLa carriera.\nLord Buckingham sedette in parlamento in rappresentanza del Buckinghamshire dal 1818 al 1839, quando venne chiamato a succedere a suo padre nel ducato ed entr\u00f2 cos\u00ec nella Camera dei Lords. Due anni dopo, nel settembre del 1841, divenne consigliere privato del sovrano inglese e venne nominato Lord Privy Seal nel governo di Sir Robert Peel, incarico che mantenne sino al febbraio del 1842. Venne nominato cavaliere dell'Ordine Guelfo di Hannover nel 1835, venne eletto membro della Societ\u00e0 degli Antiquari di Londra nel 1840 e creato cavaliere dell'Ordine della Giarrettiera nel 1842.\nSecondo il \"Legacies of British Slave-Ownership\" dell'University College London, Buckingham era tra i principali proprietari di schiavi inglesi nelle Americhe con un totale di 379 schiavi solo in Giamaica dove gi\u00e0 suo padre aveva acquistato una vasta piantagione. Quando vennero approvati dapprima lo Slavery Abolition Act 1833 e poi il Slave Compensation Act 1837, benefici\u00f2 delle compensazioni dovutegli dal governo per l'abolizione della schiavit\u00f9 e la liberazione dei suoi schiavi, ottenendo un pagamento di 6630 sterline.\nAd ogni modo nel 1847, appena otto anni dopo essere succeduto al padre nella gestione degli affari di famiglia, Richard dovette dichiarare la bancarotta per un debito di pi\u00f9 di un milione di sterline. Nel 1841 vendette pertanto la sua residenza di Keynsham nel Somerset, nel 1847 Avington Park ed infine mise all'asta anche la residenza di famiglia di Stowe House nell'agosto-settembre del 1848.\nLord Buckingham mor\u00ec al Great Western Hotel di Paddington, Londra, nel luglio del 1861, all'et\u00e0 di 64 anni, e venne succeduto nei suoi titoli dall'unico figlio avuto."}
{"id": "8641143", "revid": "1924342", "url": "https://it.wikipedia.org/wiki?curid=8641143", "title": "Yes Indeed", "text": "Yes Indeed \u00e8 un singolo del rapper statunitense Lil Baby, pubblicato il 15 maggio 2018 in collaborazione con Drake."}
{"id": "8641145", "revid": "1452073", "url": "https://it.wikipedia.org/wiki?curid=8641145", "title": "Lubomir Gutsev", "text": ""}
{"id": "8641146", "revid": "767487", "url": "https://it.wikipedia.org/wiki?curid=8641146", "title": "Walahonidi", "text": "I Walahonidi, in tedesco Walahonen, furono gli esponenti di una dinastia vissuta nel IX secolo e che ottenne molti uffici comitali sul Medio Reno. La sua importanza risiede soprattutto nei rapporti familiari con i Robertingi, i Corradinidi ed i Saliani, risultando in tal modo l'anello di congiunzione tra queste illustri dinastie medievali.\nNegli anni dall'842 al 902 si attestano nelle fonti conti con il nome di Walaho (denominabili anche come Guarniero/Werner) - anche se non si sa esattamente quante persone siano coinvolte - che operarono nel Nahegau, Niddagau, Speyergau e nel Wormsgau.\nIl membro pi\u00f9 noto della famiglia \u00e8 Walaho IV (\u2020 probabilmente dopo l'891), chiamato anche Guarniero IV, che spos\u00f2 Oda, figlia di Roberto III di Hesbaye (\u2020 prima dell'834) della dinastia robertinge; egli fu il successore di Roberto e dei suoi figli Guntram (\u2020 837) e Roberto il Forte a Wormsgau, quando quest'ultimo spost\u00f2 il centro delle sue attivit\u00e0 nel regno dei Franchi Occidentali.\nProbabilmente una figlia di Walaho e Oda fu Viltrude, che spos\u00f2 il corradinide Eberardo (\u2020 902/903), conte di Niederlahngau e Ortenau e zio del successivo re tedesco Corrado I di Franconia. Una figlia di Viltrude ed Eberardo, a sua volta, avrebbe potuto essere la moglie di del conte di Worms Guarniero (V), il primo appartenente alla dinastia salica storicamente accertabile.\nUn altro Walaho \u00e8 attestato negli anni 891/902. Esso era il padre di un certo conte Burcardo, attestato nel 905, che spos\u00f2 Gisela, la vedova di Meingaud (\u2020 892), che era stato conte a Maienfeld e anche a Wormsgau. Entrambe le contee passarono a Burcardo. Almeno il Wormsgau, tuttavia, venne retto da lui solo dopo il governo di suo padre Walaho.\nUn terzo Walahone \u00e8 noto nello stesso periodo, il conte Stefano, che era uno dei sostenitori dell'imperatore Arnolfo di Carinzia nella Lotaringia. Egli fu un oppositore del figlio di Arnolfo, Sventibaldo, ed il 13 agosto 900 (Arnolfo mor\u00ec nell'899) fu uno di quelli che lo uccisero in battaglia. Due anni dopo questo atto, alla fine del 901, lo stesso Stefano fu ucciso violentemente.\nGeneralmente si presume che i Walahonidi siano collegati alla dinastia salica, senza che il rapporto esatto di tale collegamento sia chiaro. Le ragioni addotte per questo sono:"}
{"id": "8641148", "revid": "120721253", "url": "https://it.wikipedia.org/wiki?curid=8641148", "title": "Metroxylon", "text": "Metroxylon \u00e8 un genere di piante della famiglia delle Arecacee (palme). \u00c8 l'unico genere della sottotrib\u00f9 Metroxylinae. Comprende sette specie originarie della Samoa Occidentale, Nuova Guinea, Isole Salomone, Molucche, Caroline e isole Figi.\nEtimologia.\nIl nome \u00e8 formato dalla combinazione di due termini greci, \"metra\" - comunemente tradotto come \"cuore\" in questo contesto e \"xylon\" - \"legno\", in allusione alla gran parte di fibra contenuta nella pianta.\nDescrizione.\nI tronchi delle specie \"Metroxylon\" sono solitari o raggruppati, di dimensioni da ampie a massicce e generalmente germogliano radici all'aperto in anelli. Tutte tranne una sono monocarpiche (hapaxantiche), il fogliame \u00e8 pinnato con grossi piccioli e guaine.\nI piccioli sono distinti da \"gruppi di piccole spine nere assomiglianti alle registrazioni di un sismografo quando registra un debole tremito. Tutte le specie hanno spine sul rachide e piccioli. Le specie monocarpiche presentano un'inflorescenza a forma di albero di Natale oppure, rami che arrivano in alto diffondendosi orizzontalmente. I frutti, coperti da spesse squame, sono relativamente grossi per le palme e contengono un seme.\nTassonomia.\nIl genere comprende le seguenti specie:"}
{"id": "8641149", "revid": "122838523", "url": "https://it.wikipedia.org/wiki?curid=8641149", "title": "Pixel 4a", "text": "Il Pixel 4a e il Pixel 4a (5G) sono smartphone Android della linea di prodotti Google Pixel. Sono le varianti economiche di fascia media dei Pixel 4 e Pixel 4 XL; Pixel 4a \u00e8 stato annunciato ufficialmente il 3 agosto 2020, mentre Pixel 4a (5G) \u00e8 stato annunciato ufficialmente il 30 settembre 2020.\nSpecifiche.\nDesign e hardware.\nPixel 4a e Pixel 4a (5G) sono entrambi offerti nella colorazione \"Just Black\" (nero con un pulsante di accensione verde chiaro o bianco). Pixel 4a (5G) ha anche una versione \"Clearly White\" (bianco con un pulsante di accensione verde menta), che sar\u00e0 esclusivo di Verizon al momento del lancio con supporto a onde millimetriche (mmWave); altri modelli supporteranno solo reti \"sub-6\". Entrambi assomigliano al Pixel 4, ma hanno una struttura unibody in policarbonato. La parte posteriore ospita un sensore di impronte digitali capacitivo centrato sotto l'obiettivo della fotocamera. Entrambi hanno altoparlanti stereo, uno situato sul bordo inferiore e l'altro che funge anche da auricolare e un jack per cuffie da 3,5\u00a0mm. Una porta USB-C viene utilizzata per caricare e collegare altri accessori.\nIl SoC del Pixel 4a \u00e8 il Qualcomm Snapdragon 730G (GPU Adreno 618), mentre quello del Pixel 4a (5G) \u00e8 il Qualcomm Snapdragon 765G (GPU Adreno 620). Entrambi hanno 6 GB di RAM, con 128 GB di memoria interna non espandibile. Mancano di ricarica wireless, resistenza all'acqua, Active Edge e Pixel Neural Core (PNC), tutti invece presenti sul Pixel 4. La capacit\u00e0 della batteria \u00e8 di 3140 mAh per Pixel 4a e 3885 mAh per Pixel 4a (5G); la ricarica rapida \u00e8 supportata fino a 18 W (USB Power Delivery, utilizzando l'adattatore in dotazione).\nPixel 4a e Pixel 4a (5G) sono dotati di un display OLED 1080p con supporto HDR che misura rispettivamente 5,8 pollici e 6,2 pollici. Il display ha cornici sottili e quasi uniformi e un ritaglio circolare nell'angolo in alto a sinistra per la fotocamera frontale, con un formato 19,5: 9 e una frequenza di aggiornamento fissa di 60\u00a0Hz. Lo schermo \u00e8 protetto da Corning Gorilla Glass 3, differente dall'Asahi Dragontrail presente sul Pixel 3a.\nPixel 4a e Pixel 4a (5G) hanno un modulo quadrato rialzato che ospita la fotocamera. Il Pixel 4a ha un'unica fotocamera posteriore, con lo stesso sensore da 12,2 megapixel presente sul Pixel 4; Pixel 4a (5G) aggiunge un sensore grandangolare secondario da 16 megapixel. La fotocamera frontale ha un sensore da 8 megapixel. Entrambi i telefoni possono registrare video con risoluzione 4K; Pixel 4a \u00e8 limitato a 30 fps mentre Pixel 4a (5G) supporta 60 fps. Google Camera garantisce miglioramenti software agli scatti, tra cui Live HDR+ con doppi controlli dell'esposizione, Night Sight migliorato con modalit\u00e0 Astrofotografia e Modalit\u00e0 Ritratto migliorata con bokeh pi\u00f9 realistico. Google offre anche spazio di archiviazione illimitato per foto su cloud ad \"alta qualit\u00e0\"; l'archiviazione della risoluzione originale richiede che gli utenti paghino per Google One.\nSoftware.\nPixel 4a \u00e8 stato lanciato con Android 10 e la versione 7.4 dell'app Google Fotocamera al momento del lancio, mentre Pixel 4a (5G) con Android 11 e la versione 7.5 dell'app Google Camera. Entrambi riceveranno 3 anni di importanti aggiornamenti del sistema operativo con supporto esteso fino al 2023 e hanno funzionalit\u00e0 come Call Screen e un'app per la sicurezza personale.\nCritica.\nIl Pixel 4a \u00e8 stato rilasciato con recensioni generalmente positive nelle quali molti revisori lodavano la qualit\u00e0 della fotocamera e il rapporto qualit\u00e0-prezzo complessivo. Lynn La di CNET ha assegnato al Pixel 4a un punteggio di 8,4/10, indicando che il 4a porta con s\u00e9 la migliore qualit\u00e0 fotografica tra i telefoni nella stessa fascia di prezzo. Dieter Bohn di The Verge ha elogiato il telefono per la sua eccellente fotocamera e la durata della batteria accettabile, ma ha criticato le prestazioni di registrazione video mediocri e la mancanza di ricarica wireless e resistenza all'acqua. Brian Chen del New York Times ha confrontato il Pixel 4a con l'iPhone SE di seconda generazione, sottolineando che il Pixel aveva foto in condizioni di scarsa illuminazione superiori e un display e una durata della batteria migliori, ma l'iPhone aveva prestazioni migliori. Samuel Gibbs di The Guardian ha dichiarato che il telefono funziona senza problemi e ha una durata della batteria migliore rispetto al Pixel 3a XL e all'iPhone SE."}
{"id": "8641152", "revid": "729019", "url": "https://it.wikipedia.org/wiki?curid=8641152", "title": "P\u00ebtr Barba\u0161\u00ebv", "text": "Biografia.\nP\u00ebtr Barba\u0161ev nacque nel febbraio del 1919 nel villaggio di Bol\u0161oi Sjugan in una famiglia di contadini. Ha lavorato in una fattoria collettiva locale e per qualche tempo come responsabile della biblioteca.\nNel 1939, P\u00ebtr Barba\u0161ev fu arruolato nell'Armata Rossa ad Igarka, territorio di Krasnojarsk. Dal 1941, prese parte alla seconda guerra mondiale.\nImpresa.\nIl 9 novembre 1942, P\u00ebtr Barba\u0161ev, insieme a un gruppo di mitraglieri, scopr\u00ec una stazione di tiro vicino al villaggio di Gisel (ora distretto di Prigorodnyj nell'Ossezia del Nord). Chiudendo con il suo corpo le feritoie del bunker nemico, permise all'unit\u00e0 di completare la missione.\nCon un decreto del Presidium del Soviet supremo dell'URSS del 13 dicembre 1942, P\u00ebtr Barba\u0161ev ricevette postumo il titolo di Eroe dell'Unione Sovietica.\nVenne sepolto a Vladikavkaz.\nMemoria.\nLe strade di Vengerovo, Vladikavkaz, Igarka e Novosibirsk portano il nome di P\u00ebtr Barba\u0161ev.\nNon lontano da Vladikavkaz, sulla strada per il villaggio di Gizel, venne eretto un monumento a P\u00ebtr Barba\u0161ev, e un busto \u00e8 stato installato all'ingresso dell'istituto d'ingegneria NSTU, a Novosibirsk."}
{"id": "8641153", "revid": "1924342", "url": "https://it.wikipedia.org/wiki?curid=8641153", "title": "Freestyle (Lil Baby)", "text": "Freestyle \u00e8 un singolo del rapper statunitense Lil Baby, pubblicato il 5 novembre 2017."}
{"id": "8641157", "revid": "767487", "url": "https://it.wikipedia.org/wiki?curid=8641157", "title": "All of a Sudden (singolo)", "text": "All of a Sudden \u00e8 un singolo del rapper statunitense Lil Baby, pubblicato il 1\u00ba dicembre 2017 in collaborazione con Moneybagg Yo."}
{"id": "8641160", "revid": "1859064", "url": "https://it.wikipedia.org/wiki?curid=8641160", "title": "Southside (Lil Baby)", "text": "Southside \u00e8 un singolo del rapper statunitense Lil Baby, pubblicato il 23 aprile 2018."}
{"id": "8641162", "revid": "486946", "url": "https://it.wikipedia.org/wiki?curid=8641162", "title": "Mtv Tricon Award", "text": ""}
{"id": "8641188", "revid": "6923", "url": "https://it.wikipedia.org/wiki?curid=8641188", "title": "Giulio Cortese", "text": "Biografia.\nDi famiglia aristocratica, nacque a Modena, ma visse e mor\u00ec a Napoli (e \"napoletano\" \u00e8 detto nel profilo biografico a lui dedicato dall'amico Paolo Regio, che pur chiarisce: \"Tira il suo origine da Modena\").\nFu uomo di vasta cultura, fine teologo e profondo esegeta biblico. Padroneggiava l'ebraico, il greco e il latino. Comp\u00ec molti viaggi, durante i quali acquis\u00ec un'aggiornata conoscenza della cultura europea.\nMembro in giovent\u00f9 dell'Accademia dei Sereni fondata dal Muscettola, nel 1586 fond\u00f2, probabilmente insieme ad Ascanio Pignatelli, l'accademia napoletana degli Svegliati, che verr\u00e0 chiusa nel 1593 in seguito a processi inquisitori per sospette attivit\u00e0 sovversive. Giulio Cortese pu\u00f2 essere annoverato fra i telesiani di Napoli, e il suo nome, insieme con quelli di Nicola Antonio Stigliola e Giovanni Paolo Vernaleone, ricorre in una deposizione rilasciata il 10 settembre 1599 da Tommaso Campanella all'atto dell'arresto per sedizione contro il Regno. Il Cortese avrebbe informato il Campanella di un imminente rivolgimento politico. Gli ottimi rapporti del Cortese con il Campanella sono attestati dalla sua presenza fra i protagonisti del campanelliano \"Dialogo politico contro luterani, calvinisti e altri eretici\" (1595).\nCome ricorda Paolo Regio, amava coniare nuove voci italiane, \"consonanti all'orecchie ed eleganti nel proferirle\", sostenendo che le lingue \"si devono arricchire, per supplire alla copia dei concetti\" e professava un'autonomia stilistica improntata ad autenticit\u00e0 e naturalezza: \"\u00c8 nemico dell'imitazione degli altrui gesti, scritti e parole, essendo esso di opinione che qualsivoglia abbia il suo proprio stile naturale, che deve applicare e accomodare secondo la sua propria naturalit\u00e0\".\nOpere.\nNel 1588 pubblic\u00f2 un volume di \"Rime\" dall'intonazione petrarchista. Nel 1592 diede invece alle stampe \"Rime et prose del signor Giulio Cortese, detto l'Attonito, dell'Accademia degli Svegliati di Napoli\" (Napoli, Cacchi, 1592), che include un'avanzata serie di trattatelli su questioni di poetica (\"Dell'uso delle vocali\", \"Delle figure\", \"Avvertimenti nel poetare\", \"Dell'imitazione e dell'invenzione\", \"Regole per fuggire i viz\u00ee dell'elocuzione\"), gi\u00e0 circolati autonomamente.\nScrisse saggi a tema teologico, morale e politico. Fra gli altri si possono citare \"Concetti cattolici ridotti in forma d'orazioni\" (1586), \"Dell'ingratitudine\" (1591), e \"Orazione di don Giulio Cortese, teologo, alle potenze italiane per lo soccorso della Lega germana contra il Turco\" (1594); in quest'ultimo si ipotizza una doppia articolazione dell'esperienza religiosa: da un lato una religione normativa, indirizzata al popolo e impartita dalla Chiesa con finalit\u00e0 di controllo e creazione di consenso agli Stati, dall'altra una religione speculativa, rivolta ai dotti e aperta a spunti neoplatonici e cabalistici, nonch\u00e9 elementi del sensismo telesiano e dello sperimentalismo magico dellaportiano.\nToni sfiduciati si avvertono nel trattato \"De Deo et mundo\" (1595), dominato dal ripudio della filosofia naturale telesiana, che aveva informato gran parte della sua opera. Gli ultimi anni, segnati da gravi infermit\u00e0, videro il Cortese sostenere risolutamente il controriformismo cattolico e il regime spagnolo.\nAl Cortese si devono anche \"Poetica\" e un \"Discorso fatto intorno alle forze del senso e dell'intelletto\", entrambi non pervenutici, e due poemi inediti, \"Il Guiscardo\" e \"Il Ferabacco\" (incompiuto)."}
{"id": "8641189", "revid": "1442080", "url": "https://it.wikipedia.org/wiki?curid=8641189", "title": "Associazione Calcio Reggiana 1919 2020-2021", "text": "Questa voce raccoglie le informazioni riguardanti lAssociazione Calcio Reggiana 1919 nelle competizioni ufficiali della stagione 2020-2021.\nStagione.\nDopo la vittoria nella finale play-off della Serie C 2019-2020 contro il Bari, la Reggiana ritorna in Serie B per la prima volta dopo 21 anni d'assenza. L'esordio, guidato dal tecnico Massimiliano Alvini, alla sua prima esperienza in carriera nel campionato cadetto, arriva il 27 settembre 2020 nella gara casalinga contro il Pisa, pareggiata per 2-2.\nIl 30 settembre, davanti a poco pi\u00f9 di 400 spettatori al MAPEI Stadium - Citt\u00e0 del Tricolore, la Reggiana gioca e vince ai rigori la gara di Coppa Italia contro il Monopoli, valida per il Secondo Turno della competizione. Nonostante il successo sul campo, i granata vengono estromessi dal torneo a causa del ricorso della squadra ospite, la quale lamenta la presenza in campo tra i padroni di casa del giovane attaccante sierraleonese Augustus Kargbo, proveniente dal Crotone, che avrebbe dovuto essere ineleggibile per la partita, vista una squalifica ancora da scontare dai tempi della Coppa Italia di Serie D del 2018.\nDopo aver raccolto 4 punti nelle prime tre gare di campionato, i problemi cominciano ad arrivare alla 4\u00aa giornata quando, poco prima della trasferta del 20 ottobre sul campo dell'Ascoli (persa poi per 2-1), vengono rilevate le prime positivit\u00e0 al COVID-19 da parte di alcuni giocatori e membri dello staff, tra cui anche l'allenatore. Durante la stessa settimana e quella successiva le positivit\u00e0 granata continuano a crescere, raggiungendo quota 29 in totale, tra atleti e staff tecnico, impedendo alla squadra di poter disputare le gare contro Cittadella e Salernitana. Avendo gi\u00e0 utilizzato l'unico \"jolly\" garantito dalla Lega per il rinvio delle partite, quando la motivazione dello stesso \u00e8 da ricondurre alla pandemia da COVID-19, per lo scontro con il Cittadella, la gara che avrebbe dovuto disputarsi il 31 ottobre allo Stadio Arechi contro la Salernitana viene omologata con la sconfitta a tavolino (0-3) per la compagine emiliana. La sentenza del Tribunale Sportivo del 19 novembre, per\u00f2, risparmia alla Reggiana anche il punto di penalizzazione che avrebbe previsto il regolamento, in virt\u00f9 di \"cause di forza maggiore\".\nLa Reggiana torna in campo dopo oltre un mese di assenza l'8 novembre e lo fa nel migliore dei modi, vincendo per 2-1 la gara casalinga contro il Venezia, valevole per la 7\u00aa giornata di campionato. Compresa questa gara, i granata collezioneranno 10 punti nelle prime cinque partite successive allo stop forzato per il COVID (nonostante un vistoso passo falso nella gara persa 1-7 contro il Lecce), dando un grande slancio alla propria stagione e accumulando un buon margine di vantaggio rispetto alle ultime posizioni della classifica.\nLe successive tre partite, contro le ben pi\u00f9 quotate Frosinone (1-2), Brescia (1-3) ed Empoli (0-0), lasciano la Reggiana al 15.mo posto in graduatoria a Natale, una posizione e due punti pi\u00f9 avanti rispetto al Cosenza e alla zona play-out.\nI successivi due KO contro Reggina (0-1) e Pordenone (0-3) compromettono la conclusione dell'anno solare 2020 alla compagine granata, lasciando gli uomini di mister Alvini a 15 punti, in piena zona play-out e di sola una posizione pi\u00f9 avanti rispetto al terzultimo posto.\nLa sorte dei granata gira il 23 gennaio 2021 quando, con la vittoria per 2-1 contro il Vicenza, la squadra di Alvini interrompe un periodo decisamente negativo nel quale aveva raccolto un solo punto in otto gare. La rete dell'1-0 della partita, la prima di Arlind Ajeti con la maglia della Reggiana, segnata al minuto 18 del primo tempo, ha interrotto un digiuno di reti che durava da 616', la striscia pi\u00f9 lunga della storia del club dalla stagione 1989-1990 (in quel caso i minuti consecutivi senza gol erano stati 626), sempre in Serie B. il successo contro i biancorossi risolleva la classifica della Reggiana, che alla fine del girone d'andata siede al 16.mo posto (a pari punti con Reggina e Cremonese), a +1 sulla zona retrocessione.\nNelle successive sei partite i granata, complice anche il cambio di modulo, risollevano la testa e riescono a dare continuit\u00e0 alla vittoria contro il Vicenza imponendosi tanto negli scontri casalinghi contro dirette concorrenti per la salvezza come Virtus Entella (2-1) e Ascoli (1-0) quanto contro squadre di alta classifica come il Cittadella (3-0 al \"Tombolato\"). Le due sconfitte esterne contro Pisa (0-1) e Chievo (0-1), rovinano questo periodo positivo che viene ulteriormente complicato da quattro KO consecutivi contro Venezia (1-2 con molte recriminazioni per i granata), Lecce (0-4), Monza (0-2) e soprattutto Cremonese (0-3). Alla met\u00e0 del mese di marzo, dunque, la Reggiana si trova a quattro punti di distanza dalla zona salvezza, ancora in piena lotta con le dirette rivali per non retrocedere.\nI granata scivolano nelle tre ultime posizioni della classifica il 5 aprile quando, al termine di tre pareggi consecutivi con Cosenza (1-1), Frosinone (0-0) e Brescia (2-2), l'Ascoli raggiunge la squadra emiliana a quota 31 punti, sopravanzandola grazie ad una migliore differenza reti complessiva nel torneo e assicurandosi, momentaneamente, i play-out.\nDopo l'aumento dei casi di positivit\u00e0 al COVID del Pescara, che impediscono alla squadra abruzzese di disputare la 34.ma giornata, la Lega Serie B decide di sospendere il campionato fino al 1\u00ba maggio, in modo da poter permettere i recuperi delle partite e il regolare svolgimento delle ultime quattro gare del torneo. A questa data, la Reggiana arriva presentandosi ancora al 18.mo posto della classifica (a seguito della sconfitta allo scadere nella gara esterna contro la Reggina, 1-2) e ad un punto di distanza dal Cosenza. La contemporanea crescita di forma dell'Ascoli, che si trova al momento a +6 sui granata, obbliga la squadra di mister Alvini a cercare i tre punti nella sfida del Citt\u00e0 del Tricolore contro il Pordenone dell'ex capitano dell'Udinese Maurizio Domizzi.\nNella sfida contro i \"Ramarri\" la vittoria arriva (1-0, rete di Ajeti) e tiene i granata in corsa, complicata ulteriormente dalle vittorie di Ascoli e Cosenza, per un posto nei play-out di fine stagione. Con i tre punti del 1\u00ba maggio, i granata interrompono una serie di 5 partite consecutive senza vincere in casa, evitando cos\u00ec di riscrivere un record negativo che dura dalla stagione 1991-1992 (in quel caso furono 11, sempre in Serie B).\nIl miracolo della salvezza ai granata per\u00f2 non riesce: la sconfitta dell'Adriatico contro un Pescara praticamente gi\u00e0 retrocesso (0-1) complica estremamente le corsa ai play-out, i quali diventano matematicamente irraggiungibili con la sconfitta casalinga nel derby contro la SPAL (1-2). Dopo 289 giorni, dunque, la Reggiana torna in Serie C, concludendo amaramente la stagione del ritorno in Serie B.\nL'ultima giornata di campionato, giocata contro il L.R. Vicenza, \u00e8 lo specchio della stagione granata: nonostante le richieste del presidente Salerno di cercare di concludere il torneo al quartultimo posto, la Reggiana viene sconfitta dal \"Lane\" con un gol in apertura e uno in chiusura di partita (1-2), dimostrando ancora una volta le proprie fragilit\u00e0.\nLa stagione si conclude cos\u00ec con un amaro diciottesimo posto in classifica, una retrocessione immediata in Serie C e la possibilit\u00e0 sfumata di vedere, nel corso della stagione successiva, il derby dell'Enza con il Parma in Serie B.\nMaglie e sponsor.\nLo sponsor tecnico per la stagione del ritorno in Serie B dopo ben 21 anni d'assenza \u00e8 Macron, mentre gli sponsor ufficiali sono Immergas e Conad, per la maglia casalinga, e Immergas e Tutto per l'Imballo, per la maglia da trasferta.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRisultati.\nCoppa Italia.\nLo stesso argomento, nel dettaglio in Coppa Italia 2020-2021.\nStatistiche.\nStatistiche di squadra.\n\"Statistiche aggiornate al 10 maggio 2021.\""}
{"id": "8641192", "revid": "86599", "url": "https://it.wikipedia.org/wiki?curid=8641192", "title": "Juanito Victor Remulla", "text": "Figlio di Juanito, nonch\u00e9 fratello di Jesus Crisp\u00edn e Gilbert, \u00e8 Governatore della provincia di Cavite dal 2019, carica che ha gi\u00e0 ricoperto tra il 2010 e il 2016. \nBiografia.\nNato a Manila, \u00e8 membro della nota famiglia Remulla: il padre Juanito \u00e8 stato il pi\u00f9 longevo Governatore di Cavite, mentre i fratelli Jesus Crisp\u00edn e Gilbert hanno anch'essi ricoperto cariche a livello provinciale e congressuale.\nStudia filosofia presso l'Universit\u00e0 delle Filippine Diliman, dove \u00e8 membro della confraternita Upsilon Sigma Phi. Inizia la propria carriera politica nel 1995 come membro del Consiglio provinciale di Cavite, prima di essere eletto vicegovernatore tre anni dopo a fianco di Revilla Jr. (1998-2001) e nel 2001 a fianco di Maliksi (2001-2007), quest'ultimo stretto alleato sin dai tempi del padre Juanito. I due trionfano anche alle elezioni del 2004: il terzo e ultimo mandato di Remulla (2004-2007) lo vede assumere temporaneamente la carica di governatore in tre occasioni, a seguito di una serie di sospensioni inflitte a Maliksi dalla Ombudsman Guti\u00e9rrez in merito all'acquisizione di 7,5 milioni di pesos di riso nel 2004. Malgrado le accuse lanciate al suo alleato, Remulla decide di non presentarsi alle elezioni del 2007 per sfidarlo. \nTorna in politica nel 2010 quando viene eletto Governatore grazie alla vittoria sul candidato Campa\u00f1a, quest'ultimo sostenuto apertamente da Maliksi. Tale divergenza di vedute segna la definitiva rottura tra i due vecchi alleati, che si sfidano per la massima carica nel 2013, dove a prevalere \u00e8 nuovamente Remulla \u2013 affiancato dall'attore Revilla III \u2013 in rappresentanza dell'NP. Durante la sua permanenza come Governatore, Cavite \u00e8 dichiarata tra le provincie pi\u00f9 efficienti da parte del DILG, similarmente a ci\u00f2 che accadde durante la gestione del padre Juanito. Nominato portavoce di Binay nel 2014, al termine del suo secondo mandato Remulla decide di non ricandidarsi in attesa degli esiti delle presidenziali del 2016: con una mossa a sorpresa, nel mese di aprile interrompe la propria alleanza con l'UNA per sostenere la candidatura del Sindaco di Davao Duterte, il quale poi si insedia al Malaca\u00f1ang battendo agevolmente tutti gli altri avversari. \nVita privata.\nRemulla \u00e8 sposato con Agnes Tirona, dalla quale ha avuto cinque figli."}
{"id": "8641193", "revid": "1543377", "url": "https://it.wikipedia.org/wiki?curid=8641193", "title": "Arrichione", "text": "Mor\u00ec mentre difendeva con successo il suo campionato nel pancrazio alla 54\u00aa Olimpiade (564 a.C.). Arrichione \u00e8 stato descritto come \"il pi\u00f9 famoso di tutti i pancrazisti\". \nStoria.\nArrichione vinse nel pancrazio, uno sport da combattimento che mescola pugilato e lotta, alla 52\u00aa e 53\u00aa Olimpiade (572 a.C. e 568 a.C., rispettivamente). Il suo incontro fatale \u00e8 stato descritto dal geografo Pausania e da Filostrato il Giovane.\nSecondo Pausania: \nIl racconto di Filostrato \u00e8 pi\u00f9 lungo. Nei suoi \"Imagines\", una visita immaginaria in una galleria d'arte, Filostrato descrive un dipinto della morte di Arrichione. \nNella traduzione di Arthur Fairbanks: \nFilostrato di Atene scrive nel suo \"Ginnasticus\" che il fallimento di Arrichione nel sottomettersi al suo avversario fu colpa del suo allenatore, Eressia, che gli grid\u00f2: \"Che nobile epitaffio, 'Non fu mai sconfitto ad Olimpia '\". \nUna statua Arrichione venne eretta a Figaleia; quella che si crede sia la stessa statua \u00e8 ora esposta nel museo di Olimpia. \u00c8 una delle pi\u00f9 antiche statue di vincitore olimpico datate.\nNella cultura.\nArrichione \u00e8 stato oggetto di una poesia, \"Arrichion\", di Jeanette Threlfall, in cui la poetessa lamenta il fatto che l'atleta sia vissuto e morto prima che San Paolo portasse il cristianesimo in Grecia."}
{"id": "8641197", "revid": "144796", "url": "https://it.wikipedia.org/wiki?curid=8641197", "title": "Richard Temple-Nugent-Brydges-Chandos-Grenville, II duca di Buckingham and Chandos", "text": ""}
{"id": "8641204", "revid": "115442913", "url": "https://it.wikipedia.org/wiki?curid=8641204", "title": "Niccola", "text": ""}
{"id": "8641208", "revid": "1305772", "url": "https://it.wikipedia.org/wiki?curid=8641208", "title": "Gifted (singolo)", "text": "Gifted \u00e8 un singolo del rapper statunitense Cordae, pubblicato il 27 agosto 2020 su etichetta Atlantic Records.\nIl brano vede la partecipazione del rapper statunitense Roddy Ricch.\nVideo musicale.\nIl video musicale, diretto da Cole Bennett, \u00e8 stato reso disponibile il 27 agosto 2020 in concomitanza con l'uscita del brano."}
{"id": "8641214", "revid": "773636", "url": "https://it.wikipedia.org/wiki?curid=8641214", "title": "Supercoppa turca 2020 (pallavolo femminile)", "text": "La Supercoppa turca 2020 si \u00e8 svolta il 9 settembre 2020: al torneo hanno partecipato due squadre di club turche e la vittoria finale \u00e8 andata per la quinta volta, la terza consecutiva, all'.\nRegolamento.\nA causa della pandemia di COVID-19, che ha comportato l'interruzione anticipata delle manifestazioni nazionali turche della stagione 2019-20 (Sultanlar Ligi e Coppa di Turchia) senza la definizione di un vincitore, la formula canonica del torneo \u00e8 stata rivista trasformandola in una sfida fra le prime due formazioni in classifica al momento dell'interruzione del torneo.\nLe squadre hanno disputato una gara unica."}
{"id": "8641216", "revid": "599013", "url": "https://it.wikipedia.org/wiki?curid=8641216", "title": "Thor Steinar", "text": "Thor Steinar \u00e8 un marchio di abbigliamento tedesco di propriet\u00e0 della Mediatex GmbH.\nStoria.\nIl marchio Thor Steinar venne registrato nel mese di ottobre del 2002 da Axel Kopelke. Nel 2009, la Thor Steinar venne acquisita dalla International Brands General Trading, che ha sede a Dubai.\nControversie.\nLungo la sua carriera, la Thor Steinar \u00e8 stata accusata di vendere articoli ispirati all'iconografia neonazista e di estrema destra da molte parti, fra cui l'Ufficio federale per la Protezione della costituzione (\"Bundesamt f\u00fcr Verfassungsschutz\") del Brandeburgo. Inoltre, indossare abiti Thor Steinar \u00e8 proibito nel Landtag di Meclemburgo-Pomerania Anteriore, della Sassonia e in vari stadi di calcio tedeschi. Nel 2009, il sito di Amazon.com smise di vendere prodotti dell'azienda tedesca. Le presunte simbologie naziste del marchio spinsero il governo norvegese a presentare una denuncia all'azienda per l'uso di stemmi, bandiere e nomi norvegesi, e reso i negozi Thor Steinar bersaglio di atti vandalici in pi\u00f9 occasioni. In seguito ai due attentati di Oslo e Ut\u00f8ya da parte di Anders Breivik, la Thor Steinar fu anche costretta a modificare il nome del suo punto vendita \"Brevik\", collocato nell'omonima cittadina scandinava, a causa della somiglianza che esso aveva con quello dell'attentatore.\nLogo.\nLa Thor Steinar \u00e8 stata criticata per aver usato un logo raffigurante una runa tiwaz incrociata con un simbolo sowilo che, insieme, sembrerebbero formare una specie di wolfsangel, un emblema un tempo adottato dalla divisione militare 2. SS-Panzer-Division \"Das Reich\" oggi utilizzato dai circoli neonazisti. Sebbene i proprietari del marchio avessero negato tale interpretazione del logo, essi decisero di utilizzare anche un secondo marchio ritraente una runa gebo, un simbolo della mitologia precristiana considerato apolitico e innocuo."}
{"id": "8641217", "revid": "228587", "url": "https://it.wikipedia.org/wiki?curid=8641217", "title": "American Foxhound", "text": ""}
{"id": "8641219", "revid": "228587", "url": "https://it.wikipedia.org/wiki?curid=8641219", "title": "American foxhound", "text": ""}
{"id": "8641220", "revid": "1924342", "url": "https://it.wikipedia.org/wiki?curid=8641220", "title": "Woah", "text": "Woah \u00e8 un singolo del rapper statunitense Lil Baby, pubblicato il 8 novembre 2019."}
{"id": "8641222", "revid": "1924342", "url": "https://it.wikipedia.org/wiki?curid=8641222", "title": "We Paid", "text": "We Paid \u00e8 un brano musicale del rapper statunitense Lil Baby, pubblicato il 1\u00ba maggio 2020. Ventiseiesima traccia della ristampa del secondo album in studio del rapper, \"My Turn\", il brano vede la collaborazione di 42 Dugg.\nVideo musicale.\nIl video musicale, diretto da KeeMotion, \u00e8 stato pubblicato il 6 maggio 2020."}
{"id": "8641246", "revid": "287204", "url": "https://it.wikipedia.org/wiki?curid=8641246", "title": "Lago di Plateliai", "text": "Il lago di Plateliai (in lituano \"Plateli\u0173 e\u017eeras\", in lingua samogitica \"Plateliu e\u017eers\") \u00e8 un lago della Lituania, il maggiore della regione di Samogizia. Situato interamente all'interno del parco nazionale di Samogizia, ne costituisce la principale attrazione.\nDescrizione.\nIl lago di Plateliai si estende per 12\u00a0km\u00b2 e raggiunge una profondit\u00e0 massima di 49\u00a0m.\nLa linea di costa \u00e8 molto tortuosa, soprattutto sulla sponda meridionale, e ha morfologia varia. La sponda orientale \u00e8 piuttosto bassa, con colline alte 20-30\u00a0m, e vi ha inizio l'altopiano boscoso di Plok\u0161tin\u0117. Le coste settentrionali, nord-occidentali e sud-orientali sono ripide; quelle occidentali, meridionali e nord-orientali sono paludose.\nSette isole sorgono all'interno del lago per una superficie totale di 20,5\u00a0ettari.\nIl rilievo del fondo del lago \u00e8 molto vario, con una profondit\u00e0 media \u00e8 di 10,5\u00a0m e una massima di 49\u00a0m. Il fondo del lago ha una temperatura costante durante tutto l'anno di circa 4 \u00b0C.\nIl lago fa parte del sistema fluviale dei fiumi Nemunas-Minija; 17 piccoli ruscelli scorrono nel lago, mentre il Babrungas \u00e8 l'unico emissario; quest'ultimo \u00e8 un affluente del fiume Minija. Il vicino lago Ber\u017eoras \u00e8 collegato tramite un canale.\nIl lago di Plateliai ospita una variet\u00e0 di pesci, tra cui \u00e8 molto comune il coregone bianco. Tra i mammiferi vi sono la lontra, il castoro e il topo muschiato. Molto comuni sono anche gli uccelli acquatici, come l'anatra, il cigno, il fraticello e la strolaga.\nDiversi insediamenti sorgono lungo le sponde del lago; sulla sponda occidentale del lago si trova il principale centro abitato di Plateliai. Altri villaggi sono Pae\u017eer\u0117 R\u016bdai\u010diai, Paplatel\u0117, Plok\u0161\u010diai e Laumalenkai.\nTurismo.\nIl lago di Plateliai \u00e8 interamente compreso nel parco nazionale di Samogizia, istituito nel 1991 a tutela degli ambienti lacustri e forestali della zona. Il parco attira numerosi turisti ogni anno e diversi hotel sorgono al suo interno, soprattutto lungo le sponde del lago.\nDiversi eventi inoltre hanno luogo attorno al lago tra cui il festival di musica rock \"Roko naktys\" (\"notti del rock\") si svolge regolarmente dal 2002. Il lago inoltre ospita una maratona sulle distanze di 1,8 e 3,5\u00a0km.\nStoria.\nRecentemente sul fondo del lago sono stati ritrovati diversi manufatti di origine artificiale; tra questi il pi\u00f9 significativo \u00e8 una grande pietra con incisioni di fattura umana trovata nel 2002, circondata da altre pietre pi\u00f9 piccole. Tali ritrovamenti sembrano appartenere ad un luogo sacro di un culto pagano diffuso nella zona. Inoltre gli studiosi pensano che in passato il livello del lago fosse pi\u00f9 basso e che molte pi\u00f9 isole emergessero dalla superficie dell'acqua.\nSempre del 2002 \u00e8 il ritrovamento sul fondo del lago di tre barche di legno lunghe circa 5,5\u00a0m risalenti al XV secolo, durante regno del granduca Vitoldo.\nInoltre, come testimoniato da alcune mappe medievali, si pensa che in antichit\u00e0 su una delle isole del lago sorgesse un castello. Alcuni resti archeologici sembrano indicare che questo fosse il castello della regina di Polonia Bona Sforza.\nDurante la guerra fredda nei pressi del lago fu costruita la base missilistica di Plok\u0161tin\u0117, oggi sede di un museo della guerra fredda."}
{"id": "8641252", "revid": "1964823", "url": "https://it.wikipedia.org/wiki?curid=8641252", "title": "L.R. Vicenza 2020-2021", "text": "Questa voce raccoglie le informazioni riguardanti il L.R. Vicenza (L.R. Vicenza Virtus fino al 9 febbraio 2021) nelle competizioni ufficiali della stagione 2020-2021.\nStagione.\nIl Vicenza torna in serie B dopo tre stagioni in terza categoria e dopo aver disputato il precedente campionato al vertice, campionato per\u00f2 terminato anticipatamnete a causa della pandemia COVID.\nObiettivo della societ\u00e0, per questo primo campionato cadetto della nuova propriet\u00e0, \u00e8 la salvezza trabquilla per poi provare a puntare alla promozione dalla stagione successiva.\nLa stagione ufficiale parte con il ritiro che si svolge, anche quest'anno, presso l'Altopiano dei Sette Comuni (tra Gallio, dove soggiornano ed Asiago dove si svolgono le sedute di allenamento) dal 27 luglio all'8 agosto.\nA ritiro terminato i biancorossi, agli ordini di mister Di Carlo affrontano una serie di amichevoli numericamente pi\u00f9 consistenti rispetto agli anni precedenti e con diverse squadre di categoria superiore: il 28 agosto contro la Feralpisal\u00f2, il 29 agosto contro l'Udinese, il 4 settembre contro la Lazio, il 9 settembre contro il Milan, il 12 settembre contro il Monza.\nA livello di calciomercato la squadra si muove gi\u00e0 prima dell'apertura delle operazioni (sfruttando la conclusione anticipata del campionato di serie C), prendendo in prestito il giovane terzino Beruatto (proveniente dalla Juventus) e il difensore Ierardi (dal S\u00fcdtirol).\nIl girone di andata vede la squadra disputare partite altalenanti. Buone prestazioni con squadre di alta classifica mentre prestazioni deludenti con squadre pi\u00f9 abbordabili. Viene poi evidenziata la mancanza di un attaccante in grado di dare solidit\u00e0 alla fase offensiva del Vicenza. Il girone di andata si chiude con la squadra a met\u00e0 classifica con 21 punti.\nAnche il girone di ritorno si conferma con risultati altalenanti anche se la squadra si mantieme sempre sopra la quota dei playout arrivando quasi a sfiorare la zona playoff. Conquistata la matematica salvezza con una giornata di anticipo, i biancorossi chiudono la stagione al 12\u00ba posto con 48 punti in classifica.\nMaglie e main sponsor.\nPer la terza stagione consecutiva lo sponsor tecnico \u00e8 Lotto e lo sponsor principale di maglia \u00e8 Diesel. Ad esso si affiancano i seguenti marchi:\nLa maglia interna declina i consueti \"pali\" bianco-rossi in una soluzione a larghezza ridotta, che riprende lo stile della casacca indossata nella stagione 1967-1968; dettaglio di rifinitura \u00e8 un disegno a frecce \"tono su tono\". I pali si interrompono frontalmente per far spazio allo sponsor principale e, in maniera pi\u00f9 netta, sul retro onde collocarvi numeri e nomi dei giocatori. La \"R\" del Lanerossi \u00e8 ricamata in blu sul petto. I pantaloncini sono bianchi e i calzettoni rossi.\nIl completo esterno (maglia, calzoni, calze) \u00e8 in verde militare molto scuro, con un disegno torsale a strisce verticali \"tono su tono\"; loghi, personalizzazioni e rifiniture sono color oro.\nA disposizione vi sono anche un terzo completo bianco con finiture rosse e una quarta casacca (non impiegata in partite) in cui le strisce biancorosse si \"scompongono\" in varie righe orizzontali e verticali distribuite irregolarmente.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\n\"Rosa aggiornata al 21 gennaio 2021.\"\nStatistiche.\nStatistiche di squadra.\n\"Statistiche aggiornate al 10 maggio 2021\""}
{"id": "8641254", "revid": "1186766", "url": "https://it.wikipedia.org/wiki?curid=8641254", "title": "Chiesa di San Michele (Vigevano)", "text": "La chiesa di San Michele era un edificio religioso sito a Vigevano, in provincia di Pavia e diocesi di Vigevano.\nDescrizione e storia.\nChiesa antichissima, oggi scomparsa, si trovava in via della Pecorara, odierna via Santa Maria, dopo Santa Maria intus vineas. La chiesa era ancora presente nel Settecento, visibile con il largo sagrato ombreggiato da un olmo secolare, secondo l'usanza per i sagrati campestri. Aveva dimensioni simili a quella di San Martino e probabilmente serviva come parrocchia per gli abitanti delle cascine circostanti.\nLe sue origini sono ignote e non fu trovato l'anno di fondazione dagli studiosi. Sulla facciata era presente una didascalia latina che affermava che la chiesa fu restaurata diverse volte e fu ingrandita nel 1615. Il Consiglio generale fece poi dipingere il quadro sull'altare, probabilmente l'unica opera presente nella chiesa. Fu demolita nel 1784 su ordine del vescovo Scarampi.\nAi tempi di Simone Dal Pozzo e durante il XV e il XVI secolo furono effettuati degli scavi nella zona, che portarono alla luce tombe ed oggetti appartenenti ai seguaci della \"superstiziosa gentilit\u00e0\" e che portavano parole illeggibili per l'antichit\u00e0. Tali oggetti furono distrutti.\nNel punto in cui era presente la chiesa fu poi fatta costruire una colonna in memoria dal vescovo Scarampi, che recitava: IHC ANTIQ. D. MICHAEL. ARAM ET COEMET. P. V. REVEREBATUR (\"Qui esisteva l'antica chiesa dedicata a San Michele ed il suo cimitero; il popolo vigevanese pose in memoria\"). Anche questo punto di riferimento \u00e8 oggi scomparso e sul luogo \u00e8 sorto un supermercato Esselunga."}
{"id": "8641255", "revid": "122420", "url": "https://it.wikipedia.org/wiki?curid=8641255", "title": "Basilio Cittadini", "text": "Biografia.\nArtigliere nella terza guerra d'indipendenza italiana, fu cofondatore della testata locale \"La voce dei giovani\" di Brescia. Dopo aver collaborato con alcuni giornali lombardi divenne corrispondente per \"Il Secolo\" di Milano. Inviato da quest'ultimo quotidiano come corrispondente a Buenos Aires, Cittadini giunse nella capitale argentina nel 1869. Entrato nella redazione de \"La Nazione Italiana\", egli fond\u00f2 nel 1871 un effimero foglio chiamato \"L'Italiano\". In quello stesso anno si distinse nel comitato di salute pubblica in occasione dell'epidemia di febbre gialla che aveva falcidiato Buenos Aires. Nel 1873 Cittadini divenne direttore del quotidiano \"L'Operaio Italiano\". L'anno successivo rientr\u00f2 brevemente in Italia come agente per l'immigrazione per conto del governo argentino.\nNel 1877 fond\u00f2 a Buenos Aires il quotidiano \"La Patria\", giornale che si proponeva con l'ambizioso obbiettivo di formare l'identit\u00e0 alla grande colonia italiana di Buenos Aires. Durante gli anni passati alla direzione del giornale (dal 1883 \"La Patria italiana\"), Cittadini riusc\u00ec ad emergere come giornalista e come figura di riferimento per la sua comunit\u00e0, arrivando a ricoprire anche la presidenza della locale Dante Alighieri, del Circolo della Stampa e dell'Unione operai italiani. Rimase alla direzione della \"Patria\" sino al 1889, anno in cui ne vendette la propriet\u00e0 all'imprenditore Angelo Sommaruga e rientr\u00f2 in Italia. Nel dicembre 1892 gli fu affidata la direzione del quotidiano \"La Provincia di Brescia\".\nNel 1896 salp\u00f2 nuovamente alla volta di Buenos Aires dove fond\u00f2 il giornale \"L'Italiano\". Quattro anni dopo torn\u00f2 alla direzione della \"Patria degli italiani\", quotidiano da lui stesso fondato ventisei anni prima e ormai consolidatosi come pi\u00f9 importante testata giornalistica in lingua italiana d'Argentina. Nel maggio 1912 lasci\u00f2 la direzione del suo giornale a Prospero Aste.\nNel suo paese natale, Pilzone (BS), gli \u00e8 stata dedicata la Piazza Cittadina."}
{"id": "8641256", "revid": "1924342", "url": "https://it.wikipedia.org/wiki?curid=8641256", "title": "Ballin'", "text": ""}
{"id": "8641258", "revid": "709565", "url": "https://it.wikipedia.org/wiki?curid=8641258", "title": "Episodi di Sealab 2020", "text": "La prima stagione della serie animata Sealab 2020, composta da 13 episodi, \u00e8 stata trasmessa negli Stati Uniti, da NBC, dal 9 settembre al 2 dicembre 1972.\nIn Italia la stagione \u00e8 stata trasmessa sul programma Ciao Ciao di GPE - Telemond dal 26 ottobre al 19 novembre 1979."}
{"id": "8641259", "revid": "287204", "url": "https://it.wikipedia.org/wiki?curid=8641259", "title": "Wormsgau", "text": "Il Wormsgau () era una contea (\"gau\") medievale nel ducato di Franconia del regno dei Franchi Orientali, che comprendeva i dintorni della citt\u00e0 di Worms e altri territori sulla riva sinistra del fiume Reno superiore. Insieme alle vicine Nahegau e Speyergau, apparteneva ai possedimenti della Franconia renana centrale della dinastia salica.\nIl comitato.\nIl Wormsgau copriva gran parte delle attuali regioni dell'Assia renana e del Palatinato ed originariamente si estendeva verso nord, appena prima di Coblenza, nella Lotaringia. Anche la citt\u00e0 di Magonza vi faceva parte cos\u00ec come, all'inizio del IX secolo, la citt\u00e0 di Boppard, che in realt\u00e0, attorno all'825, non vi era inclusa. Nel X secolo il Wormsgau perse estese terre nel nord, principalmente a beneficio del Nahegau, come Ingelheim nel 937, Spiesheim nel 960, Saulheim nel 973 e Flonheim nel 996, fino a quando il fiume Selz defin\u00ec il confine settentrionale. Le perdite potrebbero essere parzialmente compensate attraverso l'espansione lungo il Reno e ad ovest, in particolare nella catena della Foresta del Palatinato. "}
{"id": "8641263", "revid": "767487", "url": "https://it.wikipedia.org/wiki?curid=8641263", "title": "Vido Musso", "text": "Biografia.\nEmigrato con la famiglia nel 1920 dalla Sicilia a Detroit, nella metropoli del Michigan comincia gli studi musicali di clarinetto, proseguiti poi a Los Angeles nel 1930.\nIl suo debutto professionale fu nell'orchestra di Everett Hoagland nel 1933 e in quella di Rubie Wolff.\nDopo un fallito tentativo di costituire una propria formazione, nel 1936 entr\u00f2 prima nell'orchestra di Gus Arnheim e poi in quella di Benny Goodman con cui rimase fino al 1937.\nSuccessivamente lavor\u00f2 nell'ensemble del batterista Gene Krupa (1938), nuovamente con Goodman nel 1939 e nel 1942 (fra le due date nel 1940-1941 fu ingaggiato dal trombettista Harry James), dal 1942 al 1943 nell'orchestra di Woody Herman, nel 1945 (dopo aver svolto il servizio militare) suon\u00f2 nell'orchestra di Tommy Dorsey e nel 1946 entr\u00f2 nella big band di Stan Kenton, quest'ultimo era stato in precedenza (1938) suo pianista in una delle proprie formazioni (effimere), con Kenton ebbe frequenti rapporti professionali (anche se intermittenti), da quando il pianista e caporchestra costitu\u00ec sue big band, sia in ambito di esibizioni in pubblico sia in sala di incisione (notevole il suo assolo di sassofono nel brano \"Come Back to Sorrento\").\nIn seguito svolse a Los Angeles l'attivit\u00e0 di sideman di studio, riuscendo pure a pubblicare alcuni albums a suo nome, nel 1957 si trasfer\u00ec a Las Vegas lavorando in orchestre locali.\nRitiratosi dalla scena musicale nel 1978 si stabil\u00ec in California, dove mor\u00ec pochi anni dopo.\nDiscografia.\nFeaturing: Vido Musso / Kai Winding / Eddie Safranski / Boots Mussulli / Stan Getz / Shorty Rogers / Shelly Manne\nVido Musso, Maynard Ferguson, Eddie Safranski"}
{"id": "8641265", "revid": "628767", "url": "https://it.wikipedia.org/wiki?curid=8641265", "title": "Russi in Lituania", "text": "La minoranza russa in Lituania (; ) \u00e8 un gruppo etnico autoctono residente in Lituania che costituisce la seconda minoranza etnica (dopo i polacchi) pi\u00f9 numerosa nel Paese baltico pi\u00f9 meridionale. Dal 1959 al 1990, i russi erano scavalcati numericamente dai soli lituani. Stando ai recenti censimenti, 176.913 residenti si identificavano nel 2011 come russi, ovvero in percentuale il 5,81% della popolazione lituana totale. 16.070 russi (9%) parlano il lituano come idioma principale nella vita di tutti i giorni, mentre 4.137 si esprimono anche in russo. Una stima del 2015 attesta il totale a 139 507 cittadini di etnia russa.\nLa popolazione di lingua russa in Lituania \u00e8 concentrata nella capitale Vilnius (in particolare Naujoji Vilnia, 14%), nella citt\u00e0 portuale di Klaip\u0117da (21,3%), nel secondo insediamento pi\u00f9 popoloso della Lituania Kaunas (4,4%) e in centri industriali come Elektr\u0117nai e Visaginas. In quest'ultimo comune in particolare, i russi etnici costituiscono ancora la maggioranza (52,4%). Molte comunit\u00e0 ortodosse sopravvivono in insediamenti meno popolosi quali il Comune distrettuale di Jonava, Zarasai, Mol\u0117tai e \u0160ven\u010dionys. 83.281 russi risiedono nella contea di Vilnius e 35.265 in quella di Klaip\u0117da.\nLingua russa in Lituania.\nIl russo \u00e8 ancora la lingua franca per i lituani in et\u00e0 superiore ai 35-40 anni. Secondo Eurostat, l'87,2% dei residenti lituani di et\u00e0 superiore ai 25 anni sa comunicare in russo. Se si tendono in considerazione tali cifre, la Lituania figura al vertice dell'UE (la Lettonia si piazza al secondo posto con il 25% in meno). Circa l'80% degli studenti delle scuole lituane sceglie di apprendere il russo come seconda lingua straniera (spesso perch\u00e9 mancano professori in grado di insegnare altri idiomi), sebbene l'inglese sia in forte incremento.\nEsistono circa 50 scuole in Lituania che insegnano il russo come lingua madre: si tratta di una possibilit\u00e0 riconosciuta, oltre che agli studenti di lingua russa, a quelli di lingua polacca, le quali hanno cercato di attrarre interessati pubblicizzando la gradevolezza della letteratura russa. Ad ogni modo, il picco della richiesta di scuole che insegnassero il russo avvenne in epoca sovietica.\nStoria.\nLa presenza dei russi in Lituania ha origine profonde, risalenti agli scambi culturali tra ruteni, lituani e moscoviti ai tempi del Granducato. Una delle scelte che probabilmente condizion\u00f2 il futuro della Lituania e scongiur\u00f2 la possibilit\u00e0 di costituire uno pi\u00f9 stretto legame con il mondo orientale fu la decisione del granduca Jogaila di sposare, nel 1386, Edvige di Polonia e convertirsi al cattolicesimo, anzich\u00e9, come suggerito dalla madre russa Uliana di Tver', sposare una principessa ortodossa russa e diventare, di fatto, un feudo della Moscovia.\nNel corso del XVII e del XVIII secolo giunsero diversi Vecchi credenti in Estonia, Lettonia e Lituania perch\u00e9 perseguitati invece in patria. A seguito delle spartizioni della Polonia del 1795, il territorio della Lituania appartenne all'Impero russo fino al 1917 e l'indipendenza fu riottenuta solo nel 1918. All'inizio del XX secolo, i vetero-ortodossi istituirono delle proprie parrocchie (\"ob\u0161tina\" in russo), prima in legno e in seguito in mattoni o altro materiale, a cui spesso fecero seguito dei cimiteri realizzati in loco. Prima della seconda guerra mondiale, le parrocchie russe avevano raggiunto un numero assai cospicuo, ma difficilmente identificabile con esattezza, che facevano capo a migliaia di Vecchi credenti.\nIl 15 giugno 1940, l'Armata Rossa entr\u00f2 in Lituania a seguito di un ultimatum. La presenza dei russi si amplific\u00f2 sensibilmente durante e dopo il conflitto, quando il paese fu occupato una seconda volta dall'URSS. Nel 1989 si contavano 344.455 russi (9,37% della popolazione) in Lituania, una percentuale che restava comunque minore rispetto alle altre due repubbliche baltiche. Dopo la dissoluzione dell'Unione Sovietica, la Lituania riacquist\u00f2 la sua indipendenza e la percentuale dei russi gradualmente diminu\u00ec sia perch\u00e9 molti preferirono far ritorno nella Federazione Russa, sia perch\u00e9 il procedimento di acquisizione della cittadinanza lituana fu per diverse persone automatico.\nCondizione attuale.\nNel secolo scorso e nel primo decennio del XX secolo, si sono formate svariate organizzazioni e societ\u00e0 russe in Lituania. Il Teatro drammatico russo \u00e8 attivo a Vilnius dal 1946 ed \u00e8 quello in cui si contano pi\u00f9 collaborazioni della nazione baltica. Altre strutture simili risultano il \"Teatro russo Tatjana Rinkevi\u010dien\u0117\" (\"Tatjanos Rinkevi\u010dien\u0117s Rus\u0173 Teatras\") e il Teatro amatoriale russo \"ANTREPRIZ\u0116\" (\"Rus\u0173 m\u0117g\u0117j\u0173 teatras \"ANTREPRIZ\u0116\"\"). Il Centro Culturale Russo (\"Rus\u0173 kult\u016bros centras\") apr\u00ec i battenti il 31 ottobre del 1988, offrendo la possibilit\u00e0 di seguire corsi di lingua e prendere parti a vari eventi quali festival, mostre o rappresentazioni teatrali.\nAnche a livello politico esistono delle formazioni che si propongono di rappresentare la minoranza russa, soprattutto l'Unione dei Russi di Lituania (che collabora con l'Azione Elettorale dei Polacchi in Lituania) e l'Alleanza Russa: dal 1991, essi hanno spesso ottenuto dei seggi nel parlamento lituano, il Seimas.\nMolti dei russi che hanno fatto fortuna all'estero sono diventati artisti e atleti e provenivano soprattutto da Visaginas, una citt\u00e0 dormitorio costruita in epoca sovietica nei pressi dell'oggi dimessa centrale nucleare di Ignalina."}
{"id": "8641266", "revid": "1372005", "url": "https://it.wikipedia.org/wiki?curid=8641266", "title": "Adrien d'Orl\u00e9ans", "text": ""}
{"id": "8641269", "revid": "287204", "url": "https://it.wikipedia.org/wiki?curid=8641269", "title": "Richard Meier (disambigua)", "text": ""}
{"id": "8641270", "revid": "827882", "url": "https://it.wikipedia.org/wiki?curid=8641270", "title": "Richard Meier (politico)", "text": ""}
{"id": "8641271", "revid": "339392", "url": "https://it.wikipedia.org/wiki?curid=8641271", "title": "Tribunale camerale dell'Impero", "text": ""}
{"id": "8641272", "revid": "125465438", "url": "https://it.wikipedia.org/wiki?curid=8641272", "title": "Episodi di A tutte le auto della polizia (prima stagione)", "text": "La prima stagione della serie televisiva A tutte le auto della polizia \u00e8 stata trasmessa in anteprima negli Stati Uniti d'America dalla ABC tra l'11 settembre 1972 e il 19 marzo 1973.\nIn precedenza, il 7 marzo 1972, \u00e8 stato mandato in onda l'episodio pilota."}
{"id": "8641274", "revid": "125704735", "url": "https://it.wikipedia.org/wiki?curid=8641274", "title": "Episodi di A tutte le auto della polizia (seconda stagione)", "text": "La seconda stagione della serie televisiva A tutte le auto della polizia \u00e8 stata trasmessa in anteprima negli Stati Uniti d'America dalla ABC tra il 10 settembre 1973 e il 18 marzo 1974."}
{"id": "8641275", "revid": "31269", "url": "https://it.wikipedia.org/wiki?curid=8641275", "title": "Episodi di A tutte le auto della polizia (terza stagione)", "text": "La terza stagione della serie televisiva A tutte le auto della polizia \u00e8 stata trasmessa in anteprima negli Stati Uniti d'America dalla ABC tra il 9 settembre 1974 e il 17 marzo 1975."}
{"id": "8641276", "revid": "1924342", "url": "https://it.wikipedia.org/wiki?curid=8641276", "title": "Letter to You", "text": "Letter to You \u00e8 il ventesimo album in studio di Bruce Springsteen pubblicato il 23 ottobre 2020 dalla Columbia Records.\nDescrizione.\nRealizzato a un anno e quattro mesi di distanza dal precedente \"Western Stars\", il disco \u00e8 stato registrato in soli cinque giorni dal vivo in studio, nella sala di registrazione personale di Springsteen a Cold Neck, senza sovraincisioni. Si tratta del primo album realizzato con l'esclusivo apporto dei musicisti della E Street Band da \"Working on a Dream\" del 2009.\nL'album \u00e8 stato anticipato, contestualmente al suo annuncio il 10 settembre, dal singolo \"Letter to You\".\nNella scaletta sono incluse tre vecchie canzoni composte dal cantautore prima della registrazione del suo album di debutto, \"Greetings from Asbury Park, N.J.\", nel 1972.\n\"Janey Needs a Shooter\" fu composta nel 1972, ma in una versione primordiale faceva gi\u00e0 parte del repertorio della Bruce Springsteen Band sin dal 1971; fu incisa in studio nel gennaio del 1973 per solo pianoforte senza per\u00f2 essere presa in considerazione per il successivo album \"The Wild, the Innocent &amp; the E Street Shuffle\". Fu poi ripresa con parecchie modifiche e con il titolo \"Jeannie Needs a Shooter\" dal cantautore Warren Zevon nel suo album \"Bad Luck Streak in Dancing School\" del 1980. \"If I Was the Priest\", composta tra la fine del 1970 e l'inizio del 1971, era stata eseguita da Springsteen in versione acustica il 2 maggio 1972 durante il provino con il discografico John Hammond nel suo ufficio alla Columbia Records. La sera stessa la canzone fu eseguita durante l'informale spettacolo organizzato a beneficio della casa discografica dal manager Mike Appel in un locale di New York, il Gaslight Au Go Go. Il giorno dopo fu registrata in sala d'incisione per il \"demo tape\" richiesto da Hammond allo scopo di presentare Springsteen al presidente della Columbia Clive Davis. Grazie all'ascolto di quel nastro, che conteneva anche alcune delle canzoni poi incluse in \"Greetings\", Davis si convinse ad ingaggiare il giovane cantautore. La canzone fu incisa da Allan Clarke, cantante del gruppo inglese The Hollies, col titolo \"If I Were the Priest\" nel 1974, una delle primissime composizioni di Springsteen eseguite da altri artisti. \"Song for Orphans\" fu fatta sentire da Springsteen al suo futuro manager Mike Appel nel novembre del 1971 durante il loro primo incontro. In seguito Springsteen la suon\u00f2 saltuariamente durante i concerti per la promozione del suo primo disco nel 1972 e nel 1973 e fu anche presa in considerazione per essere inclusa in \"Born to Run\" uscito nel 1975. Dimenticata per oltre trent'anni, a sorpresa Springsteen la esegu\u00ec nel 2005 in due concerti a Trenton nel New Jersey durante le tappe finali del \"Devils &amp; Dust Tour\".\nContestualmente alla pubblicazione dell'album, sulla piattaforma di streaming Apple TV+ \u00e8 stato reso disponibile il documentario omonimo, dedicato alla sua realizzazione, scritto dallo steso Springsteen e diretto da Thom Zimny.\nAccoglienza.\n\"Letter to You\" ha ottenuto l'acclamo universale da parte dei critici musicali. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 88 basato su venticinque critiche.\nSuccesso commerciale.\n\"Letter to You\" ha debuttato alla seconda posizione della Billboard 200, risultando il suo ventunesimo album nella top five della classifica americana. Nel Regno Unito ha debuttato al primo posto della Official Albums Chart, si tratta del dodicesimo album numero uno di Springsteen nel Regno Unito. In Australia ha debuttato al primo posto della ARIA Charts, diventanto il quinto album numero uno dell'artista in Australia.\nLetter to You \u00e8 stato l'album pi\u00f9 venduto negli Stati Uniti d'America, la settimana in cui ha debuttato, con unit\u00e0 equivalente ad album, di cui sono vendite pure. Le vendite della prima settimana nel Regno Unito sono state di unit\u00e0; ad'oggi \u00e8 l'album pi\u00f9 venduto del 2020."}
{"id": "8641277", "revid": "31269", "url": "https://it.wikipedia.org/wiki?curid=8641277", "title": "Episodi di A tutte le auto della polizia (quarta stagione)", "text": "La quarta stagione della serie televisiva A tutte le auto della polizia \u00e8 stata trasmessa in anteprima negli Stati Uniti d'America dalla ABC tra il 9 settembre 1975 e il 30 marzo 1976."}
{"id": "8641299", "revid": "1869172", "url": "https://it.wikipedia.org/wiki?curid=8641299", "title": "Luigi Carpi", "text": "Biografia.\nLuigi Carpi nacque a Parma il 28 luglio 1915, da Emerenzio Carpi ed Elvira Pizzorni. Frequent\u00f2 l\u2019Istituto d\u2019Arte di Parma \u201cPaolo Toschi\u201d, avendo come maestri, tra gli altri, i professori Paolo Baratta e Aldo Raimondi. Quest'ultimo lo fece appassionare alla tecnica della pittura ad acquerelli. Dopo essersi diplomato in scenografia, frequenta l\u2019Accademia di Brera a Milano. Chiamato alle armi, fu costretto ad abbandonare l\u2019accademia e a prestare in servizio in Calabria, nella localit\u00e0 di San Giovanni. In questo periodo partecipa anche a un concorso per la creazione del manifesto della fabbrica d\u2019armi del Regio Esercito, vincendolo.\nFinita la guerra, divenne consigliere del 1\u00b0 Sindacato Artistico, e consigliere della fondazione dell\u2019UCAI di Parma, insieme al mons. Marocchi, Milli e altri, carica che terr\u00e0 fino al 1992. Per far fronte alla crisi del settore dell\u2019arte nel dopoguerra, Carpi decise di trovare una sistemazione alternativa, lavorando in banca, ma continuando comunque a dipingere e a partecipare a mostre collettive, ottenendo apprezzamenti e lusinghieri successi di critica.\nMa \u00e8 a partire dal 1970 che Carpi si dedic\u00f2 completamente alla pittura, sia dipingendo quadri a olio sia usando la tecnica dell\u2019acquerello, appresa dall\u2019illustre prof. Aldo Raimondi. Ed \u00e8 proprio a questo periodo che appartiene la sua maggiore produzione artistica, partecip\u00f2 infatti a molte mostre, sia personali sia collettive, ottenendo sempre numerosi consensi.\nDall'animo riservato e introverso, condusse una vita al di fuori dei riflettori, preferendo allestire mostre locali e insegnando la tecnica dell'acquerello a un numero riservato di amici e conoscenti.\nNel 1975, su invito dell\u2019allora sindaco di Traversetolo Agresti, ha collaborato ad allestire e ordinare il nascente Museo Brozzi e varie altre mostre di Brozzi sia a Traversetolo sia al Vittoriale a Gardone Riviera.\nLuigi Carpi continu\u00f2 a dipingere e a diffondere la tecnica dell'acquerello fino alla sua scomparsa, avvenuta il 30 gennaio 2004.\nProduzione artistica.\nArtista introspettivo e attento, Luigi Carpi ha una modestia innata, che si riflette nel suo gusto pittorico che, e non potrebbe essere altrimenti, appare semplice, sempre puntuale ed esatto, dal disegno ordinato e preciso. Forma, luce e colore sono i capisaldi della sua espressione artistica. La si coglie subito davanti ai suoi quadri, la cui costruzione \u00e8 sempre dosata e armonica.\n\u00c8 possibile trovare un filo conduttore nei soggetti delle sue opere, essi infatti sono per lo pi\u00f9 attinenti ai luoghi e alle piccole cose di una vita serena di ogni giorno. Bene scaturiscono dal suo pennello i verdi delle piante, le policromie dei fiori, le dolci facciate delle case di campagna, le composite nature morte, i romantici sentieri fra i boschi e le panchine che attendono sera per essere occupate. \nLa sua pittura \u00e8 fresca, accurata: il caldo cromatismo, l'attento studio della luce, la perfetta resa dell'atmosfera e il senso di serena poesia caratterizzano in maniera inconfondibile la sua produzione artistica.\nMostre.\nNel corso della sua vita, Luigi Carpi partecip\u00f2 numerose mostre sia personali sia collettive, soprattutto a livello locale:"}
{"id": "8641303", "revid": "547034", "url": "https://it.wikipedia.org/wiki?curid=8641303", "title": "H\u00f4tel Hyatt Regency Paris \u00c9toile", "text": "L'H\u00f4tel Hyatt Regency Paris \u00c9toile, precedentemente \"H\u00f4tel Concorde La Fayette\" (1974-2013), \u00e8 un grattacielo situato a Parigi, in Francia, nel 17\u00ba arrondissement vicino a Porte Maillot. \u00c8 di propriet\u00e0 di Constellation Hotels Holdings.\nCon i suoi 137 metri di altezza, \u00e8 uno degli hotel francesi pi\u00f9 alti dopo il Tour Part-Dieu di Lione (e il quarto edificio pi\u00f9 alto della citt\u00e0 di Parigi dopo la Tour Eiffel, la Tour Montparnasse e il Tribunal de Paris, ma pi\u00f9 piccolo di alcuni edifici del vicino quartiere La D\u00e9fense); l'antenna posta sul tetto gli permette addirittura di raggiungere i 190 metri di altezza. Con i suoi trentotto piani, ospita 995 camere e suite. Con il \"Palais des Congr\u00e8s\" situato accanto, \u00e8 uno dei centri congressi di Parigi."}
{"id": "8641309", "revid": "247222", "url": "https://it.wikipedia.org/wiki?curid=8641309", "title": "Quante volte mi sono girato a guardare il cielo", "text": "Quante volte mi sono girato a guardare il cielo \u00e8 il primo album del cantante Teodosio Losito pubblicato nel 1988 dalla Panarecord."}
{"id": "8641310", "revid": "767487", "url": "https://it.wikipedia.org/wiki?curid=8641310", "title": "Allan Lichtman", "text": "Lichtman, insieme al sismologo russo Vladimir Keilis-Borok, ha ideato nel 1981 il modello \"The Keys to the White House\". Il modello utilizza 13 criteri, basati sul vero/falso, per prevedere se il candidato di un partito in carica vincer\u00e0 o perder\u00e0 le prossime elezioni presidenziali degli Stati Uniti. Si \u00e8 candidato al Senato degli Stati Uniti per il Maryland nel 2006, finendo al 6\u00ba posto nelle primarie democratiche.\nInfanzia e giovent\u00f9.\nLichtman \u00e8 nato in una famiglia ebrea nel quartiere Brownsville di Brooklyn, a New York. Si \u00e8 diplomato alla Stuyvesant High School e laureato in storia alla Brandeis University nel 1967. Infine, nel 1973, Lichtman ha conseguito il dottorato di ricerca.\nCarriera.\nInsegnamento.\nLichtman ha iniziato a insegnare presso l\u2019American University nel 1973, diventando presidente del Dipartimento di Storia.\nAl di fuori dell\u2019ambito accademico, Lichtman ha testimoniato come esperto sui diritti civili in pi\u00f9 di 70 casi per il Dipartimento della giustizia degli Stati Uniti e per altri gruppi sempre riguardo ai diritti civili. \u00c8 stato anche consulente del vicepresidente Al Gore e del senatore Ted Kennedy.\nAttivit\u00e0 letteraria.\nLichtman \u00e8 noto per il sistema delle \u201cchiavi\u201d, presentato nei suoi libri \"The Thirteen Keys to the Presidency\" e \"The Keys to the White House\". Il sistema utilizza tredici fattori storici per prevedere se il voto popolare nelle elezioni per il presidente degli Stati Uniti sar\u00e0 vinto dal candidato del partito che detiene la presidenza o dal suo sfidante.\nLe chiavi sono state selezionate in base alle loro correlazioni con i risultati delle elezioni presidenziali dal 1860 al 1980, utilizzando metodi statistici per prevedere i terremoti, riadattati ad opera del sismologo Vladimir Keilis-Borok.\nIl sistema ha quindi predetto correttamente il vincitore del voto popolare in ciascuna delle elezioni dal 1984 in poi. Nel 2000, ha predetto in modo impreciso che Al Gore sarebbe stato il prossimo presidente. Nelle elezioni del 2016, Lichtman aveva predetto che Trump avrebbe vinto il voto popolare; Trump ha finito per perdere il voto popolare, vincendo per\u00f2 il collegio elettorale e diventando cos\u00ec presidente. Nell'agosto 2020, Lichtman ha annunciato, seguendo la previsione del modello, che il candidato del Partito Democratico Joe Biden sar\u00e0 eletto presidente.\nNate Silver ha criticato le \"chiavi\" di Lichtman, affermando che molte delle chiavi sono soggettive. Ad esempio, due delle chiavi si basano sul carisma dei candidati. Silver ha scritto: \"\u00e8 terribilmente facile descrivere qualcuno come carismatico quando \u00e8 in vantaggio nei sondaggi o quando si ha il vantaggio del senno di poi e si sa chi ha vinto un'elezione\".\nNell'aprile 2017, Lichtman ha scritto il libro \"The Case for Impeachment\", esponendo i fatti che hanno portato all'impeachment di Donald Trump.\n2006: Corsa al Senato degli Stati Uniti nel Maryland.\nLichtman ha annunciato la sua candidatura per la nomina, nelle file del Partito Democratico, per il Senato degli Stati Uniti nel Maryland nelle elezioni del 2006.\nLichtman ha perso alle primarie, ricevendo 6\u00a0919 voti (1,2%), portandosi al sesto posto su 18 partecipanti. Nell'ottobre 2012, il \"The Washington Post\" ha riferito che stava ancora estinguendo un mutuo che aveva contratto per contribuire al finanziamento della sua campagna.\nPremi e riconoscimenti.\nLichtman ha ricevuto numerosi premi presso l'American University durante la sua carriera. In particolare, \u00e8 stato nominato \"Distinguished Professor of History\" nel 2011 e \"Outstanding Scholar/Teacher\" per il 1992/1993, il pi\u00f9 alto riconoscimento in quella scuola."}
{"id": "8641311", "revid": "767487", "url": "https://it.wikipedia.org/wiki?curid=8641311", "title": "Motore Panhard Centaure all\u00e9g\u00e9", "text": "Il motore Centaure all\u00e9g\u00e9 (\"alleggerito\" in francese) \u00e8 un motore a scoppio progettato e costruito dal 1903 al 1923 dalla casa automobilistica tedesca Daimler Motoren Gesellschaft.\nCaratteristiche tecniche.\nNel dicembre 1903, al Salone di Parigi, venne presentata la Panhard &amp; Levassor Type P, prima vettura equipaggiata con un motore della famiglia \"Centaure all\u00e9g\u00e9\", caratterizzata in questa sua primissima declinazione da una cilindrata di 1801 cm3.\nI motori \"Centaure all\u00e9g\u00e9\" nacquero come evoluzione dei precedenti motori Centaure: rispetto a questi ultimi, le novit\u00e0 furono in realt\u00e0 notevoli e si estendevano anche a livello strutturale, poich\u00e9 la nuova famiglia di motori era caratterizzata dal fatto che i cilindri erano tutti separati. Non pi\u00f9 motori biblocco, quindi, anche se a partire dal 1909 si ritorner\u00e0 alla soluzione biblocco con cilindri gemellati, soluzione che debutter\u00e0 sotto il cofano della Type X5 con cilindrata di 2402\u00a0cm3. Tra le altre novit\u00e0 va segnalato un sistema di raffreddamento migliorato. I motori \"Centaure all\u00e9g\u00e9\" furono proposti in un gran numero di varianti costituenti un ventaglio di cilindrate smisurato, che andava da 1,2 a ben 12 litri, pi\u00f9 un paio di varianti di cilindrate addirittura superiori e destinate a vetture da competizione. Anche i frazionamenti si fecero pi\u00f9 numerosi e andavano da 2 a 6 cilindri, passando per architetture a 3 e 4 cilindri. Dal 1910 fino alla fine della loro produzione, i motori \"Centaure all\u00e9g\u00e9\" convissero in listino con altri motori, questa volta di tipo avalve, una soluzione attuata da molti costruttori nel periodo compreso fra gli anni '10 e gli anni '30 del XX secolo. Quando, alla fine del 1923, cesser\u00e0 la produzione dei motori \"Centaure all\u00e9g\u00e9\", la Panhard &amp; Levassor non produrr\u00e0 pi\u00f9 motori valvole tradizionali fino all'immediato dopoguerra. Dal 1924 al 1939, quindi, i motori Panhard per autotrazione saranno esclusivamente del tipo avalve.\nRiepilogo caratteristiche ed applicazioni.\nDi seguito vengono riportate le caratteristiche e le principali applicazioni dei motori \"Centaure all\u00e9g\u00e9\" prodotti dalla Panhard &amp; Levassor. Tali applicazioni arrivano fino al settembre 1922, ma in realt\u00e0 questi motori sono stati prodotti fino al 1923 in quanto alcun di essi venivano impiegati anche per quelli che erano fra i primi camion nella storia dell'autotrazione e l'ultimo veicolo a montare uno di questi motori fu appunto il camion \"Type K18\", equipaggiato con un'unit\u00e0 \"SU4D2\" da 2275\u00a0cm3 ed uscito di produzione nel dicembre 1923."}
{"id": "8641312", "revid": "767487", "url": "https://it.wikipedia.org/wiki?curid=8641312", "title": "Guglielmo di Boldensele", "text": "Era un frate domenicano, cavaliere e pellegrino originario della Sassonia. Visit\u00f2 l'Egitto, la penisola del Sinai e il Levante e scrisse un resoconto dei suoi viaggio in latino: \"Liber de quibusdam ultramarinis partibus et praecipue de Terra sancta\".\nBiografia.\nPrima di intraprendere il suo pellegrinaggio, Otto era un frate domenicano; prese il nome di Guglielmo quando lasci\u00f2 la vita religiosa. Viaggi\u00f2 nel Mediterraneo orientale sotto gli auspici del papa fra il 1332 e il 1336. Probabilmente era in una missione di ricognizione per una futura crociata e al tempo stesso era un pellegrino. Nel suo viaggio verso oriente fece tappa a Costantinopoli, a Chio, a Rodi, a Cipro e forse ad Atene. Incontr\u00f2 l'imperatore bizantino Andronico III, che gli affid\u00f2 una lettera per il sultano d'Egitto. Nel 1333 attesta che gli ebrei visitavano regolarmente le tombe di Gerusalemme e menziona la grotta naturale cave del Getsemani, ove Ges\u00f9 e i suoi discepoli si ritirarono per pregare dopo l'Ultima Cena. A Gerusalemme divenne cavaliere del Santo Sepolcro. Nel 1335 descrive le piramidi di Giza.\nLudolfo di Sudheim, che viaggi\u00f2 in oriente fra il 1336 e il 1341, si serv\u00ec del resoconto di Guglielmo e ne pubblic\u00f2 una versione accresciuta."}
{"id": "8641313", "revid": "92723", "url": "https://it.wikipedia.org/wiki?curid=8641313", "title": "Ludolf von Sudheim", "text": ""}
{"id": "8641318", "revid": "1305772", "url": "https://it.wikipedia.org/wiki?curid=8641318", "title": "Be Happy (Dixie D'Amelio)", "text": "Be Happy \u00e8 un singolo della cantante statunitense Dixie D'Amelio, pubblicato il 26 giugno 2020 su etichetta Dam Jam Records.\nVideo musicale.\nIl videoclip, diretto da Christian Guiton, \u00e8 stato reso disponibile il 1\u00ba luglio 2020.\nTracce.\nTesti e musiche di Billy Mann, Christian Medice, Joseph Davis Kirkland e Samantha DeRosa."}
{"id": "8641319", "revid": "484362", "url": "https://it.wikipedia.org/wiki?curid=8641319", "title": "Juan Nepomuceno de Moncada", "text": "Biografia.\nNacque a Citt\u00e0 del Messico, in Nuova Spagna, il 15 gennaio 1781, da Pietro, I marchese di Villafont (1732-1828), e dalla di lui consorte la nobildonna creola Mariana de Berrio y de la Campa y Cos, II marchesa di Jaral de Berrio (1752-1803), di cui era il penultimo di cinque figli. Il padre era un aristocratico siciliano appartenente alla dinastia Moncada della linea dei Principi di Larderia giunto in Messico nella seconda met\u00e0 del XVIII secolo, la madre una ricca ereditiera. I genitori si separarono poco dopo la nascita della sorella minore Maria Josefa, con il padre che torn\u00f2 in Sicilia, e divorziarono nel 1792.\nAlla morte della madre, nel 1803, Moncada gli succedette nei titoli di Marchese di Jaral de Berrio e di Conte di San Mateo de Valpra\u00edso, ed eredit\u00f2 dalla medesima il possesso delle \"haciendas\" di Jaral, Cubo, Gallina, San Mart\u00edn y Sierra Hermosa. Era considerato l'uomo pi\u00f9 ricco del Messico nell'epoca antecedente alla sua indipendenza.\nFin da giovane, sull'esempio del padre, intraprese la carriera militare, per la quale ricevette numerose decorazioni. Consegu\u00ec il grado di colonnello dell'Esercito reale spagnolo per nomina fatta dal vicer\u00e9 Francisco Javier Venegas, del reggimento \"Moncada\" attivo durante la Guerra d'indipendenza del Messico del 1810-21, il cui contingente era formato da servi e garzoni della sua \"hacienda\" di Jaral de Berrio. L'8 luglio 1817, in pieno conflitto, la sua \"hacienda\" di Jaral de Berrio fu occupata e saccheggiata da uomini comandati da Francisco Javier Mina, del fronte indipendentista, i quali rubarono oro, argenti, grano, semi e animali. Con la vittoria del fronte indipendentista, il Marchese di Jaral de Berrio, che fece parte dello sconfitto fronte realista, si concili\u00f2 con Agust\u00edn de Iturbide, proclamato primo imperatore del Messico nel 1821, a cui offr\u00ec il suo palazzo di Citt\u00e0 del Messico, che divenne residenza imperiale. Il medesimo Imperatore Agust\u00edn, lo nomin\u00f2 suo gentiluomo di camera.\nRitiratosi nella sua tenuta di Jaral de Berrio, presso San Felipe, nel Guanajuato, vi mor\u00ec l'11 giugno 1850, all'et\u00e0 di 69 anni. Il suo ricco patrimonio, di oltre 3 milioni di pesos, fu suddiviso tra i suoi numerosi figli.\nMatrimoni e discendenza.\nJuan Nepomuceno de Moncada y Berrio, II marchese di Villafont e II marchese di Jaral de Berrio, spos\u00f2 in prime nozze Mar\u00eda Antonia Sesma y Sesma, da cui ebbe tre figlie (Guadalupe, Mar\u00eda Dolores, Mar\u00edana). Rimasto vedovo nel 1805, si rispos\u00f2 con Manuela Bar\u00f3n de Lara, da cui ebbe il figlio Agust\u00edn. Nel 1821, spos\u00f2 in terze nozze la nobildonna Teodora Hurtado de Mendoza y Tapia, che era stata dapprima sua amante e da cui ebbe otto figli (Juana, Juan Isidoro, Joaqu\u00edn Mar\u00eda, Mariano, Jos\u00e9 N\u00e9stor, Mar\u00eda Manuela, Francisco Mar\u00eda, Antonio, F\u00e9lix).\nEbbe anche sette figli naturali, cinque dei quali avuti dall'amante Simona H\u00e9rnandez."}
{"id": "8641321", "revid": "247222", "url": "https://it.wikipedia.org/wiki?curid=8641321", "title": "Pathos (Teo)", "text": "Pathos \u00e8 il secondo album del cantante italiano Teodosio Losito, pubblicato nel 1991 dalla Boys &amp; Boys."}
{"id": "8641322", "revid": "1340213", "url": "https://it.wikipedia.org/wiki?curid=8641322", "title": "The Last Tycoon (serie televisiva)", "text": ""}
{"id": "8641324", "revid": "123230140", "url": "https://it.wikipedia.org/wiki?curid=8641324", "title": "Il Mattino d'Italia", "text": "Il Mattino d'Italia \u00e8 stato un quotidiano argentino in lingua italiana fondato a Buenos Aires nel 1930.\nStoria.\nNella seconda met\u00e0 degli anni venti del XX secolo l'imprenditore fascista Vittorio Valdani aveva tentato invano la scalata allo storico quotidiano argentino in lingua italiana \"La Patria degli italiani\" di Buenos Aires. Egli decise nel 1925 di acquisire la testata \"Giornale d'Italia\"; tuttavia l'operazione non diede i frutti sperati. Ma se la stampa fascista continuava ad arrancare, due dei pi\u00f9 importanti quotidiani italiani della capitale argentina, \"La Patria degli italiani\" e \"L'Italia del Popolo\", si arroccavano su posizioni sempre pi\u00f9 apertamente antifasciste. \nNel 1930 Valdani fond\u00f2 cos\u00ec una nuova testata chiamata \"Il Mattino d'Italia\". Come direttore fu chiamato l'inviato speciale del \"Popolo d'Italia\" Mario Appelius. Il nuovo giornale, forte degli appoggi dell'ambasciata e dell'imprenditoria italo-argentina, si dot\u00f2 di una grande ed organizzata redazione, offrendo ai lettori un quotidiano ricco di notizie di cronaca locale, di spettacoli, di sport. La linea editoriale mantenuta fu quella fascista e monarchica, volta a plasmare la collettivit\u00e0 italo-argentina e a superare le divisioni con gli antifascisti. Appelius si dimise dall'incarico di direttore nel 1933; al suo posto subentr\u00f2 Michele Intaglietta.\nLa chiusura nel 1931 dello storico quotidiano \"La Patria degli italiani\", favorita per altro dalle mosse dell'ambasciata, e la guerra d'Etiopia segnarono una progressiva crescita del \"Mattino d'Italia\" che giunse nel biennio 1935-1936 alle 40.000 copie tirate. \nDopo la caduta del fascismo il 25 luglio 1943 i contributi finanziari provenienti dal governo italiano cessarono di colpo, lasciando cos\u00ec il solo Valdani a farsi carico delle spese. Nell'ottobre 1944 le autorit\u00e0 argentine chiusero il \"Mattino\" assieme al quotidiano in lingua tedesca \"Deutsche La Plata Zeitung\"."}
{"id": "8641341", "revid": "706090", "url": "https://it.wikipedia.org/wiki?curid=8641341", "title": "STARZPLAY", "text": ""}
{"id": "8641344", "revid": "945903", "url": "https://it.wikipedia.org/wiki?curid=8641344", "title": "The Swingin'st", "text": "The Swingin'st \u00e8 il primo album solistico del sassofonista jazz statunitense Vido Musso, pubblicato dall'etichetta discografica Modern Records nell'ottobre del 1956.\nFormazione.\n\"The Vido Musso Organization\""}
{"id": "8641346", "revid": "110157", "url": "https://it.wikipedia.org/wiki?curid=8641346", "title": "Cricket Wireless", "text": "Cricket Wireless \u00e8 una compagnia telefonica mobile. Fornisce servizi wireless a 10 milioni di abbonati negli Stati Uniti; \u00e8 stata fondata nel marzo 1999 da Leap Wireless International e dal 2014 fa parte del gruppo AT&amp;T.\nStoria.\nCricket Wireless \u00e8 stata fondata nel marzo 1999 da Leap Wireless International. AT&amp;T ha acquisito Leap Wireless International nel marzo 2014, che ha fuso Cricket Wireless con Aio Wireless. Prima dell'acquisizione di AT&amp;T, la societ\u00e0 aveva 4,5 milioni di abbonati. Il primo negozio di Cricket \u00e8 stato Chattanooga, Tennessee, nel 1999 e durante gran parte della sua crescita iniziale \u00e8 diventato noto come una rete focalizzata sui piccoli mercati rurali.\nNel settembre 2007, MetroPCS, il principale concorrente di Cricket Wireless all'epoca, annunci\u00f2 un'offerta da 5,3 miliardi di dollari per fondersi con Leap Wireless. Leap ha rifiutato informalmente l'offerta meno di due settimane dopo. MetroPCS ritir\u00f2 ufficialmente l'offerta meno di due mesi dopo.\nNel dicembre 2007, Cricket ha acquisito l'attivit\u00e0 di telecomunicazioni wireless di Hargray Communications Group.\nNel settembre 2008, Cricket e MetroPCS hanno stipulato un accordo di roaming di 10 anni che copre i mercati esistenti e futuri di entrambe le societ\u00e0.\nNel novembre 2008, le due compagnie hanno lanciato la \"Premium Extended Coverage\", una partnership di roaming con 14 societ\u00e0 wireless.\nNell'agosto 2010, Cricket e Sprint hanno firmato un accordo quinquennale all'ingrosso (MVNO) che ha permesso a Cricket di utilizzare la rete 3G EVDO di Sprint negli Stati Uniti.\nNel luglio 2013, AT&amp;T ha accettato di acquistare la societ\u00e0 madre di Cricket Wireless per $ 1,2 miliardi. La FCC ha approvato l'acquisizione tra AT&amp;T e Leap Wireless nel marzo 2014. [13]\nCricket Wireless, insieme ad AT&amp;T, ha chiuso le proprie reti 2G il 31 dicembre 2016. I clienti dovevano aggiornare i propri dispositivi per utilizzarli su reti pi\u00f9 recenti.\nCricket Wireless ha implementato la sua rete 5G a livello nazionale il 21 agosto 2020.\nCopertura della rete.\nPrima della sua acquisizione da parte di AT&amp;T, la rete CDMA di Cricket utilizzava la sua rete domestica e gli accordi di roaming con Sprint, tra gli altri vettori CDMA. Tuttavia, la rete CDMA di Cricket \u00e8 stata chiusa e lo spettro \u00e8 stato riformulato per l'uso sulle reti HSPA + e LTE di AT&amp;T. A seguito dell'acquisizione da parte di AT&amp;T, Cricket Wireless ha rilasciato dispositivi che utilizzano le reti 3G, 4G e 4G LTE.\nCricket Wireless ha notato sul loro vecchio sito Web che il servizio CDMA sarebbe stato interrotto gi\u00e0 a settembre 2015. La maggior parte dei dispositivi prima della fusione con AT&amp;T non sarebbero stati compatibili sulla rete GSM ad eccezione degli iPhone 4s, iPhone 5, iPhone 5c e iPhone 5s. I dispositivi iPhone compatibili richiedono solo una nuova scheda SIM."}
{"id": "8641356", "revid": "1988230", "url": "https://it.wikipedia.org/wiki?curid=8641356", "title": "Tommaso Rinaldi (orafo)", "text": "Biografia.\nTommaso Rinaldi nacque a Modena da una modesta famiglia di agricoltori. Nonostante le difficolt\u00e0 economiche che non gli consentirono un\u2019adeguata formazione culturale, il giovane Rinaldi riusc\u00ec a distinguersi come orafo grazie alla protezione di Giovanni Borsari e allo studio costante intrapreso presso la bottega di Giacomo e Luigi Vincenzi.\nL\u2019Attivit\u00e0 orafa.\nLa Societ\u00e0 d\u2019Incoraggiamento.\nIn seguito a un periodo poco fiorente per le botteghe modenesi, nel campo dell'oreficeria del XIX secolo si assistette ad una lenta ripresa grazie alla committenza ecclesiastica pi\u00f9 incline ad affidare gli incarichi alle botteghe locali.\nApprovata dal Duca Francesco V, nel 1844 fu fondata a Modena la \u201cSociet\u00e0 d\u2019Incoraggiamento per gli artisti degli Stati Estensi\u201d che dava la possibilit\u00e0 agli artisti di esporre ogni tre anni e vendere le proprie opere nel tentativo di coinvolgere quanto pi\u00f9 possibile l\u2019intera citt\u00e0 di Modena. Ai pi\u00f9 meritevoli fu consegnata una medaglia realizzata da Tommaso Rinaldi che la Societ\u00e0 fece coniare dalla Zecca di Milano in trecento pezzi in rame e una dozzina in argento. La medaglia, ideata da Carlo Malmusi e disegnata da Adeodato Malatesta, fece vincere il concorso a Rinaldi indetto dalla stessa Societ\u00e0 nel 1847: il fronte mostra la Societ\u00e0 nelle vesti di una figura femminile, accompagnata dall\u2019\"Amor Patrio\" personificato da un fanciullo, che si rivolge a un giovane alato rappresentante il \"Genio delle Belle Arti\"; sul verso della medaglia invece compare la scritta SOCIET\u00c0 D\u2019INCORAGGIAMENTO PER LE ARTI DI MODENA circondata da una corona formata da rami di alloro e di quercia.\nLa partecipazione alle Esposizioni.\nRinaldi ottenne importanti committenze sia pubbliche che private e numerosi riconoscimenti partecipando a varie Esposizioni, elogiato in particolar modo nell\u2019arte del cesello. \nNel 1851 Tommaso Rinaldi decise di fondare una societ\u00e0 insieme a Giuseppe Rocca e Giuseppe Algeri e di avviare una bottega situata sotto il Portico del Collegio di Modena. Con la morte del Rocca, il Rinaldi abbandon\u00f2 l\u2019attivit\u00e0 nel 1865 per fondarne un\u2019altra insieme a Ferdinando Torricelli adottando come punzone un cigno con le iniziali del cognome dei due soci, R&amp;T.\nNel 1859 don Giuseppe Vellani, parroco di San Paolo, commission\u00f2 un \"Ostensorio\" in oro e argento destinato alla confraternita di San Sebastiano. La grande maestria dell'artista fu riconosciuta da Giovanni Barozzi che gli dedic\u00f2 un sonetto elogiativo pubblicato lo stesso anno:\nNel 1861 vinse la Prima Esposizione Italiana di Firenze presentando un pregiato vaso in argento ma il riconoscimento pi\u00f9 importante lo ricevette all\u2019Esposizione di Londra nel 1862 presentando il suo capolavoro, \"Il Trionfo\", monumento in argento sbalzato e cesellato dedicato a Benvenuto Cellini commissionato dall\u2019avvocato Giuseppe Mattioli alla ditta di Rinaldi nel gennaio 1859. Durante la consegna delle medaglie d\u2019onore avvenuta a Modena il 7 giugno 1863 Carlo Malmusi, vicepresidente del sottocomitato modenese per l\u2019Esposizione, elogi\u00f2 con lusinghiere parole l\u2019opera di Rinaldi. Esaltata anche da altre illustri personalit\u00e0, l\u2019avvocato Mattioli decise di esporre l'opera nel 1865 in Palazzo delle Finanze in occasione di un breve soggiorno di Vittorio Emanuele II e nel 1878 in Palazzo Ducale per il passaggio di re Umberto I e la moglie Margherita. Per volont\u00e0 di Mattioli, venuto a mancare nel 1879, il monumento entr\u00f2 a far parte delle raccolte del Museo Civico di Modena a partire dal 1907 oltre ai suoi modellini in piombo e ai disegni degli episodi in bassorilievo di Ferdinando Manzini."}
{"id": "8641357", "revid": "1305772", "url": "https://it.wikipedia.org/wiki?curid=8641357", "title": "Discografia di Janelle Mon\u00e1e", "text": "La discografia di Janelle Mon\u00e1e, cantautrice statunitense, comprende tre album in studio, tre EP e 23 singoli, di cui quattro in collaborazione con altri artisti."}
{"id": "8641358", "revid": "729019", "url": "https://it.wikipedia.org/wiki?curid=8641358", "title": "Estes Kefauver", "text": "Biografia.\nNato a Madisonville, nel Tennessee, Kefauver si avvicina alla politica in tenera et\u00e0 quando suo padre era sindaco della sua citt\u00e0 natale. Si laurea in lettere all'Universit\u00e0 del Tennessee e ha insegnato matematica in una scuola superiore di Hot Springs, in Arkansas, per un anno prima di andare all'Universit\u00e0 Yale, in cui si \u00e8 laureato con lode nel 1927. Ha esercitato la professione legale a Chattanooga.\nSpinto dal suo ruolo di avvocato, si dette alla politica locale e tent\u00f2 di farsi eleggere al Senato del Tennessee nel 1938, dove per\u00f2 perse. Tuttavia, nel 1939 trascorse due mesi come Commissario per le finanze e la tassazione sotto il governatore neoeletto Prentice Cooper. Nel 1939 subentr\u00f2 al defunto Sam D. McReynolds alla Camera dei rappresentanti per il 3\u00ba distretto del Tennessee.\nNel 1948 si candid\u00f2 al Senato degli Stati Uniti per il suo stato di provenienza e venne eletto.\nNel 1952 si candid\u00f2 per la presidenza alle primarie democratiche in vista delle elezioni presidenziali. Vinse 12 delle 15 primarie previste in alcuni stati ed era gi\u00e0 considerato il favorito della gara dopo aver sconfitto il presidente uscente Harry Truman alla prima tornata in New Hampshire, costringendo di fatto Truman a ritirarsi dalla competizione e a rinunciare ad un secondo mandato. Alla convention del partito tuttavia Kefauver ottenne soltanto poche centinaia di voti per ottenere ufficialmente la candidatura, che and\u00f2 infine all'allora governatore dell'Illinois Adlai Stevenson II.\nSi ricandid\u00f2 nuovamente a presidente nel 1956, dove, alle primarie democratiche, si piazz\u00f2 al secondo posto dietro al vincente Stevenson, che alla fine decise di nominare Kefauver come candidato vicepresidente.\nDopo la doppia esperienza alle presidenziali, mantenne la carica di senatore fino alla morte, avvenuta il 10 agosto 1963 all'et\u00e0 di 60 anni per un arresto cardiaco conseguente alla rottura di un'aorta."}
{"id": "8641360", "revid": "1305887", "url": "https://it.wikipedia.org/wiki?curid=8641360", "title": "Il Dr. Slump ed Arale", "text": ""}
{"id": "8641364", "revid": "298229", "url": "https://it.wikipedia.org/wiki?curid=8641364", "title": "G1 Climax 2020", "text": "Il G1 Climax 2020 \u00e8 stata la trentesima edizione del G1 Climax, torneo organizzato annualmente dalla federazione di puroresu giapponese della New Japan Pro-Wrestling (NJPW); esso si \u00e8 svolto tra il 19 settembre e il 19 ottobre 2020.\nA vincere il torneo \u00e8 stato K\u014dta Ibushi, che ha sconfitto Seiya Sanada nella finale del Ry\u014dgoku Kokugikan di Tokyo (Giappone)."}
{"id": "8641365", "revid": "1869172", "url": "https://it.wikipedia.org/wiki?curid=8641365", "title": "Vincenzo Felici", "text": "Biografia.\nNacque a Roma, dal romano Andrea e da Marta Pagnoncella, nel 1657 circa.\nEntr\u00f2 nella bottega di Domenico Guidi, di cui spos\u00f2 il 14 settembre 1702 l'unica figlia Maria Maddalena del suo maestro, che gli port\u00f2 in dote l'uso dello studio paterno, sito dietro via Giulia, verso il fiume.\nLa prima opera nota di Vincenzo Felici \u00e8 la statua di Eliseo posta a lato dell'altare maggiore della chiesa di Santa Maria in Traspontina, eseguita nel 1695.\nLa statua di San Filippo collocata nella facciata della cattedrale di Frascati risale all'incirca al 1701.\nTra il 1702 e il 1703 scolp\u00ec la statua di San Giovanni martire per il braccio dritto di destra del colonnato di San Pietro e quasi contemporaneamente quella di San Francesco per la facciata di San Silvestro in Capite. Una statua di San Calepodio fu realizzata per la facciata di Santa Maria in Trastevere probabilmente intorno al 1702. Di poco successivo \u00e8 un rilievo con l'Assunzione di Maria per la chiesa di Santa Maria dell'Umilt\u00e0. In tutti questi casi gli interventi scultorei di Vincenzo Felici insistono su progetti architettonici affidati a Carlo Fontana o al figlio Girolamo.\nProbabilmente tra il 1706 e il 1709 esegu\u00ec stucchi, che non si sono conservati, nella chiesa dello Spirito Santo dei Napoletani a via Giulia, restaurata da Carlo Fontana.\nFelici restaur\u00f2 la statua di papa Paolo IV, collocata in Campidoglio da Carlo Fontana, e la base della colonna Antonina. Quest'ultimo lavoro fu eseguito con la collaborazione di Giuseppe Napolini, con cui strinse un rapporto stabile, tanto da ospitarlo nel suo studio.\nNel 1711 Vincenzo Felici realizz\u00f2 due delfini per la fontana davanti al Pantheon: in questo caso collabor\u00f2 lo scultore Lorenzo Ottoni. Per lo stesso Pantheon Felici scolp\u00ec una statua di Sant'Agnese, considerata l'opera pi\u00f9 elegante dell'artista: i critici riscontrano una vaga reminiscenza dell'opera di Alessandro Algardi, attraverso l'influsso di Domenico Guidi.\nMor\u00ec a Roma il 9 gennaio 1715 e fu sepolto nella chiesa di Santa Maria del Pianto."}
{"id": "8641368", "revid": "1305887", "url": "https://it.wikipedia.org/wiki?curid=8641368", "title": "Il dr. Slump ed Arale", "text": ""}
{"id": "8641370", "revid": "92723", "url": "https://it.wikipedia.org/wiki?curid=8641370", "title": "Colonnato di San Pietro", "text": ""}
{"id": "8641372", "revid": "339392", "url": "https://it.wikipedia.org/wiki?curid=8641372", "title": "Chromodoris elegantula", "text": ""}
{"id": "8641380", "revid": "1305887", "url": "https://it.wikipedia.org/wiki?curid=8641380", "title": "Il Dr. Slump ed Arale/Pat, la ragazza del baseball", "text": ""}
{"id": "8641383", "revid": "125481993", "url": "https://it.wikipedia.org/wiki?curid=8641383", "title": "Mel Mermelstein", "text": "Biografia.\nMel Mermelstein nacque il 25 settembre 1926 a \u00d6r\u00f6sveg, vicino a vicino a Muka\u010devo. Visse sino all'inizio della seconda guerra mondiale nelle cittadina natale, che in quel periodo era parte della Cecoslovacchia. Nel 1938 il paese venne occupato dall'Ungheria. Il 19 maggio 1944 fu deportato nel campo di concentramento di Auschwitz e in seguito fu spostato nel campo di concentramento di Buchenwald, dove arrivarono i liberatori delle forze alleate l'11 aprile 1945.\nDedic\u00f2 parte della sua vita al ricodo dell'Olocausto e a combattere il negazionismo. Indic\u00f2 i principali autori negazionisti a livello internazionale e tra questi inser\u00ec Ditlieb Felderer e Robert Faurisson.\n\u00c8 morto per complicazioni da COVID-19 nel gennaio 2022.\nCausa all'Institute for Historical Review.\nL'Institute for Historical Review offr\u00ec una ricompensa di 50.000 dollari a chi avesse provato che gli ebrei furono vittime nei campi di sterminio, uccise con le camere a gas. Quando Mermelstein forn\u00ec tali prove, l'istituto si rifiut\u00f2 di versare la ricompensa promessa. Ne segu\u00ec un processo e il giudice Robert Wenke della Corte Superiore conferm\u00f2 che l'impegno doveva essere mantenuto e, implicitamente, che l'Olocausto \u00e8 un fatto legalmente incontestabile, sconfessando le premesse negazioniste dell'istituto.\nMuseo Mel Mermelstein.\nNella sua abitazione, negli Stati Uniti dove visse gli ultimi anni, raccolse materiale e cre\u00f2 un museo, non aperto al pubblico, per mantenere viva la memoria e ricordare le innumerevoli vittime dell'Olocausto."}
{"id": "8641385", "revid": "767487", "url": "https://it.wikipedia.org/wiki?curid=8641385", "title": "Anton Heimerl", "text": "Si specializz\u00f2 nelle ricerche sulla famiglia delle nyctaginaceae, e fu un'autorit\u00e0 nella nomenclatura binomiale di molte specie botaniche. Egli fu autore dei capitoli sulle Nyctaginaceae, Phytolaccaceae e Achatocarpaceae in \"Die Nat\u00fcrlichen Pflanzenfamilien\" (Volume 16, 1934) di Engler &amp; Prantl.\nNel 1903 il genere \"Heimerlia\" fu cos\u00ec nominato in suo onore da Franz Xaver Rudolf von H\u00f6hnel e nel 1941 Carl Skottsberg nomin\u00f2, ancora in suo onore, il genere \"Heimerliodendron\"."}
{"id": "8641386", "revid": "21880", "url": "https://it.wikipedia.org/wiki?curid=8641386", "title": "Chromodoris purpurea", "text": ""}
{"id": "8641390", "revid": "1305887", "url": "https://it.wikipedia.org/wiki?curid=8641390", "title": "Daitarn", "text": ""}
{"id": "8641395", "revid": "1314312", "url": "https://it.wikipedia.org/wiki?curid=8641395", "title": "Nokia 3.1 Plus", "text": ""}
{"id": "8641409", "revid": "599013", "url": "https://it.wikipedia.org/wiki?curid=8641409", "title": "Charisse Sampson", "text": ""}
{"id": "8641411", "revid": "2730", "url": "https://it.wikipedia.org/wiki?curid=8641411", "title": "Real San Giuseppe", "text": "La Real San Giuseppe \u00e8 una societ\u00e0 di calcio a 5 italiana con sede a San Giuseppe Vesuviano ma che disputa le sue partite a Nocera Inferiore. Nella stagione 2021/2022 milita in Serie A.\nStoria.\nNel 2020 viene promossa in Serie A."}
{"id": "8641431", "revid": "21880", "url": "https://it.wikipedia.org/wiki?curid=8641431", "title": "Chromodoris splendida", "text": ""}
{"id": "8641434", "revid": "1305887", "url": "https://it.wikipedia.org/wiki?curid=8641434", "title": "Raideen", "text": ""}
{"id": "8641436", "revid": "1305887", "url": "https://it.wikipedia.org/wiki?curid=8641436", "title": "Y\u016bsha Raideen", "text": ""}
{"id": "8641438", "revid": "669954", "url": "https://it.wikipedia.org/wiki?curid=8641438", "title": "Conferenza", "text": ""}
{"id": "8641444", "revid": "59912", "url": "https://it.wikipedia.org/wiki?curid=8641444", "title": "Cash in court", "text": "Con la locuzione cash in court si indica l'ammontare di denaro che, a valle di una liquidazione giudiziale, \u00e8 giacente sui conti correnti dei tribunali in attesa della definizione e attuazione di un piano di riparto, cio\u00e8 di un progetto di distribuzione del ricavato tra i soggetti beneficiari della liquidazione. Sebbene il processo di liquidazione e rimborso ai creditori preveda naturalmente dei tempi di immobilizzazione di tale liquidit\u00e0, per inefficienze del sistema, questi tempi possono dilatarsi a diversi mesi o anche pi\u00f9 di un anno, con conseguenze negative sull'economia, che vede sottratta ed immobilizzata una liquidit\u00e0 altrimenti utilizzabile. Tale fenomeno in Italia, nel 2020, ammonta a circa 10 miliardi di euro."}
{"id": "8641447", "revid": "322321", "url": "https://it.wikipedia.org/wiki?curid=8641447", "title": "Paolo Regio", "text": "Biografia.\nFiglio dei patrizi Ferrante Regio e Vittoria Salernitano, coltiv\u00f2, accanto agli studi giuridici, quelli letterari e teologici. Fu membro dell'accademia napoletana degli Svegliati, dove ebbe lo pseudonimo di \"Solitario\". Mantenne strette relazioni con il fondatore della stessa, Giulio Cortese.\nNel 1564 rimase vedovo della moglie, la nobildonna Vittoria Rocca, che gli aveva dato un figlio (morto in tenera et\u00e0). Abbracci\u00f2 quindi la vita religiosa. Fu nella Congregazione napoletana \"sovra l'indice de' libri proibiti e l'impressione\", e nel 1580 divenne dottore in teologia. Ordinato sacerdote nel 1582, gi\u00e0 all'inizio dell'anno seguente ebbe la nomina a vescovo di Vico Equense, diocesi suffraganea della sede metropolitana di Sorrento.\nScrisse una raccolta di novelle intitolata \"Siracusa\" (Napoli 1569), una tragedia dal titolo \"Lucrezia\" (Napoli 1572), il poema \"La\" \"Sirenide\" (Napoli 1603) e vari libri di argomento religioso, come \"Vita dei sette santi protettori di Napoli\" (Napoli 1573), \"Historia catholica\" (Vico Equense 1587), \"Vita del beato Jacopo della Marca\" (Napoli 1589), \"Opere spirituali\" (Napoli 1592), e morale, come \"Della felicit\u00e0 e della miseria\" (Napoli 1597).\nMor\u00ec, dopo anni funestati da contrasti con esponenti del clero locale, nel 1607, a Vico Equense, dove \u00e8 sepolto nella ex cattedrale."}
{"id": "8641448", "revid": "110157", "url": "https://it.wikipedia.org/wiki?curid=8641448", "title": "Metro by T-Mobile", "text": "Metro by T-Mobile (precedentemente nota come MetroPCS e anche semplicemente come Metro) \u00e8 un provider di servizi wireless prepagato americano e marchio di propriet\u00e0 di T-Mobile US. In precedenza gestiva la quinta pi\u00f9 grande rete di telecomunicazioni mobili negli Stati Uniti utilizzando l'accesso multiplo a divisione di codice (CDMA). Nel 2013, il vettore si \u00e8 impegnato in un \"reverse merger\" (acquisizione di un'azienda privata tramite un'azienda pubblica esistente) con T-Mobile US; dopo la fusione, i suoi servizi sono stati fusi nella rete 4G HSPA + e LTE di T-Mobile.\nStoria.\nGli inizi.\nMetro \u00e8 stata fondata nel 1994 come General Wireless, Inc., da Roger D. Linquist e Malcolm Lorang. PCS si riferisce al termine di settore, \"servizio di comunicazioni personali\". Il suo servizio \u00e8 stato lanciato per la prima volta nel 2002.\nA febbraio 2005, MetroPCS aveva circa 1,5 milioni di abbonati nel paese. A quel tempo, la societ\u00e0 operava attraverso 21 licenze a Greater Miami, Tampa, Sarasota, San Francisco, Atlanta e Sacramento. L'azienda si espanse nelle aree di Dallas e Detroit nello stesso anno.\nIl 19 aprile 2007, MetroPCS ha fatto il suo debutto in borsa. La sua IPO di $ 50 milioni di azioni si \u00e8 chiusa a $ 27,40, per una capitalizzazione di mercato di $ 8 miliardi.\nFusione con T-Mobile US.\nNell'ottobre 2012, la societ\u00e0, nota allora come MetroPCS, ha raggiunto un accordo per fondersi con T-Mobile USA. Una \"reverse merger\" per MetroPCS, l'accordo si \u00e8 concluso il 1 \u00b0 maggio 2013. La societ\u00e0 combinata, ora nota come T-Mobile US, ha iniziato a negoziare alla Borsa di New York.\nIl 21 giugno 2015, la rete CDMA MetroPCS legacy \u00e8 stata disattivata e i clienti sono stati migrati alla rete LTE dell'azienda.\nAl momento della fusione, T-Mobile aveva circa 32 milioni di abbonati, a cui MetroPCS aggiungeva circa 9 milioni.\nNel 2012, ci sono state una serie di rapine a mano armata nei negozi della metropolitana che sono state attribuite a scarse misure di sicurezza. Nello stesso anno, T-Mobile e Metro sono diventate alcune delle prime aziende a offrire piani dati illimitati.\nRebranding.\nIl 24 settembre 2018, T-Mobile ha annunciato il rilancio del marchio come Metro by T-Mobile, introducendo nuovi piani illimitati che offrono funzionalit\u00e0 in bundle come gli abbonamenti Amazon Prime e lo spazio di archiviazione di Google One, e annunciando che il marchio mira a essere il primo operatore di telefonia mobile prepagato a offrire il 5G nel 2019. T-Mobile ha affermato che questi cambiamenti aiuterebbero a ridurre gli stigmi negativi associati ai servizi prepagati di MetroPCS, allineandoli con altri marchi ben noti come servizi a valore aggiunto e ponendo un'enfasi maggiore sul suo utilizzo della rete di T-Mobile. Il marchio ribattezzato \u00e8 stato lanciato all'inizio di ottobre 2018. Al momento del cambio di nome, il numero di abbonati di T-Mobile era aumentato a circa 75 milioni e Metro era raddoppiato a circa 18 milioni di utenti e aveva aumentato la portata del mercato nazionale da circa 12 a 100 mercati.\nRicezione.\nQualit\u00e0 della rete.\nIl lancio della rete LTE di MetroPCS \u00e8 stato accolto con recensioni contrastanti. Nel novembre 2010, Kevin Tofel di Gigaom ha osservato che, sebbene la rete LTE fosse basata sulla tecnologia 4G, \"l'infrastruttura utilizzata da MetroPCS mantiene la velocit\u00e0 nella gamma delle reti 3G pi\u00f9 vecchie\". Tofel ha misurato la velocit\u00e0 dei dati molto pi\u00f9 lenta della rete HSPA + di T-Mobile ma ha ritenuto che gli utenti con solo requisiti di dati di base avrebbero trovato \"rinfrescante\" l'accordo senza contratto. Facendo riferimento alla recensione di Tofel, Corvida Raven di Laptop Mag ha concluso che MetroPCS \"probabilmente non utilizza la migliore tecnologia LTE.\nFarhad Manjoo di Slate ha analizzato il servizio suggerendo che MetroPCS \u00e8 stato in grado di implementare la copertura 4G prima ed a un prezzo inferiore rispetto ai suoi concorrenti offrendo solo il Samsung Craft, un telefono con funzionalit\u00e0 Internet inferiori agli standard, come dispositivo di lancio. A causa della qualit\u00e0 del dispositivo (descritto come \"progettato non solo per frustrare gli utenti, ma per farci giurare di non usare pi\u00f9 un telefono\"), la rete e la decisione di MetroPCS di bloccare i servizi di streaming video oltre a YouTube sotto il suo \"Web illimitato\"; Manjoo lo considerava un dispositivo progettato per deludere gli utenti entusiasti del 4G."}
{"id": "8641450", "revid": "767487", "url": "https://it.wikipedia.org/wiki?curid=8641450", "title": "Adam P\u00e5lsson", "text": "Biografia.\nP\u00e5lsson ha studiato all'Accademia nazionale svedese di mimo e recitazione di Stoccolma tra il 2008 e il 2011. Nel 2012 \u00e8 stata messa in scena la sua opera teatrale \"Frida \u00e4r gravid!\" al Teater Galeasen. Ha anche scritto ed eseguito una sua versione dell\"Amleto\" al teatro di Stoccolma nel 2010.\nIn Svezia, P\u00e5lsson \u00e8 conosciuto per il ruolo nella serie \"Don't Ever Wipe Tears Without Gloves\" di Jonas Gardell, trasmessa dalla televisione svedese, e per aver interpretato il ruolo principale in \"Ted: F\u00f6r k\u00e4rlekens skull\", un biopic del 2018 sul cantautore svedese Ted G\u00e4rdestad. Ha anche avuto un ruolo importante nella terza serie di \"The Bridge\".\nP\u00e5lsson \u00e8 stato il cantante solista di un gruppo indie rock, gli \u00c5R&amp;DAR.\nHa interpretato Mads nella sitcom fantascientifica \"Avenue 5\" di Armando Iannucci. Inizialmente scritturato per un ruolo minore, gli \u00e8 stata offerta in seguito una parte pi\u00f9 importante. P\u00e5lsson ha dichiarato di aver scelto il ruolo perch\u00e9 ammira molto Iannucci.\nInterpreta Kurt Wallander nella produzione 2020 Netflix/Yellow Bird intitolata \"Young Wallander\". In un'intervista al \"The Guardian\" ha spiegato di essere riuscito a entrare in empatia con il personaggio di Wallander, dato che la sua famiglia proviene dalla stessa zona della Svezia. \u00c8 anche l'unico attore svedese in Young Wallander."}
{"id": "8641452", "revid": "486946", "url": "https://it.wikipedia.org/wiki?curid=8641452", "title": "Forza Genki", "text": ""}
{"id": "8641454", "revid": "767487", "url": "https://it.wikipedia.org/wiki?curid=8641454", "title": "The Company of Snakes", "text": "The Company of Snakes fu un gruppo rock fondato nel 1998 da alcuni ex componenti degli Whitesnake che erano stati anche membri dei The Snakes. Rilasciarono due album prima di cambiare nome in M3 nel 2004.\nStoria.\nThe Snakes.\nBernie Mardsen e Micky Moody formarono gli Snakes, coi quali si esibivano suonando solo canzoni degli Whitesnake. Inizialmente, il progetto fu chiamato \"Saints and Sinners\" ed era destinato ad includere alcuni altri compagni provenienti dai Whitesnake, il bassista Neil Murray ed il batterista Cozy Powell, assieme al cantante americano John West. Al loro posto, i due ex membri coinvolsero nel progetto J\u00f8rn Lande, proveniente dai Vagabond, e Ronni Le Tekr\u00f8, dai TNT. Il loro unico album in studio, dal titolo \"Once Bitten\", venne rilasciato in Giappone nell'agosto del 1998 dall'etichetta Pony Canyon. In seguito, un album dal vivo contenente raccolta di classici degli Whitesnake fu pubblicata col titolo di \"Live In Europe\" nel dicembre del 1998.\nThe Company Of Snakes.\nLicenziato Lande e chiuso il progetto The Snakes, Mardsen e Moody fondarono The Company of Snakes assieme allo storico bassista dei Whitesnake, Neil Murray, ed il cantante Robert Hard, proveniente dai Bad Company. La band fu completata dal batterista John Lingwood degli MMEB. In seguito, il cantante fu sostituito da Gary Barden. La band and\u00f2 in tour dopo l'ingresso del tastierista Don Airey, anch'esso per un breve periodo nei Whitesnake, sebbene durante la svolta glam della band. La band and\u00f2 in tour, esibendosi principalmente con materiale risalente al repertorio delle vecchie canzoni degli Whitesnake. Dopo l'abbandono di Barden, il cantante venne sostituito dallo svedese Stefan Berggren. La band rilasci\u00f2 un album dal vivo, intitolato \"Here They Go Again\", con ancora Barden alla voce, le cui tracce vennero eliminate e sostituite in studio da Berggren. La band registr\u00f2 un unico album in studio, \"Burst The Bubble\", dopo l'abbandono di Don Airey per unirsi ai Deep Purple. Berggren lasci\u00f2 poco dopo ed i membri rimanenti continuarono ad esibirsi col nome di M3 (Mardsen-Moody-Murray). Gli M3 pubblicarono un unico disco dal vivo, \"Rough An' Ready\"."}
{"id": "8641455", "revid": "1924342", "url": "https://it.wikipedia.org/wiki?curid=8641455", "title": "Ezra Furman", "text": " Si definisce transgender e bisessuale e preferisce essere indicata con i pronomi she/they.\nBiografia.\nEzra Furman \u00e8 nata a Chicago, in Illinois, nel 1986, ed \u00e8 ebrea: suo padre proviene da una famiglia ebrea e sua madre si \u00e8 convertita all'ebraismo. Il suo primo approccio alla musica avviene a inizio anni 2000, quando inizia ad ascoltare punk rock e una sera, in macchina con una ragazza, ascolta per la prima volta i Velvet Underground, il cui frontman, Lou Reed, diventa una vera e propria figura ideale per lei: Furman in quel periodo stava infatti iniziando a scoprire la sua bisessualit\u00e0 e si sentiva molto insicura e spaventata. La figura di Lou Reed, anche lui bisessuale, la aiut\u00f2 ad accettarsi. Apprezzava anche il fatto che Lou Reed unisse una musica all'avanguardia con una pi\u00f9 \"tradizionale\":\nCarriera.\nEzra Furman and the Harpoons.\nTra il 2006 e il 2011 Furman \u00e8 stata la frontwoman della band \"Ezra Furman and the Harpoons\", che si \u00e8 formata all'Universit\u00e0 Tufts, in Massachusetts.\nCarriera solista.\nDopo il tour dell'ultimo album con i The Harpoons, \"Mysterious Power\", Furman ha registrato un album solista indipendente: \"The Year of No Returning\". Furman ha trovato fondi sulla piattaforma Kickstarter per pubblicare indipendentemente l'album. Il disco \u00e8 stato registrato allo Studio Ballistico, che si trovava nell'attico del palazzo dove viveva Furman, e prodotto da Tim Sandusky, vicino di casa della cantautrice. L'album \u00e8 uscito nel febbraio 2012, anno alla fine del quale Furman firm\u00f2 un contratto con la Bar/None Records, che pubblic\u00f2 nel 2013 una riedizione del disco. Il tour dell'album inizi\u00f2 nel 2012 con la band Ezra Furman and the Boy-Friends (poi cambiato in Ezra Furman and the Visions), che consiste in Ezra Furman (voce, chitarra), Jorgen Jorgensen (basso), Ben Joseph (tastiere, chitarra), Sam Durkes (batteria) e Tim Sandusky (sassofono).\nNell'ottobre del 2013 \u00e8 uscito \"Day of the Dog\", il secondo album solista di Furman, sempre prodotto da Sandusky, registrato allo Studio Ballitisco e pubblicato con la Bar/None Records. La recensione di Michael Hann sul quotidiano britannico \"The Guardian\" assegna a \"Day of the Dog\" un voto di 5 stelle su 5 perch\u00e9 \"Ezra Furman ha fatto un album di rock'n'roll classico che non sembra mai un esercizio, ma un vivente, respirante esempio di espressione personale\". Sul sito web musicale \"NME\" l'album ha totalizzato 8 punti su 10. Anche il tour dell'album \u00e8 stato ben accorto dalla critica: Malcolm Jack di \"The Guardian\" ha assegnato cinque stelle su cinque allo show.\nAll'inizio del 2015 Furman ha firmato un contratto con la Bella Union e a luglio ha rilasciato l'album \"Perpetual Motion People\", che \u00e8 riuscito a raggiungere il 23\u00ba posto in classifica nel Regno Unito. Il tour dell'album \u00e8 stato composto da una serie di show in Europa e negli Stati Uniti.\nNel 2016 \u00e8 stato rilasciato l'EP \"Big Fugitive Life\", chiamato da Furman \"la fine di un capitolo, musicalmente\" e \"un gruppo delle nostre canzoni orfane preferite\", e che include canzoni registrate ai tempi di \"Perpetual Motion People\" e di \"The Year of No Returning\".\nNel settembre del 2017 Furman annuncia che la sua band Ezra Furman and the Boy-Friends ha cambiato nome in Ezra Furman and the Visions senza apportare modifiche alla formazione.\nNel febbraio 2018 Furman rilascia il suo settimo album da solista, \"Transangelic Exodus\", un concept album che segue la storia di un viaggio in macchina della cantautrice con un angelo, che scappa con lei da un governo oppressivo. Nello stesso anno Furman pubblica per la collana musicale 33\u2153 il libro \"Transformer\", sull'omonimo album di Lou Reed, e l'EP \"Jam in the Van\".\nNel 2019, oltre all'album \"Twelve Nudes\", esce la serie Netflix Sex Education, di cui Furman scrive e interpreta la colonna sonora originale, che verr\u00e0 rilasciata come \"Sex Education Original Soundtrack\" nel 2020."}
{"id": "8641458", "revid": "1310927", "url": "https://it.wikipedia.org/wiki?curid=8641458", "title": "Ruslan Kisil'", "text": "Carriera.\nHa giocato nella massima serie ucraina e in quella maltese."}
{"id": "8641459", "revid": "1728", "url": "https://it.wikipedia.org/wiki?curid=8641459", "title": "Pyotr Barbashev", "text": ""}
{"id": "8641460", "revid": "301156", "url": "https://it.wikipedia.org/wiki?curid=8641460", "title": "Virtus Entella 2020-2021", "text": "Questa voce raccoglie le informazioni riguardanti la Virtus Entella nelle competizioni ufficiali della stagione 2020-2021.\nStagione.\nLa Virtus Entella avvia la stagione con Bruno Tedino in panchina, esonerato dopo la nona giornata avendo conseguito in campionato cinque pareggi e tre sconfitte venendo sostituito da Vincenzo Vivarini.\nMaglie e sponsor.\nLo sponsor tecnico per la stagione 2020-2021 \u00e8 Adidas. Main sponsor presente sulle divise da gioco \u00e8 Duferco Energia, societ\u00e0 specializzata nelle forniture di energia elettrica e gas.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria"}
{"id": "8641461", "revid": "76963", "url": "https://it.wikipedia.org/wiki?curid=8641461", "title": "Claudia Bassols", "text": "Carriera.\nClaudia Bassols si \u00e8 diplomata nel 1997 presso l'American School of Barcelona, ha conseguito una laurea in Commedia Musicale nella scuola Coco Com\u00edn di Barcellona. Inoltre ha studiato drammaturgia a Parigi, Londra, Los Angeles, nella Carolina del Nord e in Australia. Parla il catalano, lo spagnolo, l'inglese, il francese, l'italiano e lo svedese.\nNel 2008 Bassols ha recitato nel film \"Blackout\" con Amber Tamblyn e nella serie \"Spain... on the road Again\" al fianco di Mario Batali, Gwyneth Paltrow e Mark Bittman. Nel 2009 ha partecipato con il ruolo di protagonista al film \"Frenchy\" con Jean-Claude Van Damme\nNell'ottobre del 2010 Bassols \u00e8 stata inserita nella rivista statunitense \"Esquire\" tra le donne viventi pi\u00f9 sexy."}
{"id": "8641462", "revid": "123189705", "url": "https://it.wikipedia.org/wiki?curid=8641462", "title": "La Nazione Italiana", "text": "La Nazione Italiana \u00e8 stato un quotidiano argentino in lingua italiana fondato a Buenos Aires nel 1868.\nStoria.\nFondato per volont\u00e0 dell'imprenditore milanese Achille Maveroff, \"La Nazione Italiana\" era l'organo di stampa della fazione repubblicana, anticlericale e mazziniana della comunit\u00e0 italiana residente nella capitale argentina. Collaborarono con alcuni articoli anche personalit\u00e0 di spicco della cultura italiana trapiantatisi a Buenos Aires come Paolo Mantegazza, Pompeo Moneta ed Emilio Rosetti.\nPer contrastare l'azione del giornale, alla cui direzione era giunto nel 1870 Basilio Cittadini, la legazione italiana sovvenzion\u00f2 la nascita della testata filo-monarchica \"L'Eco d'Italia\". Durante la grande epidemia di febbre gialla che funest\u00f2 Buenos Aires nel 1871 \"La Nazione Italiana\" e \"L'Eco d'Italia\" si fusero dando vita al quotidiano \"L'Italiano\"."}
{"id": "8641467", "revid": "767487", "url": "https://it.wikipedia.org/wiki?curid=8641467", "title": "Verso la fine del mondo", "text": "Verso la fine del mondo (\"Parts per Billion\") \u00e8 un film del 2014 diretto da Brian Horiuchi, con Frank Langella e Gena Rowlands."}
{"id": "8641481", "revid": "21880", "url": "https://it.wikipedia.org/wiki?curid=8641481", "title": "Chromodoris britoi", "text": ""}
{"id": "8641483", "revid": "92723", "url": "https://it.wikipedia.org/wiki?curid=8641483", "title": "Vincenzo Felice", "text": ""}
{"id": "8641484", "revid": "21880", "url": "https://it.wikipedia.org/wiki?curid=8641484", "title": "Chromodoris tinctoria", "text": ""}
{"id": "8641489", "revid": "21880", "url": "https://it.wikipedia.org/wiki?curid=8641489", "title": "Chromodoris morchii", "text": ""}
{"id": "8641492", "revid": "22356", "url": "https://it.wikipedia.org/wiki?curid=8641492", "title": "Shansiodon", "text": "Lo shansiodonte (gen. Shansiodon) \u00e8 un terapside estinto, appartenente ai dicinodonti. Visse nel Triassico medio (Anisico, 247 - 242 milioni di anni fa) e i suoi resti fossili sono stati ritrovati in Asia e in Africa.\nDescrizione.\nQuesto animale era di dimensioni medio-piccole se rapportato ad altri dicinodonti, e non doveva superare il metro di lunghezza. Come la maggior parte dei dicinodonti, \"Shansiodon\" era dotato di un becco corneo simile a quello di una tartaruga e di due zanne superiori robuste e simili a canini. Erano assenti altri denti, sia nella mascella che nella mandibola. L'apertura temporale era grande, e occupava un terzo dell'intera lunghezza del cranio. Le specie di \"Shansiodon\" si differenziavano principalmente per la forma del cranio: la specie tipo, Shansiodon wangi, era caratterizzata da un cranio piuttosto ampio, dalla forma triangolare se visto dall'alto, il muso era piatto e ampio e le orbite erano piuttosto piccole; S. wuhsiangensis era invece dotato di un cranio stretto e dall'aspetto pi\u00f9 o meno ovale se visto dall'alto, con un muso lungo e stretto e orbite grandi. \nClassificazione.\n\"Shansiodon\" era un rappresentante derivato dei dicinodonti, in una posizione evolutivamente intermedia tra i dicinodonti del Triassico inferiore come \"Lystrosaurus\" e i grandi dicinodonti specializzati, noti come Kannemeyeriiformes, tra i quali \"Kannemeyeria\", \"Placerias\" e \"Stahleckeria\". \"Shansiodon\" \u00e8 il genere eponimo della famiglia Shansiodontidae, comprendente altre forme come \"Vinceria\" e \"Tetragonias\".\n\"Shansiodon\" venne descritto per la prima volta da Yeh nel 1959, sulla base di resti fossili ritrovati nella formazione Ermaying in Cina, nella zona di Hsiaotukou (provincia di Shanxi); la specie tipo \u00e8 \"Shansiodon wangi\". Nella stessa provincia, ma in altre localit\u00e0, sono stati ritrovati i resti fossili di un'altra specie, \"S. wuhsiangensis\". A quest'ultima specie \u00e8 stata ascritta anche la specie \"S. shaanbeiensis\", rinvenuta nella provincia di Shaanxi. La specie \"S. wupuensis\", proveniente dalla localit\u00e0 tipo, \u00e8 stata ascritta alla specie tipo. Altri fossili attribuiti al genere \"Shansiodon\" sono stati ritrovati in Sudafrica."}
{"id": "8641493", "revid": "298229", "url": "https://it.wikipedia.org/wiki?curid=8641493", "title": "Diocesi di Hamilton in Bermuda", "text": ""}
{"id": "8641497", "revid": "6923", "url": "https://it.wikipedia.org/wiki?curid=8641497", "title": "VW-Porsche 914/6 Hispano-Alem\u00e1n", "text": "La VW-Porsche 914/6 Hispano-Alem\u00e1n \u00e8 una concept car costruita dalla carrozzeria Pietro Frua su meccanica Porsche 914/6. Fu presentata al Salone di Ginevra nel marzo 1971.\nLa storia.\nNel marzo 1970, l'importatore spagnolo Porsche Werner Bernhard Heiderich e fondatore della Hispano Aleman, acquist\u00f2 una VW-Porsche 914/6 al fine di migliorarla esteticamente. A tal fine trasfer\u00ec l'auto direttamente da Stoccarda a Torino per dare il progetto a Giorgetto Giugiaro che per\u00f2 rifiut\u00f2 in quanto era troppo occupato in quel momento con altri progetti. Heiderich si rivolse dunque a Pietro Frua, che accett\u00f2 l'incarico. \nNel luglio dello stesso anno Frua assegn\u00f2 il codice 866 al progetto che sarebbe stato realizzato sulla base del 914/6. Heiderich amava le linee del Mercedes-Benz C-111, e soprattutto le sue porte ad ala di gabbiano, una soluzione tecnica che voleva vedere incarnata nel progetto commissionato a Frua ma, che fu alla fine bocciata dall'italiano per ragioni di rigidit\u00e0 strutturale. \nPer garantire che le prestazioni corrispondessero all'aspetto, il motore originale fu affidato da Heiderich al meccanico Antonio Santez che port\u00f2 la potenza del motore a 225 CV (utilizzando molte parti del motore della Porsche 906) che spingeva l'auto a circa 230\u00a0km / h e accelerazione da 0-100\u00a0km / h in circa 7 secondi.\nIl veicolo ultimato venne esposto al Salone di Ginevra nel marzo 1971. L\u00ec, il capo del PR presso la VW-Porsche Vertriebsgesellschaft Fritz Huschke von Hanstein vide l'auto e inform\u00f2 il CEO di Porsche KG, Ferry Porsche, che and\u00f2 a Ginevra per vederla. Fu un successo e Porsche accett\u00f2 di avviare una piccola produzione presso gli stabilimenti della Hispano-Alem\u00e1n a Madrid. Proprio durante il Salone per\u00f2, Frua sbalord\u00ec Heiderich rivendicando la propriet\u00e0 intellettuale dell'auto. \nSecondo Frua, Heiderich aveva pagato per progettare e costruire il veicolo esposto alla mostra ma, non i diritti di riproduzione. A seguito della controversia che ne \u00e8 derivata, Frua ha fatto sequestrare l'auto dalla dogana svizzera dopo il salone dell'auto. La controversia giudiziaria che ne segu\u00ec fu decisa solo nel 1976 in terzo grado dal Tribunale di Torino a favore di Heiderich. \nPoich\u00e9 la produzione della VW-Porsche 914 fu interrotta alla fine del 1975 il progetto di Heiderich non vide mai la produzione e rimase solo un prototipo funzionante in suo possesso. \nDopo la morte di Heiderich nel 2008 la moglie Mari Asun Ornilla de Heiderich a proposito della 914/6 dichiar\u00f2: \"Quella macchina, la terremo in famiglia per sempre, nostra figlia dopo di me, perch\u00e9 era un'auto davvero importante nella vita di Ben\"."}
{"id": "8641500", "revid": "729019", "url": "https://it.wikipedia.org/wiki?curid=8641500", "title": "Strada statale 5 bis Vestina-Sarentina", "text": "La ex strada statale 5 bis Vestina-Sarentina (SS 5 bis), ora strada regionale 5 bis Vestina Sarentina (SR 5 bis), \u00e8 una strada regionale italiana.\nPercorso.\nHa inizio dall'innesto con la SS 17 a L'Aquila. Dirigendosi a sud-est attraversa il comune di Ocre. Giunge fino a quasi 1400 m s.l.m., quindi termina a Rocca di Cambio presso l'incrocio con la SS 696. Prima dell'istituzione di quest'ultima, la ex SS 5 bis continuava verso sud passando per Rocca di Mezzo e Ovindoli, da dove scendeva a Celano. Poco oltre si concludeva, dopo 49,740 km, all'intersezione con la strada statale 5 Via Tiburtina Valeria."}
{"id": "8641501", "revid": "1924342", "url": "https://it.wikipedia.org/wiki?curid=8641501", "title": "OK Not to Be OK", "text": "OK Not to Be OK \u00e8 un singolo del DJ statunitense Marshmello e della cantante statunitense Demi Lovato, pubblicato il 10 settembre 2020 ed incluso nel settimo album in studio di Demi Lovato \"Dancing with the Devil... the Art of Starting Over\".\nDescrizione.\nI due artisti hanno collaborato con \"Hope for the Day\", un'associazione no profit che lavora per combattere lo stigma della salute mentale e per la prevenzione del suicidio, il cui motto \u00e8 proprio \"It's OK Not to Be OK\" (\"Va bene non stare bene\"). Il singolo \u00e8 stato messo in commercio in occasione della giornata mondiale per la prevenzione del suicidio.\nVideo musicale.\nIl video musicale \u00e8 stato reso disponibile il 10 settembre 2020, in concomitanza con l'uscita del brano.\nTracce.\nTesti e musiche di Marshmello, Demi Lovato, Gregory Hein, James Gutch e James Nicholas Bailey."}
{"id": "8641502", "revid": "123944588", "url": "https://it.wikipedia.org/wiki?curid=8641502", "title": "Gianni Festa", "text": "Biografia.\nNel 1960 fonda il settimanale cattolico \"Il Ponte\", al quale viene assegnato il Premio Cultura della Presidenza del Consiglio. Nel 1964 diviene redattore del \"Corriere dell'Irpinia\", lo storico quotidiano fondato da Guido Dorso, per poi diventarne direttore nel 1968. Due anni dopo, inaugura una nuova esperienza editoriale: \"Proposta Sud\", rivista a diffusione regionale nella quale vengono trattati temi vicini alla Questione meridionale. \nNel 1972 inizia la sua attivit\u00e0 con \"Il Mattino\" che porter\u00e0 avanti per circa vent'anni, giornale per il quale sar\u00e0 anche inviato speciale nella guerra in Libano. Festa intanto scrive e collabora con diverse riviste e testate, fra cui \"Il Messaggero\". Accanto alla carriera giornalistica, Gianni Festa fa esperienza anche nelle prime televisioni campane, fino a fondare e a prendere la direzione di Irpinia Tv nel 1988. \nNel 1995 fonda \"Ottopagine\", che lascer\u00e0 dopo cinque anni, per fondare nuovamente il \"Corriere dell'Irpinia\". Nel 2002 accetta l'incarico di direttore dell'emittente televisiva irpina Telenostra. Dal 2008 al 2014 \u00e8 presidente del Co.Re.Com Campania e membro del coordinamento nazionale.\nDal primo luglio 2014 le tre testate \"Il Quotidiano della Calabria\", \"Il Quotidiano della Basilicata\" e \"Il Corriere dell'Irpinia\" si fondono ne \"Il Quotidiano del Sud\", di cui diventa direttore responsabile. Dal gennaio 2015 ne dirige l'edizione campana.\nE' autore dei seguenti saggi: Il '68 degli irpini, la citt\u00e0,gli studenti,i partiti, la Chiesa. Irpinia 1980-2020 Memorie di un terremoto durato 40 anni - Il grande inganno, il federalismp differenziato la questione meridionale e il tradimento del Sud- Don Michele Grella 10 anni dopo- Guido Dorso in La Questione meridionale- Da Matera a Portici ritratto di Manlio Rossi Doria\nIn seguito alle siue inchieste ha ricevuto minacce di morte attraverso proiettili recapitati in una busta. Recentemente nella sua redazione ignoti hanno sottratto d notte documenti relativi alle sue inchieste"}
{"id": "8641505", "revid": "599013", "url": "https://it.wikipedia.org/wiki?curid=8641505", "title": "Jon Gallagher", "text": "Carriera.\nGli inizi.\nIl 19 gennaio 2018 viene selezionato come 14\u00aa scelta agli MLS SuperDraft dall'.\nSuccessivamente il calciatore viene girato in prestito alla squadra riserve, con i quali esordisce il 28 marzo in USL realizzando inoltre la prima doppietta, da calciatore professionista, ai danni del .\nLa prima stagione da professionista termina con 30 presenze accumulate e sei reti realizzate; la stagione seguente viene impiegato per otto partite prima di essere girato in prestito agli scozzesi dell', club della massima divisione scozzese. Il 4 dicembre realizza la prima ed unica rete della stagione contro il , match terminato con un pareggio (2-2). Il prestito inizialmente era previsto solo per la fine della stagione di MLS, ma in seguito viene prorogato fino al giugno 2020. Nella sua prima esperienza europea da professionista, raccoglie 31 presenze ed una rete.\nAtlanta United.\nTornato ad Atlanta, viene inserito in prima squadra per il MLS is Back Tournament ed il 22 luglio 2020 esordisce contro il sostituendo ad inizio ripresa l'attaccante Adam Jahn.\nStatistiche.\nPresenze e reti nei club.\n\"Statistiche aggiornate al 16 dicembre 2020.\""}
{"id": "8641506", "revid": "287204", "url": "https://it.wikipedia.org/wiki?curid=8641506", "title": "Sindrome di Lutembacher", "text": "La sindrome di Lutembacher \u00e8 una forma molto rara di cardiopatia congenita che colpisce una delle camere del cuore (comunemente gli atri) e una valvola (comunemente la valvola mitrale). \u00c8 comunemente noto sia come difetto del setto interatriale congenito (ASD)che come stenosi mitralica acquisita (SM). Il difetto del setto interatriale congenito (alla nascita) si riferisce a un foro nel setto che separa i due atri; questa condizione \u00e8 solitamente osservata nei feti e nei neonati.La stenosi mitralica si riferisce ai lembi della valvola mitrale (o lembi della valvola) che si attaccano l'uno all'altro rendendo molto piccola l'apertura per il passaggio del sangue dall'atrio ai ventricoli.Con la valvola cos\u00ec piccola, il sangue ha difficolt\u00e0 a passare dall'atrio sinistro al ventricolo sinistro. I difetti settali che possono verificarsi con la sindrome di Lutembacher includono: difetto del setto interatriale Ostium primum o ostium secundum che \u00e8 pi\u00f9 diffuso. \nLa sindrome di Lutembacher colpisce le donne pi\u00f9 spesso degli uomini e pu\u00f2 colpire bambini o adulti; la persona pu\u00f2 nascere con il disturbo o svilupparlo in seguito. La sindrome fu descritta per la prima volta da Ren\u00e9 Lutembacher (1884\u20131968) a Parigi nel 1916.\nPer correggere la sindrome di Lutembacher, viene spesso eseguita la chirurgia. Esistono diversi tipi di interventi chirurgici a seconda della causa della sindrome di Lutembacher (ASD Primium o ASD Ostium Secundum con stenosi mitralica): \nSintomi.\nPoich\u00e9 la sindrome di Lutembacher \u00e8 nota per ASD e SM, la maggior parte dei sintomi sperimentati sar\u00e0 associata ad ASD e SM. Per la maggior parte delle persone, rimarranno asintomatici (non manifestano sintomi) ma quando i sintomi vengono mostrati, sono dovuti principalmente all'ASD e varieranno a seconda delle dimensioni del foro negli atri. Se il paziente ha un ASD di grandi dimensioni, la congestione polmonare (accumulo di sangue o liquido nei polmoni) si verificher\u00e0 pi\u00f9 tardi, ma se il paziente ha un ASD piccolo, i sintomi appariranno all'inizio del disturbo. In generale, a meno che l'ASD e la stenosi mitralica che causano la sindrome di Lutembacher non siano gravi, i sintomi possono non comparire fino alla seconda e terza decade di vita del paziente. Poich\u00e9 molti dei pazienti sono asintomici e i sintomi possono non apparire fino a tarda et\u00e0, la durata o la frequenza dei sintomi varia. Per sintomi come palipitazioni, sovraccarico ventricolare, insufficienza cardiaca e congensione polmonare, questi sintomi possono essere improvvisi e non cos\u00ec frequenti in quanto sono sintomi molto gravi. Per sintomi quali forte S1 mitrale, S2 polmonare, soffio diastolico medio, affaticamento, ridotta tolleranza all'esercizio, aumento di peso, edema alla caviglia e dolore al quadrante superiore destro e ascite, questi sintomi possono essere meno frequenti e gravi; la loro durata pu\u00f2 essere solo di pochi secondi, minuti o anche mesi. \nSintomi principali.\nI principali sintomi della sindrome di Lutembacher a seguito di ASD e SM possono variare dall'insufficienza cardiaca alla congestione polmonare. \nCause.\nLa Sindrome di Lutembacher \u00e8 causato indirettamente da danni o disturbi cardiaci. La sindrome di Lutembacher \u00e8 causata da difetti congeniti in cui il cuore non riesce a chiudere tutti i fori nelle pareti tra gli atri o da un episodio di febbre reumatica in cui il danno viene fatto alle valvole cardiache come la valvola mitrale e risulta in un'apertura della parete cardiaca tra atri. Un feto o un bambino con la sindrome di Lutembacher ha solitamente un foro nella parete del cuore (interatriale) che separa l'atrio destro e sinistro. Normalmente durante lo sviluppo fetale, il sangue bypassa i polmoni e viene ossigenato dalla placenta. Il sangue passa dal cordone ombelicale e scorre nell'atrio sinistro attraverso un'apertura chiamata forame ovale; il forame ovale \u00e8 un buco tra i due atri.Una volta che un bambino nasce ei polmoni iniziano a riempirsi d'aria e il flusso sanguigno del cuore cambia, un lembo di tessuto (un po' 'come una botola) chiamato septum primium chiude il forame ovale o foro tra i due atri e diventa parte di la parete atriale. \nLa mancata chiusura del foro tra i due atri dopo la nascita porta a un disturbo chiamato ASD primium.Il problema pi\u00f9 comune con un'apertura trovata nel cuore con la sindrome di Lutembacher \u00e8 Ostium Secundum. L'Osteum Secundum \u00e8 un foro che si trova all'interno del lembo di tessuto (setto primitivo) che alla fine chiuder\u00e0 il foro tra i due atri dopo la nascita. Con entrambi le tipologie da ASD, l'ASD di solito fa s\u00ec che il flusso sanguigno dall'atrio destro salti andando al ventricolo destro e fluisca invece nell'atrio sinistro. Se \u00e8 presente anche la stenosi mitralica (l'indurimento del lembo di tessuto noto come valvola che si apre e si chiude tra l'atrio sinistro e il ventricolo per controllare il flusso sanguigno), il sangue scorrer\u00e0 nell'atrio destro attraverso il foro tra la parete degli atri invece di scorrere nel ventricolo sinistro e nella circolazione sistemica.Alla fine questo porta ad altri problemi come il fallimento del ventricolo destro e un flusso sanguigno ridotto al ventricolo sinistro.\nOltre all'ASD, la SM pu\u00f2 essere acquisita (presente o da un episodio di febbre reumatica o la madre ha o ha avuto febbre reumatica durante la gravidanza) o congenita (il bambino che nasce con il disturbo). Con la combinazione di ASD e SM, il cuore pu\u00f2 essere sottoposto a forti sollecitazioni mentre cerca di spostare il sangue attraverso il cuore e i polmoni. \nMeccanismo.\nNon esiste un meccanismo esatto per la sindrome di Lutembacher, ma piuttosto una combinazione di disturbi come risultato del difetto del setto atriale (ASD) e/o della stenosi della valvola mitrale. \nSi pensa che l'ASD sia causato dalla mancata chiusura del foro (forame ovale) tra l'atrio destro e quello sinistro che normalmente si trova all'interno del cuore durante lo sviluppo fetale; pu\u00f2 anche essere acquisita la creazione di un foro tra l'atrio. Esistono due tipi di ASD: ostium secundum e ostium primium. \nDifetto settale atriale (Ostium primum).\nLa mancata chiusura del foro tra l'atrio destro e sinistro subito dopo la nascita \u00e8 la causa alla base dell'ASD primum. Durante lo sviluppo fetale il sangue passer\u00e0 dal cordone ombelicale e fluir\u00e0 nell'atrio sinistro attraverso un foro tra i due atri. Quando un bambino nasce e i polmoni iniziano a riempirsi d'aria, il flusso sanguigno del cuore cambia; un lembo di tessuto (septum primium) normalmente chiude il foro (forame ovale) tra i due atri e diventa parte della parete atriale. Durante l'ASD primum, dopo la nascita il foro non \u00e8 completamente chiuso permettendo al sangue deossigenato di fluire negli atri sinistri dagli atri destri. Con l'impossibilit\u00e0 del sangue di passare dall'atrio destro al ventricolo destro e quindi alle vene polmonari, il sangue non otterr\u00e0 ossigeno prima di lasciare il cuore e andare ad altre parti del corpo.A causa del flusso sanguigno errato, sintomi quali affaticamento (dalla diminuzione del flusso sanguigno sistemico), palpitazioni (dal flusso sanguigno dagli atri sinistro all'atrio destro), aumento di peso, edema, dolore toracico superiore destro (tutti causati dall'atrio sinistro a destro) flusso sanguigno) e dispnea parossistica notturna (mancanza di respiro durante il sonno), ortopnea (difficolt\u00e0 a respirare mentre si \u00e8 sdraiati) ed emottisi o tosse con sangue (tutti causati da piccoli ASD che causano il flusso sanguigno dall'atrio sinistro a quello destro). \nDifetto del setto interatriale (Ostium secundum).\nDurante la forma pi\u00f9 comune della sindrome di Lutembacher, ASD Ostium secundum, si former\u00e0 un foro nel lembo di tessuto (septum primium) che dovrebbe chiudersi tra i due atri dopo la nascita. Con l'inizio di un foro creato nel lembo di tessuto che chiude il foro pi\u00f9 grande tra l'atrio sinistro e quello destro, il sangue pu\u00f2 nuovamente fluire dall'atrio destro a sinistra. L'osteum secundum causa molti degli stessi sintomi osservati nell'ASD primium. Con entrambi i tipi di ASD, il sangue fluir\u00e0 dall'atrio destro saltando il ventricolo destro (o molto poco nel ventricolo) e fluir\u00e0 invece nell'atrio sinistro, introducendo la possibilit\u00e0 che il sangue priva di ossigeno per andare al resto del corpo. A volte, la direzione del flusso sanguigno \u00e8 in gran parte determinata dalla capacit\u00e0 del ventricolo destro e sinistro di contrarsi (contrarsi) e rilassarsi (compliance).\nOltre ai difetti congeniti o alla nascita che causano l'ASD, si pensa che anche l'ASD sia acquisito. Durante le procedure interventistiche pecutanee come la valvuloplastica mitralica (un processo chirurgico eseguito per riparare una valvola mitrale), l'11-12% degli individui svilupper\u00e0 ASD consentendo al sangue di fluire dall'atrio sinistro a quello destro. \nStenosi della valvola mitrale.\nLa seconda causa della sindrome di Lutembacher \u00e8 la stenosi mitralica (SM). La SM pu\u00f2 essere causata da difetti alla nascita, febbre reumatica o solo stress al cuore dovuto all'ASD; Poich\u00e9 la SM pu\u00f2 essere causata da diverse cose, non esiste un meccanismo esatto ma molti meccanismi o cause. Se la stenosi della valvola mitrale \u00e8 il risultato di difetti congeniti durante lo sviluppo derivanti dalla febbre reumatica, possono verificarsi diverse cose nel cuore. La febbre reumatica induce il sistema immunitario ad attaccare i propri tessuti proteici provocando la formazione di lesioni sui lembi della valvola mitrale. Man mano che i lembi guariscono nel tempo, i lembi perdono la loro pellicola e la loro flaccidit\u00e0 risultando in alette solide e rigide. La perdita di valvole mitraliche adeguate rende pi\u00f9 difficile l'apertura delle valvole e il flusso del sangue. Come risultato del flusso sanguigno interrotto o rallentato dalla valvola difettosa, la pressione inizia a crescere nel cuore. Una volta si pensava che un ASD non fosse gi\u00e0 presente, potrebbe formarsi a causa della SM, ma ora si pensa che l'ASD sia un difetto alla nascita o acquisito da procedure chirurgiche. \nNel complesso, la sindrome di Lutembacher non ha un meccanismo certo ma una combinazione come risultato di ASD eSM. \nDiagnosi.\nLa sindrome di Lutembacher viene diagnosticata principalmente mediante esami fisici per suoni cardiaci, elettrocardiogrammi, radiografia del torace, ecocardiografia transtoracica o transesofagea, mappatura del flusso di colore e imaging Doppler. L'utilizzo dei vari test pu\u00f2 aiutare a differenziare altre possibili condizioni come rigurgito mitralico, malattia di Ebstein, difetto del setto ventricolare (VSD). \nEsami fisici.\nVerr\u00e0 eseguito un esame fisico per verificare la presenza di suoni cardiaci anormali, condizioni del cuore, pressione sanguigna, polmoni, palpitazioni, edema, aumento di peso, ascite o altri sintomi anormali. Il sangue pu\u00f2 anche essere prelevato per aiutare a determinare la causa dell'affaticamento, la determinazione dell'ascite, altri problemi di salute che potrebbero essere strettamente correlati a causare i sintomi come reni, fegato, sistema immunitario (segni di febbre reumatica), livelli di glucosio anormali. \nElettrocardiogrammi.\nL'elettrocardiogramma (ECG) viene utilizzato per determinare la posizione, le dimensioni, la direzione del flusso sanguigno attraverso il foro atriale, l'emodinamica del ventricolo destro (circolazione sanguigna), la valvola tricuspide e il funzionamento del ventricolo sinistro. L'ECG pu\u00f2 essere utilizzato anche per determinare il ritmo del cuore per determinare se esiste un'indicazione del ritmo sinusale o della fibrillazione atriale. Nell'ECG verr\u00e0 studiata la morfologia dell'onda p per eventuali anomalie. Se durante l'ECG, l'onda P (depolarizzazione atriale) \u00e8 alta, ampia o doppia nella derivazione II e accompagnata da una forza negativa profonda in V1, questa sarebbe considerata anormale; solo un'onda dovrebbe essere associata all'onda P. Inoltre, in un ECG verranno esaminati la morfologia e l'asse del QRS per eventuali anomalie. Se l'ECG mostra una deviazione dell'asse destro anormale o un blocco di branca destra (ci\u00f2 significherebbe che non c'era alcun segnale che attraversava l'atrio per istruire il ventricolo a contrarsi o spremere il sangue dal ventricolo).\nRadiogramma del torace.\nUna radiografia del torace pu\u00f2 essere somministrata a un paziente per determinare: \nEcocardiografia transtoracica o transesofagea.\nEcocardiografia transtoracica o transesofagea immagini bidimensionali che possono essere fatte del cuore. Possono essere utilizzati per determinare le fasi della sindrome di Lutembacher. Sono usati per determinare: \nEcocolor doppler.\nUn flusso di colore e imaging doppler vengono utilizzati per confermare la presenza e valutare la gravit\u00e0 dell'ASD e della SM. \nRadiografia del torace.\nVerr\u00e0 eseguita una radiografia del torace per determinare le dimensioni del cuore e dei vasi sanguigni che forniscono sangue ai polmoni.\nCateterismo cardiaco.\nIl cateterismo cardiaco viene eseguito per confermare una diagnosi; non viene eseguito di routine prima. Pu\u00f2 anche essere utilizzato per valutare la gravit\u00e0 dell'ASD e misurare l'area della valvola mitrale. Per determinare la presenza di ASD, un catetere viene fatto passare attraverso il foro sospetto tra l'atrio nell'atrio sinistro.\nTrattamenti.\nPer trattare la sindrome di Lutembacher, devono prima essere trattate le cause alla base del disturbo: stenosi mitralica e difetto del setto interatriale. La sindrome di Lutembacher viene solitamente trattata chirurgicamente con trattamenti come: \nIl trattamento transcatetere percutaneo per la SM pu\u00f2 includere terapie transcatetere come la valvuloplastica con palloncino. \nTerapia transcatetere percutanea.\nLa terapia transcatetere percutanea viene utilizzata per riparare la valvola mitrale e talvolta il setto. Nella valvuloplastica mitrale percutanea con palloncino, utilizzando un catetere, un palloncino come il palloncino Inoue viene posizionato nei vasi sanguigni nella zona inguinale e il palloncino guidato verso il cuore. Se non \u00e8 gi\u00e0 presente un foro, pu\u00f2 essere necessario inserire un piccolo foro negli atri e inserirlo nella valvola mitrale attraverso l'atrio sinistro; il palloncino viene quindi gonfiato. Il palloncino all'interno della valvola mitrale verr\u00e0 gonfiato e sgonfio pi\u00f9 volte per allargare l'apertura della valvola fino a quando l'apertura sar\u00e0 soddisfacente; il palloncino verr\u00e0 quindi sgonfio e rimosso. \nIl vantaggio di utilizzare procedure percutanee invece della chirurgia a cuore aperto non \u00e8 la necessit\u00e0 di anestesia generale, trasfusioni di sangue e il tempo di recupero \u00e8 pi\u00f9 rapido. Lo svantaggio di questa procedura \u00e8 la mancanza di procedure ripetitive e transettali se sono necessarie in seguito. Inoltre, se il paziente sviluppa successivamente una ricaduta di SM, sar\u00e0 necessario eseguire un intervento chirurgico dove si utilizzano tecniche pi\u00f9 evasive. Inoltre, se \u00e8 necessario inserire un foro negli atri per ottenere l'accesso alla valvola mitrale, c'\u00e8 il rischio di sviluppare ASD secondariamente.\nEffetti collaterali.\nI possibili effetti collaterali di questa procedura non invasiva potrebbero essere: \nSe si verifica uno dei suddetti sintomi, \u00e8 importante contattare il medico per prevenire un altro decadimento della stenosi mitralica. Per garantire una buona salute, si raccomandano visite mediche di routine, dieta, perdita di peso, esercizio fisico approvato dal medico e uso di antibiotici nelle procedure dentali e di altro tipo.\nChiusura del dispositivo.\nPer trattare l'ASD pu\u00f2 essere utilizzata una chiusura del dispositivo. In effetti, una chiusura ASD \u00e8 spesso raccomandata per alcuni casi come con un paziente che ha uno shunt da sinistra a destra significativo con una frazione di flusso polmonare e/o sistemico di Qp/Qs&gt;1,5. \u00c8 meglio eseguire questa procedura/intervento chirurgico di et\u00e0 compresa tra 2 e 4 anni. La chiusura viene eseguita con due metodi: interventistico o chirurgico.\nProcedura transcatetere percutanea.\nQuesta procedura viene eseguita posizionando un dispositivo come Amplatzer \"ombrello\", CardioSEAL simile alla terapia transcatetere percutanea. Un catetere viene inserito nei vasi e infilato al cuore e inserito nell'ASD chiudendo il difetto. Altro dispositivo di chiusura che \u00e8 stato utilizzato \u00e8 il GORE HELEX Septal Occluder. Dopo che il dispositivo \u00e8 stato inserito e copre il difetto, nel tempo il tessuto crescer\u00e0 sul dispositivo dell'impianto fino a farlo diventare parte del cuore. Al paziente verranno somministrati farmaci anticoagulanti per i primi sei mesi successivi all'intervento: aspirina, clopidogrel o warfarin (Coumadin).\nChirurgia.\nQuesta procedura viene eseguita mediante chirurgia a cuore aperto (sternotomia o toracotomia) utilizzando un ECC in cui il cuore viene fermato per consentire l'inserimento di un sistema di cannule speciali. Il foro viene chiuso da una sutura diretta (cucitura) se il foro \u00e8 abbastanza piccolo o se il foro \u00e8 pi\u00f9 grande, suturando (cucendo) un piccolo pezzo di pericardio (tessuto cardiaco o pelle) o tessuto per chiudere il foro.\nPer aumentare la qualit\u00e0 della vita in seguito a procedure/interventi chirurgici ASD, i pazienti devono sottoporsi a un esame fisico ed ECG ogni 3, 6 e 12 mesi con il proprio cardiologo. Per molti pazienti con riparazione della chiusura ASD secundum, possono tornare alle loro normali attivit\u00e0 a meno che la loro procedura non sia stata il cateterismo cardiaco che in questo caso dovrebbero riposare per alcuni giorni. Tutti i pazienti devono rimanere in terapia con anticoagulanti per almeno 6 mesi e fino a un anno, a meno che il paziente non abbia avuto un ictus in cui sarebbero sempre stati in terapia con anticoagulanti. I pazienti con malattia coronarica o ipertensione polmonare assumeranno medicinali aggiuntivi descritti dal proprio medico. Per i pazienti che hanno subito un intervento chirurgico al cuore per riparare il difetto o hanno ricevuto un dispositivo di chiusura transcatetere, dovranno assumere una qualche forma di antibiotici per prevenire infezioni come l'endocardite per almeno 6 mesi dopo la procedura. \nIl successo con la chiusura dell'ASD \u00e8 molto alto, il 96% per le procedure percutanee e il 100% degli interventi chirurgici ASD come rilevato da un gruppo di ricerca. Nessun paziente \u00e8 stato trovato morto per trattamenti interventistici o chirurgici e solo il 7,2% dei pazienti che hanno ricevuto un dispositivo e il 24,0% dei pazienti che hanno subito un intervento chirurgico hanno avuto complicanze. Anche la degenza ospedaliera per ciascun gruppo \u00e8 variata, il gruppo chirurgico \u00e8 stato di 3,4 \u00b1 1,2 giorni e il gruppo di dispositivi 1,0 \u00b1 0,3 giorni.Come visto da questo studio, la prognosi era buona e la qualit\u00e0 della vita potrebbe essere eccellente.\nEffetti collaterali.\nGli effetti collaterali con la chiusura del dispositivo interventistico non sono stati ancora ampiamente supportati. \nI possibili effetti collaterali della procedura di chiusura del dispositivo ASD potrebbero essere: \nCon la chiusura chirurgica, il normale rischio di infezione, febbre e coaguli di sangue \u00e8 tra i rischi. Se sono presenti segni di infezione come gonfiore, dolore o febbre, il paziente deve consultare un medico. I pazienti che hanno ASD riparato pi\u00f9 tardi nella vita sono anche a maggior rischio di sviluppare fibrillazione atriale, specialmente se il dispositivo non \u00e8 stabile.\nRicerca recente.\nEsaminando i vantaggi dell'utilizzo del trattamento percutaneo come alternativa ai mezzi chirurgici per correggere SM e ASD, si \u00e8 scoperto che il trattamento percutaneo combinato (inclusa la valvuloplastica con palloncino per la SM e l'occlusore del setto Amplatzer per la chiusura dell'ASD) ha migliorato la valvola mitrale planimetrica del paziente area a 2.1 \u00a0 cm (rispetto al precedente 1.5 \u00a0 cm), gradiente diastolico massimo a 9 mmHg (rispetto ai precedenti 17 mmHg) e gradiente diastolico medio a 4 mmHg (rispetto ai precedenti 9 mmHg). \nIn un altro studio, i chirurghi hanno sviluppato un modo per utilizzare la terapia percante in situazioni difficili. In questo studio hanno sviluppato una tecnica per utilizzare il palloncino Inoue in valvuloplastica ma per inserire un filo nell'atrio sinistro prima di inserire il palloncino. Ci\u00f2 ha consentito ai chirurghi di essere pi\u00f9 precisi nel trattamento della valvola mitrale e di non far scivolare il palloncino fuori posto; il filo serviva da guida per l'inserimento del palloncino. \nSono state esaminate altre procedure percutanee oltre alla valvuloplastica con palloncino per la SM. La plicazione percutanea dei foglietti (riparazione dei foglietti da bordo a bordo) \u00e8 in fase di esplorazione come un modo per aumentare l'apertura della valvola mitrale bloccando i lembi mitralici. I morsetti vengono consegnati alla mitrale attraverso un catetere come con il palloncino e quindi fissati alla valvola mitrale. Dei pazienti che hanno ricevuto questo trattamento, il 74% dei pazienti ha raggiunto il successo chirurgico e, a 1 anno, il 68% \u00e8 stato salvato dalla morte, il 90% dal dover sottoporsi a un intervento chirurgico o dalla morte per mancanza di ci\u00f2, una prognosi del 76,3% a tre anni. \nDati i numerosi trattamenti possibili che devono venire, la ricerca futura sta continuando a trovare metodi migliori per trattare i pazienti con Lutembacher in modo non invasivo come con la terapia percutanea. Senza trattare con successo le complicanze pi\u00f9 gravi di Lutembacher possono verificarsi come l'insufficienza cardiaca o anche disturbi come la sindrome di Eisenmenger."}
{"id": "8641525", "revid": "125430603", "url": "https://it.wikipedia.org/wiki?curid=8641525", "title": "Cristo alla colonna (Antonello da Messina)", "text": "Cristo alla colonna \u00e8 un dipinto, di piccole dimensioni, realizzato da Antonello da Messina tra il 1476 e il 1478 e attualmente conservato al Museo del Louvre di Parigi. Il soggetto, di carattere religioso, \u00e8 il Cristo sofferente per la sua flagellazione.\nStoria e descrizione.\nL'opera si colloca negli ultimi anni di vita del pittore e mostra una sua piena maturit\u00e0 artistica: l'Antonello, infatti, era stato in grado di assimilare l'attenzione al dettaglio tipica dei primitivi fiamminghi, con l'influenza del gusto veneziano, dovuta al suo soggiorno, avvenuto proprio negli anni precedenti, nella citt\u00e0. Per molto tempo le dimensioni ridotte, piuttosto inusuali, e il primo piano cos\u00ec ravvicinato hanno lasciato supporre che in origine la tavola fosse pi\u00f9 grande, in particolar modo pi\u00f9 estesa verso il basso; si ipotizzava, inoltre, che tra Ges\u00f9 e gli osservatori ci fosse un parapetto. Entrambe le ipotesi si sono rivelate errate.\nLa ritrattistica in generale e il Cristo sofferente come soggetto sono entrambi molto apprezzati nelle scelte artistiche dell'Antonello; va sottolineato, per\u00f2, che nel Cristo alla colonna \u00e8 in grado di ottenere un impatto emotivo che ha pochi eguali: Ges\u00f9, infatti, \u00e8 colto nel suo dolore, nel momento in cui la flagellazione \u00e8 appena cominciata.\nCome in molte altre delle sue opere, Antonello si mostra scrupoloso nel rappresentare fedelmente i dettagli: i capelli sudati, la barba, nella quale i peli possono essere distinti singolarmente, la bocca semiaperta, che lascia intravedere i denti e la lingua, le prime strisce di sangue che macchiano il viso, le gocce perfettamente trasparenti."}
{"id": "8641526", "revid": "110157", "url": "https://it.wikipedia.org/wiki?curid=8641526", "title": "Palazzo Wertheim", "text": "Il Palazzo Wertheim (\"Palais Wertheim\" in tedesco) \u00e8 un edificio storico di Vienna, in Austria.\nStoria.\nLa costruzione del palazzo, commissionata dall'industriale Franz Freiherr von Wertheim all'architetto Heinrich Freiherr von Ferstel, inizi\u00f2 nel 1864 e si concluse nel 1868. Nel 1910 la destinazione d'uso dell'immobile venne trasformata in residenziale e d'uffici. Il 27 luglio 1977 il primo ristorante McDonald's dell'Austria apr\u00ec nei locali al piano terra del palazzo.\nDescrizione.\nL'edificio sorge lungo il Ring nell'Innere Stadt viennese."}
{"id": "8641527", "revid": "110157", "url": "https://it.wikipedia.org/wiki?curid=8641527", "title": "I ribelli dei 50 soli", "text": "I ribelli dei 50 soli (\"The Mixed Men\") \u00e8 un romanzo di fantascienza dello scrittore canadese, naturalizzato statunitense A. E. van Vogt, pubblicato per la prima volta nel 1952 dalla Gnome Press e in seguito nel 1955 dalla Berkley Books, col titolo \"Mission to the Stars\".\nStoria editoriale.\nSi tratta di uno dei primi esempi in letteratura fantascientifica di fix-up, ovvero di un romanzo nato dalla fusione di racconti scritti in precedenza che l'autore ha modificato per trarne un'unica trama: il termine fu coniato dallo stesso Van Vogt, che utilizz\u00f2 altre volte questa tecnica:\nRacconti.\nIl prologo \u00e8 costituito dalla rielaborazione del racconto breve \"Concealment\", pubblicato originariamente nel settembre 1943 sulla rivista di fantascienza \"Astounding\".\nUna traduzione di Riccardo Valla, intitolata Nascondiglio \u00e8 stata pubblicata dalla Mondadori nell'agosto 1990 come parte del'antologia \"Creature\" (\"Monsters\", 1965) nel numero 1134 della collana Urania.\nQuesti capitoli furono scritti come materiale di collegamento per il romanzo e solo successivamente, nel 1972 furono pubblicati separatamente, come racconto intitolato \"Lost: Fifty Suns\".\nQuesti capitoli sono costituiti dalla rielaborazione del racconto \"The Storm\", pubblicato originariamente nell'ottobre 1943 sulla rivista di fantascienza \"Astounding\".\nUna traduzione di G. P. Sandri, intitolata La tempesta \u00e8 stata pubblicata dalla Armenia Editore come parte dell'antologia personale \"Il meglio di A. E. Van Vogt. Una grande antologia personale. 12 racconti\" (\"The Best of A. E. Van Vogt\", 1974), nel 1978 nel volume n. 9 della collana Robot Speciale e di nuovo nel 1980 nel volume n. 17 della collana Raccolta Robot.\nUna traduzione di Antonio Bellomi, intitolata L'uragano galattico \u00e8 stato pubblicato come parte dell'antologia intitolata \"Le grandi storie della fantascienza 5 (1943)\".\nQuesti capitoli sono costituiti dalla rielaborazione del racconto \"The Mixed Men\", che ha dato il titolo al romanzo; pubblicato originariamente nel gennaio 1945 sulla rivista di fantascienza \"Astounding\", nel 1996 \u00e8 stato nominato per il Retro Hugo per il miglior racconto del 1946\nRomanzo.\nLa prima traduzione in italiano, di Pietro Leoni, \u00e8 stata pubblicata dalla Mondadori nella collana Urania, il 10 febbraio 1954 nel volume n. 34 e il 20 marzo 1966 nel volume n. 428.\nUna traduzione di Riccardo Valla \u00e8 stata pubblicata dalla Editrice Nord nel 1976, nel volume n. 21 della collana Cosmo Serie Oro. Classici della Narrativa di Fantascienza.\nUna traduzione di Iva Guglielmi \u00e8 stata pubblicata dalla Fanucci Editore nel 1988, nel volume n. 1 della collana Biblioteca di Fantascienza.\nUna traduzione di Franco Di Maggio intitolata Lo sciame delle stelle \u00e8 stata pubblicata dalla Editor Service nell'agosto 1989, nel volume n. 2 della collana Adventures Book.\nUna traduzione di Vera Simonetti \u00e8 stata pubblicata nel 1994 dalla Compagnia del Fantastico.Gruppo Newton nel volume n. 23 della collana Il Fantastico Economico Classico.\nUna traduzione di Ugo Malaguti \u00e8 stata pubblicata nel 2008 dalla Perseo Libri Elara nel volume n. 29 della collana Biblioteca di Nova SF*.\nTrama.\nIn un futuro remoto, la Terra esercita una forza egemone sulla Via Lattea: l'Impero Terrestre, che si estende per tutta la galassia, ha assorbito o assoggettato ogni altra civilt\u00e0. Alla maniera dell'antico Impero Romano, l'Impero Terrestre garantisce ampie libert\u00e0 e diritti ai sistemi conquistati, ma non tollera opposizioni di alcun genere n\u00e9 all'interno n\u00e9 all'esterno: le uniche due alternative per i popoli che incrociano i terrestri sono aderire all'Impero o essere annientati.\nLady Gloria Cecilia Laurr, a capo di un incrociatore terrestre chiamato \"Sciame delle Stelle\", viene inviata oltre i confini della galassia, in una missione di esplorazione della Nube di Magellano della durata di dieci anni. Proprio quando la missione si sta per concludere, l'astronave terrestre si imbatte in un avamposto di una civilt\u00e0 sconosciuta, dove un solitario guardiano pone una strenua resistenza agli invasori. Piuttosto che arrendersi, il guardiano decide di togliersi la vita facendo esplodere la stazione che custodiva. Tuttavia, l'equipaggio dello \"Sciame delle Stelle\" riesce a ripristinare la struttura e a resuscitare il suo custode, tramite un dispositivo che ricompone materia organica e inorganica partendo dagli atomi. Lady Laurr ordina che la creatura, che sembra un essere umano in tutto e per tutto, venga condizionata mentalmente e interrogata. Egli tuttavia mostra incredibile resistenza fisica e psichica e per poco non riesce ad assassinare la comandante stessa, prima di essere ucciso definitivamente dalla tenente Neslor, a capo del settore psichiatrico. Dalle poche informazioni ricavate, la Terra scopre l'esistenza della civilt\u00e0 dei Cinquanta Soli.\nIl popolo dei Cinquanta Soli discende direttamente dai Delliani fuggiti dalla Terra quindicimila anni prima, oltre che dagli esseri umani che li aiutarono durante la fuga. I Delliani sono essere umani mutati dai primi sistemi di teletrasporto, che nel ricostruire il corpo umano ne modificavano la struttura interna, garantendo ai soggetti una forza fisica superiore e capacit\u00e0 logiche e deduttive straordinarie; tuttavia, questo avveniva al prezzo della perdita totale di creativit\u00e0, inventiva e immaginazione. Il nome di questi \"uomini nuovi\" deriva da quello di Joseph Dell, l'inventore dei primi sistemi di trasmissione della materia. Quando, quindici millenni prima degli eventi narrati, i Delliani iniziarono a diffondersi sulla Terra, i terrestri iniziarono ad emarginarli e discriminarli, chiamandoli in modo dispregiativo \"robots\". Infine, la xenofobia terrestre sfoci\u00f2 in una e vera propria persecuzione, che costrinse i Delliani a fuggire verso la Nube di Magellano, aiutati dagli esseri umani solidali con loro, da l\u00ec in poi conosciuti come non-Delliani.\nPer evitare di essere rintracciati dai terrestri, Delliani e non-Delliani colonizzarono settanta pianeti suddivisi in cinquanta sistemi solari sparsi per la Nube di Magellano, che conta oltre cinquanta milioni di stelle, formando la civilt\u00e0 dei Cinquanta Soli. Tutte le comunicazioni fra i pianeti sono criptate, la popolazione di ogni sistema non conosce l'ubicazione degli altri 49, ad eccezione di un manipolo di uomini ai vertici del sistema militare. Inoltre, le mappe dei sistemi e di navigazione fra di essi non vengono conservate sui pianeti, ma solo sulle astronavi e comunque distrutte non appena sorge la minaccia che siano catturate. Ognuno dei 50 sistemi, inoltre, \u00e8 in grado di operare indipendentemente dagli altri, anche se esiste un coordinamento centrale sul pianeta Cassidor.\nNonostante rintracciare i Cinquanta Soli sia pressoch\u00e9 impossibile per un solo incrociatore, perch\u00e9 un'esplorazione completa della Nube di Magellano richiederebbe secoli, la comandante Laurr decide comunque di provare a sottomettere i ribelli. Ottenute le frequenze radio dal prigioniero morto, lancia un ultimatum al governo dei Cinquanta Soli: rivelare la loro posizione entro una settimana e accettare un'annessione pacifica o entrare ufficialmente in guerra con la Terra ed essere annientati una volta scoperti, dovesse richiedere anche mille anni.\nL'ultimatum dello \"Sciame delle Stelle\" giunge in un momento in cui i Cinquanta Soli hanno gi\u00e0 problemi interni. Da circa due secoli, un procedimento di fecondazione artificiale chiamato \"pressione a freddo\", consente a Delliani e non-Delliani di procreare, mentre prima le unioni miste erano sterili. Gli esseri nati da questi incroci, chiamati Umanoidi, posseggono tutte le facolt\u00e0 dei Delliani, senza deficitare della creativit\u00e0 tipica dei non-Delliani; inoltre, l'utilizzo focalizzato della loro \"doppia mente\" consente loro di prendere il controllo ipnotico di altre creature, anche in gruppo. La reale estensione dei poteri degli Umanoidi \u00e8 sconosciuta al governo dei Cinquanta Soli, che per questo li teme e li discrimina. Un tentativo di colpo di stato degli Umanoidi \u00e8 stato represso nel sangue solo 30 anni prima ed evitato solo perch\u00e9 Delliani e non-Delliani erano in schiacciante superiorit\u00e0 numerica. Ora la stragrande maggioranza degli Umanoidi vive in citt\u00e0 sotterranee, nascoste su undici pianeti dei Cinquanta Soli.\nPeter Maltby, protagonista del romanzo, \u00e8 un Umanoide. Figlio del leader degli Umanoidi che guid\u00f2 il golpe fallito (restandovi ucciso), \u00e8 uno dei membri pi\u00f9 importanti della sua razza e di fatto designato ad assumerne il comando. Tuttavia, come gesto di distensione al termine della guerra civile, egli \u00e8 stato allevato dal governo dei Cinquanta Soli, a cui ha giurato fedelt\u00e0 e di cui \u00e8 diventato un ufficiale militare. Maltby \u00e8 quindi legato indissolubilmente ad entrambe le fazioni e, del resto, ha un concetto molto flessibile della lealt\u00e0: passa liberamente informazioni segrete da una parte all'altra, senza privilegiarne nessuna e facendo all'occorrenza il doppio o il triplo gioco. L'unico vero obiettivo del protagonista \u00e8 evitare che i rapporti fra le fazioni si deteriorino fino a una nuova guerra civile, come vorrebbe invece un giovane leader emergente degli Umanoidi, Hunston.\nL'ultimatum dei terrestri giunge quindi a scompigliare completamente le carte in tavola. Se da una parte il governo centrale dei Cinquanta Soli pu\u00f2 contare sul suo astuto sistema di occultamento, sia Maltby che Hunston intravedono un'occasione unica per gli Umanoidi: se tradissero i Delliani, rivelando alla Terra le mappe dei Cinquanta Soli, potrebbero negoziare con l'Impero parit\u00e0 di diritti con gli altri cittadini, o addirittura la posizione dominante che volevano ottenere con la guerra civile. Ma se Hunston \u00e8 pi\u00f9 che mai deciso a rivoltarsi, Maltby spera ancora di poter manipolare tutti i contendenti per ottenere lo stesso risultato con una trattativa. A bordo dello \"Sciame delle Stelle\", intanto, Lady Laurr deve affrontare la ribellione dei suoi ufficiali, che ritengono la conquista dei Cinquanta Soli impossibile e premono per il ritorno alla Terra.\nIl romanzo si snoda quindi in un tortuoso intrigo politico, militare e diplomatico. Nel frattempo, sia lo \"Sciame delle Stelle\" che le astronavi delliane dovranno vedersela con i terrificanti uragani cosmici che flagellano la Nube di Magellano e la cui ubicazione esatta \u00e8 nota solo ai meteorologi pi\u00f9 alti di grado, tra cui lo stesso Maltby, e che il governo dei Cinquanta Soli ritiene di poter usare come un'arma. Mentre le posizioni si faranno sempre pi\u00f9 radicali, il protagonista dovr\u00e0 ricorrere ad ogni sorta di astuzia per evitare un catastrofico conflitto aperto.\nStile.\nLo stile di Van Vogt, per la natura stessa del romanzo che \u00e8 di fatto un esercizio di fantapolitica, tende a privilegiare i dialoghi e i passaggi introspettivi che mostrano il flusso di pensieri dei personaggi. Le scene d'azione, che pure sono presenti, sono narrate in modo breve, incisivo, asciutto. Per quanto riguarda le parti descrittive, queste sono ridotte al minimo, o del tutto assenti: molto viene lasciato all'immaginazione del lettore e diversi oggetti futuristici sono nominati senza che ne venga mai data una descrizione formale. L'autore non si addentra mai troppo nella spiegazione del funzionamento di meccanismi come il teletrasporto o la ricostituzione della materia, preferendo concentrarsi sui personaggi e sui loro dialoghi, inclusi quelli interiori.\nLa genesi del libro, che nasce come \"fix-up\" di cinque racconti che precedentemente erano storie separate, traspare chiaramente alla lettura. In primo luogo per la divisione netta del romanzo in cinque \"quadri narrativi\", facilmente identificabili dalla diversa ambientazione, ma anche per l'utilizzo di espedienti quali il deus ex machina, con i quali Van Vogt chiude in maniera brusca la terza e quarta parte della narrazione. Questa struttura \"a mosaico\" diventa ancora pi\u00f9 evidente nella seconda parte dell'opera, nella quale il focus narrativo passa progressivamente dagli intrighi politici alla storia d'amore tra i due protagonisti.\nTemi trattati.\nIl tema principale dell'opera \u00e8 certamente quello della lealt\u00e0, intesa dall'autore come un valore indubbio, ma relativo. Di fronte all'interesse generale, la fedelt\u00e0 a un sistema o a una causa pu\u00f2 passare in secondo piano: questa \u00e8 l'opinione del protagonista del romanzo e, del resto, tutti i personaggi che rifiutano testardamente i compromessi finiscono per diventare gli antagonisti di una soluzione pacifica. La stessa flessibilit\u00e0 viene trasportata da Van Vogt sul piano personale: Maltby non esita a contrarre un matrimonio di convenienza per salvaguardare i suoi due popoli, ma allo stesso tempo, quando questo espediente si rivela inutile, rifiuta di forzare Lady Laurr in un'unione senza amore, pur essendosi nel frattempo innamorato di lei. Anche qui l'aspetto della libert\u00e0 e dell'emancipazione della donna prende il sopravvento sulle questioni di fedelt\u00e0 coniugale: una visione considerevolmente moderna se si ricorda che il romanzo \u00e8 stato scritto negli anni '40.\nUn'altra intuizione di Van Vogt riguarda l'aver saputo prevedere, gi\u00e0 durante la Seconda Guerra Mondiale, quella che sarebbe stata una caratteristica della stragrande maggioranza dei conflitti successivi: la guerra asimmetrica. L'autore gi\u00e0 capiva come, in un quadro di grandi potenze, ci si sarebbe potuti trovare in situazioni in cui un avversario relativamente debole, ma sufficientemente astuto e determinato, avrebbe potuto tenere in scacco forze che in guerra aperta l'avrebbero schiacciato. Guerre come quelle degli USA in Vietnam o dell'URSS in Afghanistan confermeranno questa profezia di Van Vogt.\nCritica.\nIl romanzo, alla sua uscita nel 1952, fu accolto negativamente. Il New York Times stronc\u00f2 l'opera di Van Vogt definendola una \"brutta parodia di un libro di fantascienza\" e il critico e scrittore P. Schuyler Miller, nello stesso anno, la defin\u00ec \"un lavoro distintamente minore dell'autore, che presenta un protagonista poco convincente\".\nTuttavia, nel corso del tempo, \"I ribelli dei 50 soli\" \u00e8 stato rivalutato dal grande pubblico (ne \u00e8 prova la grande variet\u00e0 di edizioni diverse, anche in italiano) ed eminenti autori di fantascienza come Bob Shaw hanno affermato che il romanzo ha avuto una profonda influenza sulle loro opere."}
{"id": "8641528", "revid": "57641", "url": "https://it.wikipedia.org/wiki?curid=8641528", "title": "I ribelli dei cinquanta soli", "text": ""}
{"id": "8641530", "revid": "599013", "url": "https://it.wikipedia.org/wiki?curid=8641530", "title": "Katrina Hibbert", "text": ""}
{"id": "8641531", "revid": "767487", "url": "https://it.wikipedia.org/wiki?curid=8641531", "title": "Geu namja-ui chaek 198-jjok", "text": "Geu namja-ui chaek 198-jjok (), noto anche con il titolo internazionale Heartbreak Library, \u00e8 un film del 2008 diretto da Kim Jung-kwon e scritto da Na Hyun e Park Eun-yeong.\nTrama.\nJo Eun-soo vede ogni giorno entrare nella biblioteca in cui lavora un misterioso ragazzo, Kim Joon-oh, che apre alla rinfusa numerosissimi libri, fermandosi sempre a pagina 198. La giovane finisce per essere incuriosita dal comportamento del ragazzo e scopre che Joon-oh era stato improvvisamente lasciato dalla fidanzata, che era sparita lasciando soltanto un biglietto con scritto \u00abGuarda a pagina 198\u00bb, senza per\u00f2 specificare il titolo del libro. Eun-soo decide cos\u00ec di aiutare il ragazzo a capire cosa era realmente successo e a scoprire in quale libro si cela il misterioso messaggio.\nDistribuzione.\nIn Corea del Sud la pellicola ha goduto di una distribuzione nazionale a cura della Sungwon Icom, a partire dal 23 ottobre 2008."}
{"id": "8641532", "revid": "22356", "url": "https://it.wikipedia.org/wiki?curid=8641532", "title": "Uralokannemeyeria vjuschkovi", "text": "Uralokannemeyeria vjuschkovi \u00e8 un terapside estinto, appartenente ai dicinodonti. Visse nel Triassico medio (Anisico, circa 247 - 243 milioni di anni fa) e i suoi resti fossili sono stati ritrovati in Russia.\nDescrizione.\nQuesto animale era di grandi dimensioni se rapportato a quelle di altri dicinodonti; \u00e8 probabile che \"Uralokannemeyeria\" potesse superare i 3 metri di lunghezza. Il muso era a forma di cuneo; la volta cranica era appiattita ed erano presenti ispessimenti rugosi sulle ossa nasali, le mascelle e i margini orbitali superiori. Erano presenti due enormi zanne superiori a forma di canini dirette obliquamente, in avanti e all'ingi\u00f9. La cresta parietale era massiccia ma bassa, al contrario di quella di altre forme simili come \"Rabidosaurus\". L'occipite era basso, posto ad angolo acuto rispetto alla superficie dorsale del cranio. Il palato secondario era piccolo. I pochi resti postcranici noti (un ilio, una tibia) indicano che il corpo di \"Uralokannemeyeria\" doveva essere estremamente massiccio.\nClassificazione.\n\"Uralokannemeyeria\" \u00e8 un rappresentante derivato dei dicinodonti, il grande gruppo di terapsidi erbivori tipici del Permiano e del Triassico; in particolare, \"Uralokannemeyeria\" era un membro dei Kannemeyeriiformes, il gruppo pi\u00f9 derivato di dicinodonti, comprendente anche forme gigantesche come \"Lisowicia\". Secondo alcune analisi filogenetiche, \"Uralokannemeyeria\" sarebbe strettamente imparentato alla forma indiana \"Rechnisaurus\" e all'africano \"Dolichuranus\" (Kammerer et al., 2013). \n\"Uralokannemeyeria vjuschkovi\" venne descritto per la prima volta nel 1971 da Danilov sulla base di resti fossili ritrovati nella formazione Donguz, in Russia, nella regione di Orenburg. Classificazioni successive hanno identificato questo genere con il ben noto \"Kannemeyeria\" sudafricano (Frobisch, 2009), ma ulteriori studi hanno permesso di riconoscerne la validit\u00e0 (Kammerer et al., 2013; Hellert e Lloyd, 2020)."}
{"id": "8641533", "revid": "1346043", "url": "https://it.wikipedia.org/wiki?curid=8641533", "title": "Heartbreak Library", "text": ""}
{"id": "8641534", "revid": "22356", "url": "https://it.wikipedia.org/wiki?curid=8641534", "title": "Uralokannemeyeria", "text": ""}
{"id": "8641535", "revid": "1656773", "url": "https://it.wikipedia.org/wiki?curid=8641535", "title": "Michel Maille", "text": "Biografia.\nDopo aver frequentato in patria le botteghe di Denis o di Jacques-Antoine Rosset, dove impar\u00f2 a intagliare \"piccole figure di avorio\", si trasfer\u00ec a Roma, probabilmente intorno al 1666, entrando in contatto con la cerchia di Ercole Ferrata.\nFu chiamato a partecipare al grande cantiere del colonnato di San Pietro, per cui fu autore di due Santi non identificati per i bracci curvi nord e sud. Successivamente scolp\u00ec una delle otto Sante francescane per la facciata della chiesa di Santa Maria dei Miracoli, un progetto dell'architetto Carlo Rainaldi, che coinvolse Michel Maille in un rapporto di collaborazione, che prosegu\u00ec con il monumento funebre del cardinal Carlo Bonelli nella basilica di Santa Maria sopra Minerva, in cui Maille scolp\u00ec in marmo la statua allegorica della Religione.\nSubito dopo Gian Lorenzo Bernini lo chiam\u00f2 per affiancarlo nella scultura della statua inginocchiata di papa Alessandro VII, nel monumento funebre in San Pietro.\nProsegu\u00ec negli anni 1670 la collaborazione con Rainaldi nel grande cantiere della chiesa del Ges\u00f9 e soprattutto nella chiesa di Ges\u00f9 e Maria al Corso, in cui Maille fu autore di tutte le figure sulla parete sinistra: i sei Profeti con putti ai lati delle finestre dell'ordine superiore, i santi Gioacchino e Zaccaria delle nicchie sotto la cornice marcapiano e il re David sulla controfacciata.\nNel decennio successivo fu impegnato in opere di minore respiro, come la statua di san Filippo Neri (in stucco) all'oratorio dei filippini, due Angeli (in stucco) all'altare di San Lazzaro nella chiesa dei Santi Luca e Martina e la Giustizia collocata sul timpano dell'altare maggiore di San Giovanni dei Fiorentini.\nIn marmo scolp\u00ec le statue della cappella di San Pietro d'Alc\u00e1ntara in Santa Maria in Aracoeli: San Pietro \u00e8 raffigurato in estasi davanti alla Croce, mentre due angeli sorreggono i medaglioni con San Ranieri e Santo Stefano, rispettivamente sulle pareti di destra e di sinistra. Scolp\u00ec anche un Angelo marmoreo (1685-92) inginocchiato sulla sinistra dell'altare della cappella Barsotti in Santa Maria in Campitelli.\nNel 1686 mor\u00ec Ercole Ferrata, presso la cui abitazione Michel Maille viveva. La collaborazione ventennale con l'artista romano gli aveva fruttato una crescente notoriet\u00e0, culminata con l'ingresso nell'Accademia di San Luca. L'anno successivo spos\u00f2 Cecilia Dorotea Totti.\nNel 1689 realizz\u00f2 il busto di Lorenzo Onofrio Colonna nella collegiata di Sant'Andrea a Paliano, e subito dopo il busto di monsignor Francesco Liberati, nella canonica di Santa Maria Maggiore. Sempre in marmo \u00e8 il rilievo con la Sacra Famiglia sopra il portale del collegio Ghislieri in via Giulia, a cui lavor\u00f2 dal luglio del 1687 fino al 1689.\nNel 1689 torn\u00f2 a lavorare a un grande cantiere, quello di San Silvestro in Capite, a cui contribu\u00ec con quattro angeli con relativi putti dell'ala settentrionale del transetto, insieme con un'altra coppia di angeli e putti sopra l'arco della tribuna, a cui si aggiunger\u00e0 nel 1703 il santo Stefano in travertino della facciata. \nNello stesso periodo collabor\u00f2 anche alla chiesa di Sant'Angelo in Pescheria, dove presumibilmente fu autore dell'intero ciclo di stucchi della navata (Evangelisti e Padri della Chiesa) e del rilievo con sant'Andrea della facciata.\nNel 1692 fu coinvolto nelle statue che decorano la cappella del Battesimo nella basilica vaticana, in cui numerose sculture sono opere collettive, mentre il medaglione con la Trinit\u00e0 \u00e8 una sua opera personale.\nNegli anni Novanta collabor\u00f2 con Carlo Fontana, autore dell'altare di Santa Maria in Traspontina, per cui Michel Maille scolp\u00ec in marmo la figura di Sant'Alberto nel 1695; fu anche autore della statua in travertino di San Cornelio per il portico di Santa Maria in Trastevere, disegnato da Fontana nel 1701.\nAltre importanti relazioni lo legavano a Lorenzo Ottoni e Jean-Baptiste Th\u00e9odon, con cui aveva gi\u00e0 collaborato alla cappella del Battesimo in Vaticano. Nella cappella del Monte di Piet\u00e0 Maille e Ottoni si affiancano a Th\u00e9odon, realizzando medaglioni e i putti di stucco per la cupola. Al concorso per la statua di Sant'Ignazio nella chiesa del Ges\u00f9, Maille risult\u00f2 secondo su dodici partecipanti. \nAltre opere in stucco si trovano nella cappella di Santa Cecilia della chiesa di San Carlo ai Catinari e la decorazione della navata di Santa Maria in Vallicella.\nVerso il 1700 Michel Maille fu impegnato anche nella decorazione a stucco della chiesa di Santa Maria dell'Orto. \nNel 1699 diede inizio al busto marmoreo di Vittoria Parabiacchi Altieri, nella cappella della Beata Ludovica Albertoni in Santa Maria in Campitelli, ma nell'aprile del 1701 fu costretto ad abbandonare l'opera, portata a compimento da Giacomo Antonio Lavaggi.\nL'ultima opera nota dell'artista francese \u00e8 il san Sebastiano in travertino per il colonnato di San Pietro, completato il 2 agosto 1703, per cui la data della morte pu\u00f2 essere ascritta allo stesso anno."}
{"id": "8641538", "revid": "198277", "url": "https://it.wikipedia.org/wiki?curid=8641538", "title": "Heinrich von Ferstel", "text": "Biografia.\nFiglio di Ignaz von Ferstel (1796\u20131866), un impiegato di banca successivamente direttore della banca nazionale austriaca a Praga, Heinrich von Ferstel si form\u00f2 all'Accademia di belle arti di Vienna. Dopo aver terminato gli studi nel 1850, entr\u00f2 nell'atelier di suo zio, Friedrich August von Stache, con il quale lavor\u00f2 all'altare votivo per la cappella di Santa Barbara nella cattedrale di Santo Stefano di Vienna. Collabor\u00f2 inoltre al restauro e alla costruzione di diversi castelli, specialmente in Boemia. I lunghi soggiorni in Germania, in Belgio, nei Paesi Bassi e in Inghilterra rafforzarono la sua predilezione per l'arte romantica.\nDivenne professore di architettura al politecnico di Vienna."}
{"id": "8641539", "revid": "599013", "url": "https://it.wikipedia.org/wiki?curid=8641539", "title": "Chase Gasper", "text": "Carriera.\nClub.\nGli inizi.\nGasper frequent\u00f2 l\u2019universit\u00e0 UCLA di Los Angeles, dove per tre anni gioco nella squadra di calcio studentesca. Successivamente si trasferisce nell'Universit\u00e0 del Maryland e durante questo periodo gioca le prime partite in U.S. Open Cup con il PSA Elite e in PDL con il Golden State Force FC.\nMinnesota United.\nL'11 gennaio 2019 viene scelto come 15\u00aa scelta agli MLS SuperDraft dal . Il 19 giugno seguente esordisce in MLS subentrando nel secondo tempo della partita giocata contro il . Alla sua prima stagione da professionista colleziona complessivamente 16 presenze nella massima divisione statunitense. La stagione successiva viene impiegato spesso da titolare e il 7 luglio 2020 trova la prima rete da professionista contro il .\nNazionale.\nNel gennaio 2020 riceve la prima chiama in nazionale maggiore e il 1\u00ba febbraio esordisce con gli Stati Unit subentrando al 77\u00ba minuto di gioco nell'amichevole giocata contro la Costa Rica.\nStatistiche.\nPresenze e reti nei club.\n\"Statistiche aggiornate al 28 dicembre 2020.\""}
{"id": "8641542", "revid": "2027673", "url": "https://it.wikipedia.org/wiki?curid=8641542", "title": "TMC (rete televisiva)", "text": ""}
{"id": "8641546", "revid": "2034231", "url": "https://it.wikipedia.org/wiki?curid=8641546", "title": "Irreconciliabili", "text": "Gli Irreconciliabili furono gli accesi oppositori del Trattato di Versailles negli Stati Uniti d'America nel 1919. Specificatamente il termine si riferisce a circa da 12 a 18 senatori degli Stati Uniti, sia repubblicani che democratici, che combatterono intensamente contro la ratifica del trattato da parte del Senato degli Stati Uniti nel 1919. Essi ebbero successo e gli Stati Uniti d'America non ratificarono mai il Trattato di Versailles e non si unirono mai alla Societ\u00e0 delle Nazioni.\nStoria.\nIl Partito Repubblicano controllava il Senato degli Stati Uniti dopo le elezioni del 1918, ma i senatori erano divisi su molte posizioni riguardo alla questione di Versailles. Fu provato che era possibile trovare una coalizione di maggioranza semplice su questo argomento, ma impossibile trovarne una di 2/3, necessaria per approvare il trattato. Vi era un gruppo di democratici che sosteneva fortemente l'adesione al trattato ma segu\u00ec il Presidente Woodrow Wilson nell'opporsi a qualsiasi emendamento o riserva. L'ampio gruppo, guidato dal senatore Henry Cabot Lodge, comprendeva una maggioranza di repubblicani. Essi desideravano aderire al trattato con riserve, specialmente sull'articolo 10, che implicava il potere della Societ\u00e0 delle Nazioni di intraprendere una guerra anche senza il voto del Congresso degli Stati Uniti d'America. Il Trattato fu vicino all'approvazione a met\u00e0 novembre 1919, quando Lodge e i suoi repubblicani formarono una coalizione con i democratici pro-trattato, che giunsero vicini ai due terzi di maggioranza, con riserve, ma Wilson rifiut\u00f2 il compromesso e abbastanza democratici seguirono la sua guida, eliminando permanentemente le possibilit\u00e0 di una ratifica.\nTra i \"capi\" degli Irreconciliabili vi erano i repubblicani George W. Norris del Nebraska, William Borah dell'Idaho, Robert M. La Follette del Wisconsin e Hiram Johnson della California. Tra i democratici vi erano i senatori Thomas Gore dell'Oklahoma, James Reed del Missouri e il \"leader\" dei cattolici irlandesi David I. Walsh del Massachusetts.\nL'elenco \u00e8 variabile ma Ralph Stone ne ha identificati 16 nel 1963: Borah, Frank B. Brandegee del Connecticut, Albert B. Fall del Nuovo Messico, Bert M. Fernald del Maine, Joseph I. France del Maryland, Asle J. Gronna del Nord Dakota, Johnson, Philander Chase Knox della Pennsylvania, La Follette, Medill McCormick dell'Illinois, George H. Moses del New Hampshire, Norris, Miles Poindexter dello Stato di Washington, Reed, Lawrence Sherman dell'Illinois e Charles S. Thomas del Colorado. Reed e Thomas erano democratici, gli altri 14 repubblicani.\nLa posizione di McCormick era chiaramente dovuta alla sua anglofobia e al suo nazionalismo, quella di Sherman alla sua personale antipatia per il Presidente Wilson e alla sua politica interna. In effetti, tutti gli \"Irreconciliabili\" erano acerrimi nemici del Presidente Wilson, e quest'ultimo, nell'estate del 1919, si dedic\u00f2 a un viaggio di propaganda per tutto il Paese per confutare le loro posizioni, ma fu colpito a met\u00e0 strada da un infarto, che in effetti danneggi\u00f2 seriamente le sue capacit\u00e0 di comando.\nSecondo il libro del 1970 di Stone, gli \"Irreconcilabili\" al Senato caddero in tre genericamente definite fazioni. Una era composta da isolazionisti e nazionalisti, che proclamavano che gli Stati Uniti dovevano essere i soli arbitri del loro destino e che la partecipazione a qualsiasi organizzazione internazionale che poteva limitare questa prerogativa era inaccettabile. Un secondo gruppo, detto dei \"realisti\", respingeva l'isolazionismo a favore di una limitata cooperazione tra nazioni aventi interessi comuni; essi ritenevano che la Societ\u00e0 delle Nazioni sarebbe stata troppo forte. Un terzo gruppo si dava da fare per mandare a monte il trattato. Tutti loro denunciavano la Societ\u00e0 delle Nazioni come uno strumento del Regno Unito e del suo nefasto impero.\nTra il pubblico americano nel suo complesso, i cattolici irlandesi e i tedesco-americani si opponevano intensamente al Trattato."}
{"id": "8641547", "revid": "767487", "url": "https://it.wikipedia.org/wiki?curid=8641547", "title": "Romantic Island", "text": "Romantic Island () \u00e8 un film del 2008 scritto da Lee Jung-sub e diretto da Kang Chul-woo.\nTrama.\nSei persone che vivono a Seul si ritrovano a intraprendere, per motivi differenti, il medesimo viaggio: una vacanza sull'isola di Boracay, nelle Filippine. Tra loro \u00e8 presente un malato terminale che ha intenzione di suicidarsi per far riscuotere all'amata moglie il premio dell'assicurazione sulla vita; un cassiere che incontra una celebre star del k-pop, di cui si innamora; un facoltoso uomo d'affari che intende recarsi alla tomba del padre, con cui aveva un rapporto difficile, e che ingaggia un suo connazionale come guida turistica.\nDistribuzione.\nIn Corea del Sud la pellicola ha goduto di una distribuzione nazionale a cura di SBSi e Microvision, a partire dal 24 dicembre 2008."}
{"id": "8641549", "revid": "1346043", "url": "https://it.wikipedia.org/wiki?curid=8641549", "title": "Romaentik aillaendeu", "text": ""}
{"id": "8641551", "revid": "599013", "url": "https://it.wikipedia.org/wiki?curid=8641551", "title": "Michael Baidoo", "text": "Carriera.\nClub.\nCresciuto nelle giovanili del Vision, nel 2018 \u00e8 entrato a far parte di quelle dei danesi del Midtjylland. L'11 marzo 2018 ha esordito in Superligaen, subentrando a Gustav Wikheim nel pareggio per 1-1 maturato sul campo del Nordsj\u00e6lland.\nIl 31 agosto 2018 \u00e8 stato ceduto al Fredericia con la formula del prestito. Il 23 settembre ha giocato pertanto la prima partita in 1. Division, subentrando a Dennis H\u00f8egh nel 2-1 inflitto al Lyngby.\nIl 29 luglio 2019, Baidoo \u00e8 passato ai norvegesi del Jerv, in prestito fino al termine della stagione in corso: il trasferimento sarebbe stato ratificato il successivo 1\u00ba agosto, alla riapertura del calciomercato locale. Ha giocato la prima partita in 1. divisjon il 4 agosto, schierato titolare nella sconfitta per 3-1 subita sul campo dello Str\u00f8mmen.\nIl 20 gennaio 2020, il prestito di Baidoo allo Jerv \u00e8 stato prolungato per un'ulteriore stagione.\nIl 16 dicembre 2020 \u00e8 stato riscattato a titolo definitivo dal Jerv: Baidoo ha firmato un contratto biennale con il nuovo club.\nIl 12 maggio 2021 si \u00e8 trasferito al Sandnes Ulf, a cui si \u00e8 legato per i successivi tre anni e mezzo.\nIl 13 gennaio 2022 \u00e8 stato ufficializzato il suo passaggio agli svedesi dell'Elfsborg, a cui si \u00e8 legato fino al 31 dicembre 2025.\nNazionale.\nBaidoo ha partecipato con il alla Coppa delle Nazioni Africane 2019, manifestazione in cui ha disputato 2 partite.\nStatistiche.\nPresenze e reti nei club.\n\"Statistiche aggiornate al 15 gennaio 2022\"."}
{"id": "8641553", "revid": "28057", "url": "https://it.wikipedia.org/wiki?curid=8641553", "title": "Crisi economica in Germania del 1931", "text": "Nel luglio del 1931 in Germania scoppi\u00f2 una forte crisi sia del credito bancario che della liquidit\u00e0 privata.\nDescrizione.\nL'11 maggio 1931 la maggiore banca austriaca, la Credit-Anstalt, dichiar\u00f2 bancarotta. La Germania, dopo l'entrata in vigore del Piano Young nel 1930, aveva un alto debito estero: infatti, nel 1931 il debito commerciale tedesco detenuto direttamente e indirettamente dagli Stati Uniti superava il 20% del PIL statunitense di quell'anno. Il 20 giugno 1931 il presidente americano Herbert Hoover annunci\u00f2 pubblicamente una moratoria per il recupero dei crediti dall'Europa (in particolare i crediti di guerra dalla Germania) sospendendone temporaneamente la riscossione: la manovra tuttavia non sort\u00ec effetti economici rilevanti.\nLa crisi si allarg\u00f2 presto alla Germania. Nel luglio 1931 fall\u00ec la seconda banca tedesca, la Darmst\u00e4dter und Nationalbank (Danat-Bank), a causa del suo stretto legame con l'azienda tessile Nordwolle, fallita a sua volta nel giugno 1931: pertanto, la Danat viene nazionalizzata e fusa d'ufficio alla prima banca tedesca, la Dresdner Bank. Nei mesi successivi e nel 1932, gli stipendi calarono in media del 40% e la disoccupazione aument\u00f2 fino al 30%. Il CEO di Danat, Jacob Goldschmidt, era ebreo e venne preso di mira dalla propaganda nazista.\nIl fallimento della Danat innesc\u00f2 una spirale deflazionistica ed ebbe anche ripercussioni internazionali, allargando la crisi bancaria ad esempio alla Gran Bretagna, che in questo paese si manifest\u00f2 in agosto e che si riflett\u00e9 nelle successive elezioni in ottobre. Il 21 settembre la Gran Bretagna sospese il gold standard sulla sterlina. Un altro paese immediatamente impattato fu l'Ungheria. Nel frattempo, la Francia si mantenne finanziariamente forte tramite la svalutazione del franco: tuttavia, tard\u00f2 nella decisione di concedere un prestito a breve termine alla Germania. \nIl difficile clima sociale conseguente alla crisi del luglio del 1931 cre\u00f2 un terreno fertile per l'ascesa al potere del Nazismo e la fine della Repubblica di Weimar.\nDibattito sulle cause.\nLa crisi segn\u00f2 un punto di svolta nell'avanzamento della Grande depressione del 1929, svolta che port\u00f2 diversi paesi ad uscire dal gold standard subito o negli anni immediatamente successivi; inoltre molti paesi intrapresero l'adozione delle prime misure di vigilanza bancaria. La letteratura scientifica ha discusso se le cause della crisi fossero bancarie oppure monetarie, oppure se ci fosse una concausa data dall'intreccio (\"twin\") delle due (, ). Certamente, le conseguenze della crisi del 1931 hanno avuto un forte impatto sulla politica monetaria successiva, con diversi approfondimenti scientifici e normativi non solo da parte degli economisti non solo tedeschi. Alcuni studiosi (in particolare ) hanno per\u00f2 contestato che si trattasse di una crisi puramente bancaria, argomentando che i dati fanno pensare ad una crisi finanziaria della prima generazione secondo quanto esposto da Krugman, dovuta all'incompatibilit\u00e0 tra diversi vincoli, in particolare quello definito dal gold standard nell'intreccio di diversi sistemi economici (in particolare quello USA e quello tedesco)."}
{"id": "8641570", "revid": "125732269", "url": "https://it.wikipedia.org/wiki?curid=8641570", "title": "Freaky (film)", "text": "Freaky \u00e8 un film del 2020 diretto da Christopher Landon e scritto da quest'ultimo in collaborazione con Michael Kennedy.\nIspirato al romanzo per bambini \"A ciascuno il suo corpo\", che gi\u00e0 negli anni 2000 era stato trasposto nella commedia \"Quel pazzo venerd\u00ec\", il film si basa su un accidentale scambio di corpi fra un serial killer e un'adolescente. La produzione \u00e8 curata dalla Blumhouse Productions di Jason Blum.\nTrama.\nUna sera 4 adolescenti (due ragazzi e due ragazze) trascorrono una tranquilla serata a base di storie spaventose e alcool a casa di una di loro, momentaneamente libera visto che i genitori sono via. Improvvisamente, i 4 vengono aggrediti da un uomo mascherato che, sfruttando qualsiasi arma gli venga a tiro nell'abitazione, li bracca e uccide uno dopo l'altro. Soltanto la proprietaria di casa riesce in un primo momento a nascondersi, tuttavia l'uomo la uccide brutalmente non appena esce fuori dal suo nascondiglio. Prima di andare via, l'assassino ruba un'arma antica che il padrone di casa teneva all'interno di una sua collezione di manufatti e opere d'arte. La scena si sposta su Millie, ragazzina che vive in una situazione un po' particolare: sua sorella Charlene \u00e8 una poliziotta e sua madre Coral ha problemi di alcolismo da almeno un anno, quando il padre di Millie mor\u00ec tragicamente. Per non lasciare sua madre da sola, Millie \u00e8 disposta a non andare al ballo scolastico e ad accompagnarla ad uno spettacolo teatrale. A scuola Millie ha due grandi amici (Nyla, ragazza nera, e Josh, ragazzo gay) ma altrettanti grandi nemici: una ragazza e le sue amiche la prendono in giro per le sue condizioni economiche, un professore si comporta da bullo con lei e quasi tutti i ragazzi la reputano una \"sfigata\". Soltanto Booker, per cui lei \u00e8 segretamente innamorata, la tratta con rispetto.\nGli amici cercano di convincere Millie ad andare al ballo, hanno grandi aspettative per la serata, ma la ragazza non vuole lasciare sua madre sola. Intanto la polizia impone alcune misure di allerta affinch\u00e9 i ragazzi stiano allerta per via dei recenti omicidi di 4 loro coetanei. Quella sera, Millie fa da mascotte ad una partita di baseball: sua madre dovrebbe andarla a prendere subito dopo, tuttavia si \u00e8 addormentata ubriaca. Mentre aspetta da sola, Millie viene aggredita dal serial killer che, dopo un inseguimento, la ferisce con l'antica arma che ha rubato pochi giorni prima: Charlene arriva appena in tempo per sventare l'omicidio. Nel corso della notte, dopo che l'arma \u00e8 stata portata come prova alla stazione di polizia, avviene qualcosa di molto strano: l'assassino e Millie si svegliano l'uno nel corpo dell'altro. Mentre l'assassino nel corpo di Millie ne approfitta per andare a scuola e iniziare a mietere vittime (colpisce proprio l'insegnante e la bulla che attaccavano Millie), Millie nel corpo dell'assassino cerca di raggiungere i suoi amici e convincere loro di cosa \u00e8 accaduto, riuscendoci senza poche difficolt\u00e0. L'assassino sfoggia un look molto diverso da quello di Millie, risulta molto pi\u00f9 sensuale, e cos\u00ec riesce a portare dalla propria parte molti ragazzi che generalmente non consideravano Millie. Poich\u00e9 il ballo \u00e8 stato annullato, l'assassino usa il suo ascendente per organizzarne uno clandestino in un locale abbandonato\nMentre \"Millie\" \u00e8 ricercata dalla polizia, i suoi amici la aiutano a nascondersi e progettano un modo per sventare ulteriori omicidi. Riescono dunque ad evitare che l'assassino uccida Booker e, dopo aver rapito entrambi, convincono il ragazzo dell'avvenuto scambio di corpi. Josh tiene l'assassino prigioniero in casa propria mente Millie e gli altri amici cercano di recuperare l'arma usata dall'assassino: secondo una traduzione della loro insegnante di spagnolo, ferire l'assassino entro 24 ore dal precedente attacco \u00e8 l'unico modo per invertire l'incantesimo. Quando la madre di Josh rientra a casa, per\u00f2, l'assassino riesce a liberarsi e attacca madre e figlio, che riescono per\u00f2 a salvarsi. Nel frattempo Nyla cerca di recuperare l'arma ma viene intercettata proprio da Char: Millie nel corpo dell'assassino riesce tuttavia ad avere la meglio sulla propria sorella, la rinchiude in una cella e si presenta al ballo clandestino insieme a tutti i suoi amici. Qui l'assassino ha gi\u00e0 ucciso alcuni ragazzi che avrebbero voluto violentarla in tre: un quarto ragazzo si rivela bisessuale e ci prova con Josh per poi insultarlo dopo il suo rifiuto e diventare infine un'altra vittima del killer. Nasce una lotta fra i 4 ragazzi e l'assassino e, appena prima che sia troppo tardi, una seconda pugnalata con l'arma riesce a invertire l'incantesimo. L'assassino, tornato nel suo corpo, viene raggiunto dai proiettili dei poliziotti.\nLa situazione sembra rientrata: Booker e Millie si sono confessati l'amore reciproco, i loro amici sono tornati alle loro case, i problemi familiari di Millie sembrano essersi affievoliti anche questo grazie anche a un discorso che la ragazza aveva fatto con sua madre mentre era ancora nel corpo dell'assassino e si stava nascondendo in un camerino del negozio in cui la donna lavora. L'assassino, tuttavia, \u00e8 ancora vivo nonostante la pioggia di proiettili che ha ricevuto e si presenta da Millie per finire il lavoro. In un primo momento le tre donne insieme non riescono a fronteggiarlo, anche perch\u00e9 l'uomo ha svuotato il caricatore di Char, tuttavia le capacit\u00e0 maturate mentre era nel suo corpo consentono infine a Millie di avere la meglio. La ragazza finisce per assassinare il serial killer in un modo estremamente crudo, proprio come aveva fatto lui fino a quel momento con le sue vittime.\nDistribuzione.\nNegli Stati Uniti la pellicola \u00e8 stata distribuita nelle sale cinematografiche a partire dal 13 novembre 2020. Dal 4 dicembre seguente \u00e8 stato distribuito, sempre solo negli Stati Uniti, su alcune piattaforme on demand e di streaming.\nAnche in Italia il film doveva essere distribuito nei cinema in concomitanza con la data d'uscita statunitense, ma, a seguito delle restrizioni contenitive per evitare l'espansione dell'epidemia di COVID-19 con conseguente chiusura di tutte le sale cinematografiche nazionali, venne poi posticipato al 27 maggio 2021.\nAccoglienza.\nIncassi.\nIl film ha incassato 8,904,310 dollari negli Stati Uniti e altri 6,200,000 nel resto del mondo, per un totale complessivo di 15,104,000 dollari.\nCritica.\nSull'aggregatore di recensioni Rotten Tomatoes, il film ha un indice di gradimento dell'83% sulla base di 214 recensioni, con una valutazione media di 6,8 / 10. Il consenso dei critici del sito web recita: \"Un divertente slasher con un tocco di genere e scambio di corpo, questa commedia horror si destreggia tra i generi con risultati folli e divertenti.\" Su Metacritic, il film ha un punteggio medio di 66 su 100 sulla base di 37 critici, che indicano \"recensioni generalmente favorevoli\"."}
{"id": "8641572", "revid": "96758", "url": "https://it.wikipedia.org/wiki?curid=8641572", "title": "Unione Sportiva Savoia 1908 2020-2021", "text": "Questa voce raccoglie le informazioni riguardanti l'Unione Sportiva Savoia 1908 nelle competizioni ufficiali della stagione 2020-2021.\nStagione.\nLa stagione 2020-2021 \u00e8 la 98\u00aa stagione sportiva del Savoia.&lt;br&gt; In seguito alla rescissione consensuale con l'allenatore Carmine Parlato, che ha lasciato la panchina per motivi familiari, la societ\u00e0 il 18 luglio ufficializza Salvatore Aronica come allenatore della prima squadra, coadiuvato dall'allenatore in seconda Rosario Compagno, ex biancoscudato.\nLa stagione del Savoia inizia ufficialmente il 17 agosto, data del raduno che \u00e8 terminato il 22 agosto. Quindi il 24 agosto \u00e8 iniziato il ritiro, svoltosi presso lo stadio Agostino Di Cicco di Sant'Anastasia e conclusosi il 4 settembre.\nIl 10 settembre la Lega Nazionale Dilettanti ha ufficialmente rinviato alla stagione successiva l'edizione della Coppa Italia Serie D cui avrebbe dovuto partecipare il Savoia. Il 16 settembre vengono invece composti i gironi della Serie D 2020-2021, con gli oplontini inseriti nel girone G insieme a cinque squadre laziali, altre cinque campane e sette squadre sarde. L'esordio ufficiale \u00e8 il 27 settembre sul campo del Monterosi e coincide con la prima sconfitta stagionale (2-1) del Savoia. Il 4 ottobre arriva la prima vittoria stagionale, per 2-1 nel derby con la .\nIl 5 novembre, a causa dell'emergenza Covid-19, il Consiglio del Dipartimento Interregionale sospende tutte le gare di Serie D previste dall'8 al 22 novembre. Il 13 dicembre, dopo pi\u00f9 di 40 giorni di inattivit\u00e0, il Savoia scende nuovamente in campo in occasione del \"big match\" contro il , perso per 2-0. Il 6 gennaio, dopo aver racimolato 2 punti in 4 gare e senza aver marcato alcuna rete, il Savoia ritorna alla vittoria battendo 3-0 il a domicilio. Il 3 febbraio in virt\u00f9 del pareggio a reti inviolate sul campo della , ultima in classifica, la societ\u00e0 comunica l'esonero del tecnico Aronica e l'affido temporaneo della panchina al duo Ottobre-Barbera. Il 5 febbraio viene ufficializzato l'arrivo di Mauro Chianese sulla panchina dei \"biancoscudati\".\nIl 21 febbraio si apre il girone di ritorno, con il Savoia che pareggia a reti inviolate in casa col Monterosi. Il 7 marzo, dopo il deludente pareggio subito in rimonta dall' per 2-2, il tecnico Chianese viene esonerato. Al suo posto viene annunciato Giovanni Ferraro, coadiuvato da Pasquale Ottobre. Il 21 marzo, dopo otto pareggi di fila, il Savoia ritrova la vittoria battendo 2-0 il . Il 6 giugno contro la (1-1), dopo quasi 8 mesi, il Savoia torna a giocare una partita di campionato davanti al proprio pubblico.\nIl 13 giugno si conclude il girone di ritorno, col Savoia che batte in extremis il Nuova Florida per 2-1 e consolida il terzo posto valevole per la disputa dei play-off. Dopo aver vinto per 2-0 la semifinale con il al Giraud, la compagine torrese non va oltre l'1-1 sul campo del , dopo i tempi supplementari, che si aggiudica i play-off in virt\u00f9 del miglior piazzamento in classifica.\nMaglie e sponsor.\nLo sponsor tecnico \u00e8 Givova per il quinto anno consecutivo, mentre lo sponsor principale \u00e8 \"Mazzamauro International\" di fatto legato alla propriet\u00e0 dello stesso club.\nLa prima maglia \u00e8 di colore bianco, con una striscia nera che parte dalla manica e percorre la distanza da un braccio all'altro lungo le spalle. Non c'\u00e8 colletto, ma girocollo nero con sotto il marchio dello sponsor tecnico. In alto a sinistra \u00e8 posizionato lo stemma societario, situato al centro di una croce color rosso che intende rimandare allo scudo sabaudo. La divisa \"away\" ha le stesse caratteristiche di quella \"home\", ma con colori invertiti e la croce di colore bianco.\nOrganigramma societario.\nDi seguito l'organigramma societario per la stagione 2020-2021:\nArea direttiva\nArea organizzativa\nArea comunicazione\nArea marketing\nArea sportiva\nArea tecnica\nArea sanitaria\nRosa.\n\"Rosa aggiornata al 30 aprile 2021\"\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "8641573", "revid": "92723", "url": "https://it.wikipedia.org/wiki?curid=8641573", "title": "G\u00e9rard Mulumba Kalemba", "text": "Biografia.\nG\u00e9rard Mulumba Kalemba nacque a Kananga l'8 luglio 1937. Era fratello dell'ex presidente \u00c9tienne Tshisekedi wa Mulumba e prozio dell'attuale F\u00e9lix Tshisekedi.\nFormazione e ministero sacerdotale.\nStudi\u00f2 teologia a Kinshasa e alla Katholieke Universiteit Leuven e sociologia dello sviluppo all'Universit\u00e9 catholique de Louvain.\nIl 20 agosto 1967 fu ordinato presbitero.\nMinistero episcopale.\nIl 19 gennaio 1989 papa Giovanni Paolo II lo nomin\u00f2 vescovo di Mweka. Ricevette l'ordinazione episcopale il 9 luglio successivo vicino all'Istituto di belle arti di Mweka dal vescovo di Mbujimayi Joseph Ngogi Nkongolo, co-consacranti il vescovo di Luebo Emery Kabongo Kanundowi e l'arcivescovo metropolita di Kananga Martin-L\u00e9onard Bakole wa Ilunga.\nFu un vescovo semplice, saggio e molto attento e disponibile alle esigenze dei pi\u00f9 poveri. Ospit\u00f2 orfani e bambini nel suo vescovado creando una vera atmosfera familiare. Sul piano pastorale e liturgico, ebbe molte iniziative tra le quali la composizione di canti che lui stesso cantava con enfasi durante la messa.\nNel gennaio del 2006 e nel settembre del 2014 comp\u00ec la vista \"ad limina\".\nIl 18 febbraio 2017 papa Francesco accett\u00f2 la sua rinuncia al governo pastorale della diocesi per raggiunti limiti di et\u00e0. In seguito si trasfer\u00ec in una casa di accoglienza della Caritas a Kinshasa.\nIl 21 maggio 2019 il suo pronipote F\u00e9lix Tshisekedi, da qualche mese presidente della Repubblica, lo nomin\u00f2 capo della Casa Civile del Capo dello Stato. Questo organo \u00e8 sotto l'autorit\u00e0 diretta del Presidente della Repubblica ed \u00e8 responsabile della gestione della cura e della logistica delle case private e dei siti presidenziali, della segreteria privata del capo dello Stato e del servizio medico del presidente.\nMor\u00ec a Kinshasa il 15 aprile 2020 all'et\u00e0 di 82 anni per complicazioni da COVID-19. Le esequie si tennero il giorno successivo in forma strettamente privata a causa della pandemia di COVID-19 e furono presiedute dal cardinale Fridolin Ambongo Besungu. \u00c8 sepolto nel cimitero del seminario \"Sant'Andrea Kaggwa\" a Kinshasa.\nGenealogia episcopale.\nLa genealogia episcopale \u00e8:"}
{"id": "8641577", "revid": "182193", "url": "https://it.wikipedia.org/wiki?curid=8641577", "title": "Associazione Calcio Pisa 1909 2020-2021", "text": "Questa voce raccoglie le informazioni riguardanti l'Associazione Calcio Pisa 1909 nelle competizioni ufficiali della stagione 2020-2021.\nMaglie e sponsor.\nLo sponsor tecnico per la stagione 2020-2021 \u00e8 Adidas, che per il terzo anno propone due divise personalizzate (attraverso il servizio \"Miadidas\") e una da catalogo.\nLa prima maglia declina i canonici \"pali\" sfumando superiormente quelli blu nel nero (le strisce di questo colore presentano una larghezza inferiore); le finiture sono color oro. Neri con finiture blu e oro sono anche calzoncini e calzettoni.\nLa seconda divisa \u00e8 perlopi\u00f9 bianca, solcata sul torso da una fantasia a righe diagonali nere, con inserti blu su fianchi, bordimanica e nelle finiture di calzoncini e calzettoni.\nLa terza divisa, ricavata dal catalogo base Adidas, \u00e8 verde con finiture e personalizzazioni bianche.\nSulle casacche appaiono i marchi \"Cetilar\" e \"Pharmanutra\".\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\n\"Aggiornata al 31 gennaio 2021.\""}
{"id": "8641580", "revid": "115449329", "url": "https://it.wikipedia.org/wiki?curid=8641580", "title": "Rustelle", "text": ""}
{"id": "8641604", "revid": "6923", "url": "https://it.wikipedia.org/wiki?curid=8641604", "title": "Alltel", "text": "Alltel Wireless era un provider di servizi wireless, con sede a Little Rock negli Stati Uniti. Prima delle acquisizioni di Verizon Wireless e AT&amp;T, serviva 34 stati e contava circa 13 milioni di abbonati. Al suo apice, Alltel gestiva una rete in 34 stati, con un'impronta di copertura wireless che comprendeva la pi\u00f9 grande rete negli Stati Uniti per area. L'azienda si \u00e8 concentrata su citt\u00e0 di piccole e medie dimensioni che forniscono servizi wireless a clienti residenziali e aziendali in tutti i 50 stati attraverso accordi di roaming con Verizon e Sprint. Questi accordi consentivano ai clienti di Alltel di accedere a servizi a livello nazionale, fornendo al contempo la copertura dei vettori nelle aree rurali.\nStoria.\nNel 1943, la Allied Telephone Company, una piccola impresa specializzata nell'installazione di pali telefonici e cavi per compagnie telefoniche in tutto l'Arkansas, fu fondata da Charles Miller e Hugh Willbourn, Jr.\nNel 1945, aprirono una vetrina nel distretto di Hillcrest di Little Rock. L'azienda vendeva elettrodomestici nella parte anteriore dell'edificio e la societ\u00e0 consent\u00ec a Wilbourn e Miller di acquistare all'ingrosso apparecchiature telefoniche.\nLa storia moderna di Alltel inizia nel 1983 quando Allied Telephone e Mid-Continent Telephone si sono fuse. Mid-Continent Telephone era originariamente una compagnia teatrale e fondata nel 1931 da Eddie Ruben e Joe L. Floyd nel Minnesota.\nNel 1985, Alltel ha lanciato il suo primo sistema wireless a Charlotte, nel North Carolina.\nNel 1993, Alltel ha aperto il suo primo negozio al dettaglio wireless.\nNel 1997, le attivit\u00e0 wireless e cablate dell'azienda sono state unite in un'unica organizzazione.\nIl 9 dicembre 2005, Alltel ha annunciato che sarebbe diventata una societ\u00e0 esclusivamente wireless, fondendo e costruendo contemporaneamente una societ\u00e0 spin-off per i suoi servizi di telefonia fissa.\nL'attivit\u00e0 di servizi di rete fissa di Alltel si \u00e8 fusa con Valor Telecom ed \u00e8 stata denominata Windstream Communications il 10 aprile 2006. Il processo di fusione-spinoff \u00e8 terminato il 17 luglio 2006 quando Windstream ha iniziato le operazioni.\nIl 20 maggio 2007, Alltel ha annunciato un accordo per la vendita a due societ\u00e0 di private equity: TPG Capital e GS Capital Partners. In base all'accordo, le due societ\u00e0 hanno pagato $ 71,50 per azione in contanti, o $ 27,5 miliardi, un premio del 10% rispetto al prezzo di chiusura di Alltel del 18 maggio 2007.\nIl 5 giugno 2008, Verizon Wireless ha annunciato che avrebbe acquisito la maggioranza di Alltel Wireless in un accordo del valore di 28,1 miliardi di dollari. La fusione \u00e8 stata approvata dalla Federal Communications Commission a condizione che Verizon disinvestisse 105 mercati Alltel. L'8 maggio 2009, AT&amp;T ha annunciato che avrebbe acquisito 79 delle propriet\u00e0 wireless cedute, comprese licenze, risorse di rete e 1,5 milioni di abbonati attuali, principalmente nelle aree rurali di 18 stati.\nIl 26 aprile 2010, Atlantic Tele-Network ha acquisito i restanti 26 mercati Alltel ceduti, comprese licenze, asset di rete e 800.000 abbonati. Questi mercati rimanenti hanno continuato ad essere gestiti da Allied Wireless, una filiale di ATN, con il nome Alltel.\nCome condizione normativa dell'acquisizione da parte di Verizon, una piccola parte di Alltel \u00e8 stata scorporata e ha continuato a operare con lo stesso nome in sei stati, principalmente nelle aree rurali. In seguito alla fusione, Alltel \u00e8 rimasta la nona societ\u00e0 di telecomunicazioni wireless negli Stati Uniti, con circa 800.000 clienti.\nIl 22 gennaio 2013, AT&amp;T ha annunciato che stava acquisendo ci\u00f2 che restava di Alltel da Atlantic Tele-Network per 780 milioni di dollari in contanti.\nIl 20 settembre 2013, AT&amp;T ha annunciato di aver completato l'acquisizione di Alltel da Atlantic Tele-Network. AT&amp;T ha immediatamente iniziato a pianificare l'upgrade della precedente rete Alltel e il trasferimento dei clienti alla rete AT&amp;T entro la met\u00e0 del 2014. La transizione si \u00e8 conclusa nel febbraio 2015 con tutti i clienti Alltel che sono entrati a far parte della rete AT&amp;T. All'inizio del 2016, AT&amp;T ha sciolto Alltel Wireless.\nTecnologia della rete.\nLe reti di Alltel erano costituite da sistemi analogici e digitali operanti principalmente sulla banda cellulare da 850 MHz (3GPP2 Band Class 0), molto simile a quelli utilizzati dalla Verizon Wireless. I mercati nativi di Alltel consistevano in tecnologie sia analogiche (AMPS) che digitali (CDMA). Praticamente il 100% dei mercati \u00e8 stato dotato della tecnologia digitale 3G 1xEV-DO, che consente una maggiore durata della batteria e tempi di download pi\u00f9 rapidi quando si utilizzano applicazioni basate su Internet o BREW. Alltel ha pubblicato un programma di abbattimento in tre fasi in risposta alla decisione della FCC che afferma che entro il 1\u00ba marzo 2008 i vettori di lato A e B non sono pi\u00f9 tenuti a supportare l'analogico. I sistemi analogici sono stati ritirati entro la fine del 2008. Sebbene Alltel non avesse delineato il suo percorso futuro, il partner della fusione Verizon Wireless aveva gi\u00e0 annunciato l'intenzione di passare a LTE basato su GSM.\nCopertura della rete.\nC'erano reti di propriet\u00e0 e gestite da Alltel in 6 stati. Alltel ha utilizzato accordi di roaming con fornitori concorrenti per fornire un servizio coast-to-coast. Gli accordi di roaming negli Stati Uniti erano principalmente con Verizon e Sprint fino al completamento del passaggio di tutti i clienti alla rete AT&amp;T."}
{"id": "8641612", "revid": "93556", "url": "https://it.wikipedia.org/wiki?curid=8641612", "title": "Richard Temple-Nugent-Brydges-Chandos-Grenville, III duca di Buckingham e Chandos", "text": "Amico personale di Benjamin Disraeli, prest\u00f2 servizio come Segretario di Stato per le Colonie dal 1867 al 1868 e come governatore di Madras dal 1875 al 1880.\nLord Buckingham era l'unico figlio di Richard Temple-Nugent-Brydges-Chandos-Grenville, II duca di Buckingham e Chandos, e venne educato ai college di Eton e Christ Church, Oxford. Entr\u00f2 nel British Army, raggiungendo il grado di colonnello. Quando si interess\u00f2 di politica, lord Buckingham, nel 1846 venne eletto membro del parlamento per la costituente del Buckinghamshire per il partito conservatore. Lord Buckingham rest\u00f2 in carica dal 1846 al 1857, quando diede le dimissioni. Tent\u00f2 la rielezione nel 1859, ma perse.\nNel marzo del 1867, venne nominato Segretario di Stato per le Colonie e prest\u00f2 servizio in tale carica sino al dicembre del 1868. Fu Governatore di Madras dal 1875 al 1880. Come governatore, port\u00f2 avanti numerose misure volte a venire incontro alle vittime della Grande Carestia del 1876-1878. Lord Buckingham fu inoltre Lord of the Treasury, Keeper of the Privy Seal del principe di Galles, Deputy Warden of the Stannaries, vice luogotenente del Buckinghamshire, consigliere della London and North-Western Railway, membro del consiglio privato del sovrano inglese, Lord President of the Council e consigliere di diverse commissioni della Camera dei Lords.\nBiografia.\nI primi anni e l'educazione.\nRichard era il secondo e unico maschio dei figli di Richard, II duca di Buckingham e Chandos, e di sua moglie lady Mary, figlia minore di John Campbell, IV conte di Breadalbane e Holland (poi I marchese di Breadalbane). Sua sorella, Anna Temple-Nugent-Brydges-Chandos fu una nota attivista per i diritti delle donne nella sua epoca.\nAlla morte di suo padre nel 1861, gli succedette ai titoli di duca di Buckingham e Chandos, marchese di Chandos e conte Temple di Stowe nella par\u00eca del Regno Unito ed in quelli di marchese di Buckingham, Conte Temple di Stowe, visconte e barone Cobham nella par\u00eca di Gran Bretagna e conte Nugent nella par\u00eca d'Irlanda. Nel 1868, venne riconosciuto dalla Camera dei Lord anche al titolo di Lord Kinloss nella par\u00eca di Scozia.\nIl giovane lord frequent\u00f2 Eton sino al 1841 e si diplom\u00f2 poi al Christ Church, Oxford Due anni dopo, ottenne il rango di tenente nel Royal Buckinghamshire Yeomanry e quello di colonnello onorario del medesimo reggimento. Fu inoltre colonnello onorario del 1st Administrative Battalion, Middlesex Artillery Volunteers e poi della City of London Artillery.\nGli inizi della carriera politica.\nNel 1846, lord Buckingham, entr\u00f2 nel parlamento nelle file dei conservatori come deputato per la costituente del Buckinghamshire, mantenendo tale incarico sino al 1857. Venne inoltre nominato vice luogotenente dell'Oxfordshire il 3 febbraio 1846, dell'Hampshire dal 17 febbraio, e del Northamptonshire dal 29 maggio.\nNel 1852, entr\u00f2 nell'amministrazione di Lord Derby come Lord of the Treasury, posizione che mantenne per dieci mesi. In quello stesso anno venne nominato anche Keeper of the Privy Seal del principe di Galles, Deputy Warden of the Stannaries, vice luogotenente del Buckinghamshire, e consigliere della London and North-Western Railway. Nel 1857, diede le proprie dimissioni da parlamentare e non si ripresent\u00f2 per la situazione economica compromessa delle sue finanze, dovuta principalmente alla bancarotta del padre.\nNel 1859 si rimise in competizione con William Ewart Gladstone per la costituente di Oxford ma perse per 859 voti contro 1050. Nel 1861, succedette a suo padre ai titoli di duca di Buckingham e Chandos e sedette pertanto nella Camera dei Lords; si dimise anche dalla sua carica di consigliere della London and North-Western Railway. Negli anni '60 dell'Ottocento divenne anche consigliere della London Pneumatic Despatch Company.\nLa carriera politica di lord Buckingham rimase in stallo sino al 1866, quando venne nominato membro del consiglio privato del sovrano inglese e divenne Lord President of the Council dell'amministrazione di lord Derby. Fu inoltre uno dei consiglieri per la Grande Esposizione del 1862. Fu Lord President of the Council sino all'8 marzo 1867, quando succedette a Henry Herbert, IV conte di Carnarvon come Segretario di Stato per le Colonie.\nSegretario di Stato per le Colonie.\nIl duca di Buckingham e Chandos venne nominato Segretario di Stato per le Colonie quando lord Carnarvon diede le dimissioni da tale posizione nel marzo del 1867 e prest\u00f2 servizio dall'8 marzo 1867 sino al 1\u00ba dicembre 1868. Durante questo periodo, egli venne anche nominato lord luogotenente del Buckinghamshire. Come Segretario di Stato per le Colonie, il duca di Buckingham dovette confrontarsi col British North America Act, entrando per esso in contrasto anche col vescovo John Colenso della colonia di Natal. Lord Buckingham rinunci\u00f2 ai propri incarichi nel dicembre del 1868 quando con lui croll\u00f2 anche il governo conservatore di Benjamin Disraeli a cui era particolarmente legato anche per amicizia personale.\nIl 21 luglio 1868, la Camera dei Lords lo riconobbe come X Lord Kinloss nella par\u00eca di Scozia, titolo che era rimasto dormiente dal VI lord Kinloss, suo antenato (Charles Bruce, III conte di Ailesbury), nel 1747. Secondo la deliberazione della Camera dei Lords il padre del duca venne riconosciuto postumo e \"de jure\" IX lord Kinloss, e sua nonna materna lady Anna Brydges come \"de jure\" VIII lady Kinloss. Anche se tale signoria era solo secondaria nel lungo elenco dei titoli dei duchi di Buckingham e Chandos, questo era l'unico a poter essere ereditato anche dalle figlie femmine e pertanto si rivel\u00f2 fondamentale quando il duca non ebbe eredi maschi.\nGovernatore di Madras.\nQuando il partito conservatore torn\u00f2 al potere nel Regno Unito nel 1874 e Disraeli divenne ancora una volta primo ministro, il duca di Buckingham venne nominato governatore della presidenza di Madras, nell'India britannica. Il duca di Buckingham dovette spostarsi a Madras per prendere possesso della sua sede il 23 novembre 1875.\nLord Buckingham fu governatore a Madras dal 1875 al 1880, ma quelli furono anni non facili: il periodo del suo governatorato venne piagato dal deteriorarsi delle condizioni socio-economiche e di salute della popolazione locale, innanzitutto a causa della Grande Carestia del 1876-1878 che ebbe il proprio epicentro proprio nella presidenza di Madras. Dall'agosto del 1877, la carestia aveva ormai gi\u00e0 coinvolto 18.000.000 di persone in tutta l'India. A peggiorare le cose, le piogge furono troppo abbondanti su Madras e su Mysore. Grandi quantit\u00e0 di grano vennero fatte pervenire dal Bengala al porto di Madras e vennero distribuite a 839.000 persone nel solo distretto di Madras, oltre a 160.000 persone nel distretto di Bombay ed a 151.000 in quello di Mysore.\nIl governatore fece appello alle principali citt\u00e0 d'Inghilterra, Scozia, Irlanda e India perch\u00e9 inviassero generi d'assistenza. Su suggerimento dello stesso duca, il sindaco di Londra raccolse fondi per 475.000 sterline nel solo anno 1877; la carestia venne dichiarata terminata nel 1878.\nCome parte delle opere per la ripresa dopo la carestia, il duca di Buckingham e Chandos inizi\u00f2 la costruzione di un canale navigabile che connettesse la citt\u00e0 di Madras con la parte settentrionale della presidenza cos\u00ec da facilitare i trasporti di rifornimenti verso l'entroterra in caso di necessit\u00e0. Pi\u00f9 di 715.000 persone vennero impiegate nella realizzazione delle opere a Madras ed il canale venne ufficialmente aperto nel 1878, inaugurato col nome del suo ideatore, Buckingham Canal appunto. Buckingham Street a Penang, in Malesia, porta pure il suo nome per i molti lavoratori tamil che qui vennero portati durante il periodo coloniale britannico.\nAd ogni modo la tassazione imposta dagli inglesi scontent\u00f2 alcune delle trib\u00f9 a nord la cui protesta espose in una ribellione nel 1879, prontamente soppressa dalla polizia di Madras in cooperazione con l'esercito dell'Hyderabad; i prigionieri catturati vennero esiliati nelle Isole Andamane.\nIl 30 agosto 1880, William Patrick Adam venne nominato governatore di Madras e succedette al duca di Buckingham e Chandos nel dicembre di quello stesso anno 1880.\nGli ultimi anni.\nNel maggio del 1886, il duca di Buckingham e Chandos succedette a lord Redesdale come consigliere di alcune commissioni alla Camera dei Lords. Alla camera tenne alcuni discorsi e riusc\u00ec inoltre in quegli anni ad estinguere gli ultimi debiti lasciati da suo padre dopo la sua morte. Gradualmente riusc\u00ec a recuperare parte dei propri possedimenti ed al 1883 possedeva 10.482 acri di terra per un valore totale di 18.080 sterline.\nMor\u00ec nel marzo del 1889, a 65 anni di et\u00e0, di diabete a Chandos House, Londra. La malattia che lo affliggeva, con la quale conviveva gi\u00e0 da tempo, non pareva pi\u00f9 grave del solito ma ad ogni modo peggior\u00f2 nel giro di una settimana e, malgrado gli sforzi del dottor Henry Walter Kiallmark, medico di famiglia, e di sir James Paget, chiamato ad assistere, tutto fu inutile e and\u00f2 degenerando sino alla morte del duca.\nVenne sepolto nella cappella di famiglia nella chiesa di Wotton House, nel Buckinghamshire.\nSenza eredi maschi, con lui si estinsero il ducato ed il marchesato di Buckingham e Chandos e la contea Temple. Suo nipote William Gore-Langton gli succedette nel 1892 come IV conte Temple di Stowe, titolo ricreato con rimando all'ultimo detentore; la sua primogenita, lady Mary, gli succedette nella signoria di Kinloss, in Scozia, che poteva per legge essere trasmessa anche per via femminile; infine un suo parente lontano, Charles Lyttelton gli succedette come VIII visconte Cobham.\nMatrimonio e figli.\nIl duca di Buckingham e Chandos spos\u00f2 in prime nozze Caroline Harvey, figlia di Robert Harvey di Langley Park, sceriffo del Buckinghamshire, nonch\u00e9 sorella di Sir Robert Harvey, I baronetto di Langley Park, nel 1851. La coppia ebbe insieme tre figlie femmine:\nCaroline mor\u00ec nel febbraio del 1874. Il duca si rispos\u00f2 in seconde nozze con Alice Graham-Montgomery, figlia di sir Graham Graham-Montgomery, III baronetto, nel 1885, che aveva venticinque anni in meno di lui, dalla quale per\u00f2 non ebbe figli."}
{"id": "8641615", "revid": "767487", "url": "https://it.wikipedia.org/wiki?curid=8641615", "title": "Rifkin's Festival", "text": "Rifkin's Festival \u00e8 un film del 2020 scritto e diretto da Woody Allen.\nTrama.\nUna coppia statunitense si reca in Spagna per partecipare al Festival internazionale del cinema di San Sebasti\u00e1n. I due si innamorano per\u00f2 di altre persone: lui di una dottoressa spagnola pi\u00f9 giovane e lei di un affascinante regista francese.\nProduzione.\nLe riprese del film sono iniziate il 10 luglio 2019 a San Sebasti\u00e1n e sono terminate il 16 agosto dello stesso anno.\nPromozione.\nIl primo trailer del film \u00e8 stato diffuso il 10 settembre 2020.\nDistribuzione.\nLa pellicola \u00e8 stata presentata al Festival internazionale del cinema di San Sebasti\u00e1n il 18 settembre 2020 e distribuita nelle sale cinematografiche spagnole a partire dal 25 settembre dello stesso anno. Sarebbe dovuto uscire nelle sale italiane dal 5 novembre 2020, ma la chiusura delle sale a causa della pandemia di COVID-19 ha costretto i distributori ad un rinvio. Il film \u00e8 uscito nelle sale italiane il 6 maggio 2021."}
{"id": "8641616", "revid": "594360", "url": "https://it.wikipedia.org/wiki?curid=8641616", "title": "Uriga saranghal su iss-eulkka", "text": "Uriga saranghal su iss-eulkka (), noto anche con il titolo internazionale Can We Fall in Love, Again?, \u00e8 un drama coreano del 2014.\nTrama.\nTre amici, tutti trentanovenni, si ritrovano in un periodo della loro vita abbastanza complicato; in particolare, Jung-wan ha divorziato dal marito dopo dieci anni di matrimonio, e ha ottenuto l'affidamento di suo figlio, ma in realt\u00e0 sia lei che l'ex desidererebbero riuscire a riappacificarsi."}
{"id": "8641618", "revid": "594360", "url": "https://it.wikipedia.org/wiki?curid=8641618", "title": "Can We Fall in Love, Again?", "text": ""}
{"id": "8641619", "revid": "92723", "url": "https://it.wikipedia.org/wiki?curid=8641619", "title": "Michele Maglia", "text": ""}
{"id": "8641622", "revid": "93556", "url": "https://it.wikipedia.org/wiki?curid=8641622", "title": "Bruno Paparella", "text": "Fu partigiano nella 33\u00aa brigata Ferrara, presidente dell'Azione Cattolica di Ferrara nel triennio 1946-1949, presidente dei Comitati Civici ferraresi nelle elezioni del 18 aprile 1948, vice segretario generale dell'Azione Cattolica dal 1948 al 1952 poi segretario generale fino al 1972. Divenne responsabile della formazione permanente dell'Universit\u00e0 Cattolica del Sacro Cuore.\nBiografia.\nNasce a Ferrara il 14 settembre 1922 in via Savonarola n. 34, da Gianna Sibaud e Alighiero, ambedue insegnanti, primo di quattro figli (Ercolina 1924-2006, Edmondo 1926-2016 e Lydia 1929). Cresce in una famiglia di radicate tradizioni religiose e sempre attenta ai bisogni educativi dei giovani e dei carcerati, distaccata nei confronti del fascismo sin dai primi anni. Il padre Alighiero decorato con una croce al merito di guerra nella prima guerra mondiale e Cavaliere di Vittorio Veneto, viene segnalato dal regime fascista per la sua amicizia con il prof. Emanuel Merdinger - ebreo di origine rumene.\nAzione Cattolica.\nNella Parrocchia della Conversione di San Paolo, il Parroco - don Lelio Calessi - incoraggia i giovani a rendersi essi stessi educatori per gli altri giovani e sviluppare una fede matura e profonda. Nella stessa Parrocchia in quegli anni cresceranno, tra gli altri, l'arch. Carlo Bassi e il dott. Giuseppe Ferraresi che sar\u00e0 presidente dell'AC ferrarese negli anni '80, cos\u00ec come tanti altri protagonisti della ricostruzione di Ferrara del secondo dopoguerra.\nFrequenta il Liceo Ariosto a Ferrara, ottenendo la maturit\u00e0 classica nel 1941.\nNel 1936 \u00e8 Presidente Giovent\u00f9 Italiana Azione Cattolica della Parrocchia di S. Paolo (a soli quattordici anni) e dal 1939 \u00e8 Presidente Diocesano G.I.A.C. fino al 1946. Ci volle un intervento dell'Arcivescovo Ruggero Bovelli per avere l'autorizzazione del babbo ad assumere l'incarico Diocesano. Inizia cos\u00ec una lunga e totalizzante militanza nell'Azione Cattolica a cui dedicher\u00e0 l'intera sua vita.\nNel 1943 anche i nati del 1922 vengono richiamati alle armi. Alcuni giovani cattolici scelsero la clandestinit\u00e0, ma Bruno and\u00f2 militare soprattutto perch\u00e9 temeva una rappresaglia sulla sua famiglia visto che era gi\u00e0 tenuta sotto controllo dal regime fascista a causa del babbo. \nDal 1943 dopo l\u2019instaurazione della Repubblica di Sal\u00f2, partecipa in modo sempre pi\u00f9 attivo ai movimenti cattolici antifascisti. Nel 2021 emergono le carte di una sua partecipazione ad un progetto di costituzione di un Fronte Giovanile Cristiano promosso da Giorgio Franceschini a cui partecipavano giovani come Carlo Bassi ed altri. Parteciper\u00e0 al terzo Comitato di Liberazione Nazionale cittadino e alla 35\u00aa Brigata partigiana Ferrara.\nNon ha mai parlato del suo ruolo nelle attivit\u00e0 clandestine di quegli anni. Il suo fraterno amico dott. Giovanni Fallani - ex responsabile dell'ufficio stampa dell'Azione Cattolica - ricorda, in un volume di testimonianze degli amici a dieci anni dalla scomparsa di Bruno, il suo ruolo attivo nel passaggio di informazioni dal comando tedesco dove svolgeva il servizio militare. \nNell'aprile del 1945 l\u2019Arcivescovo Ruggero Bovelli assunse un ruolo fondamentale in una citt\u00e0 dove le autorit\u00e0 civili latitavano e il CLN era ancora in clandestinit\u00e0. Ospiter\u00e0 in Arcivescovado il c.d. terzo CLN ferrarese, al fine di dargli la possibilit\u00e0 di riunirsi in sicurezza e a quegli incontri anche Bruno partecip\u00f2 dando il suo apporto. \nBruno verr\u00e0 nominato Presidente Diocesano Azione Cattolica dal 1946 fino al 1949, a soli 24 anni ed in un momento cos\u00ec delicato. Si trover\u00e0 pertanto a ricoprire il ruolo di Presidente Diocesano anche dei Comitati Civici durante le elezioni del 18 aprile 1948, in un territorio caratterizzato da forti tensioni sociali e dove il Partito Comunista aveva la maggioranza assoluta degli elettori. Bruno ricordava spesso che \"facemmo quella campagna non solo con vera passione politica, ma soprattutto con animo e passione profondamente religiosa, perch\u00e9 ci stavano a cuore dei valori profondi, pi\u00f9 profondi di quelli politici contingenti di allora\".\nIn quegli anni e nonostante i molteplici impegni, il 19 febbraio 1948, si laurea in lettere antiche all\u2019Universit\u00e0 Cattolica di Milano. Inizia subito l'insegnamento, sua vera passione e vocazione, prima a Comacchio e poi a Ferrara.\nAnni romani.\nNel 1950 viene chiamato a Roma dal Presidente Vittorino Veronese, Presidente dell'Azione Cattolica dell'epoca e impegnato nelle \"grandi missioni\" nel Mezzogiorno, che videro tra gli organizzatori pi\u00f9 attivi anche la signorina Armida Barelli. Bruno girer\u00e0 in lungo ed in largo la Calabria.\nDal 1952 al 1959, durante la Presidenza di Luigi Gedda, viene nominato Vice Segretario Generale dell'Azione Cattolica a Roma. L'idea forte di Bruno \u00e8 quella di rendere \"missionaria\" l'associazione. Sono gli anni in cui l'Azione Cattolica raggiunge una forza numerica impressionante: gli iscritti sono quasi tre milioni e mezzo, ma caratterizzata da anime diverse per cui il progetto di Bruno di creare una \"base missionaria\" composta da iscritti delle varie associazioni al fine di costituire gruppi di lavoro unitari e di animazione cristiana non decolla.\nL'idea di \"missionariet\u00e0\" dell'associazione non si attuer\u00e0 se non nelle \"campagne annuali\" che lo troveranno impegnato nella loro ideazione e promozione. Il punto di partenza di questo rinnovamento (che sar\u00e0 una significativa \"scelta religiosa\" di quegli anni) \u00e8 la grande inchiesta sulla religiosit\u00e0 degli italiani. \u00c8 un lavoro di cui Bruno \u00e8 il principale promotore e che porter\u00e0 alla raccolta di circa 25.000 schede-questionario preparate ed elaborate da un Istituto specializzato. Tutta questa operazione avvenne con discrezione. Nulla trapel\u00f2 sulla stampa. Questa riservatezza rispettava lo scopo dell'inchiesta che non era quello di farsi belli nell'opinione pubblica, ma di convincere l'Associazione stessa che una grande scristianizzazione era alle porte e che non si poteva pi\u00f9 contare sulla forza della tradizione religiosa che continuava a sfornare battezzati, cresimati e sposati in chiesa. La fede andava illanguidendosi ed una nuova evangelizzazione era necessaria. Pertanto ci si incentra in campagne annuali con un programma di studio, approfondimento e attivit\u00e0 formative.Nel 1959 viene nominato Segretario Generale dell'Azione Cattolica dal Presidente Agostino Maltarello. Verr\u00e0 confermato anche sotto la Presidenza di Vittorio Bachelet, con assistente generale Mons. Franco Costa. Viene nominato Commendatore dell'Ordine di San Gregorio Magno.\nSono gli anni difficili della crisi dell'associazionismo e della contestazione. Tuttavia si realizza anche quello per cui Bruno aveva molto lavorato: l'unit\u00e0 dell'Azione Cattolica. Sono gli anni della c.d. \"scelta religiosa\" che, come detto da Mario Casella, \"se ha un padre questo \u00e8 proprio Bruno\". Con il Presidente Vittorio Bachelet si susseguono anni di confronto nei quali le idee diverse sulla modalit\u00e0 di attuare tale trasformazione vanno di pari passo con la stima e l'apprezzamento del lavoro reciproco. \nNon \u00e8 per\u00f2 un rinnovamento che lo accontenta e nel gennaio del 1972, ritiene terminato il suo compito e d\u00e0 le dimissioni dalla sua carica di Segretario Generale. Rimarr\u00e0 nel consiglio nazionale, perch\u00e9 nell'Assemblea nazionale del 1970 ha ottenuto pi\u00f9 voti di tutti. Rimane il sostegno di larga parte dell'AC, in particolare dell'amico Pietro Schiano. \nDal 1974 al 1977, chiamato da Giancarlo Brasca (Rettore in quegli anni \u00e9 Giuseppe Lazzati), \u00e8 responsabile dell\u2019Educazione permanente dell\u2019Universit\u00e0 Cattolica di Milano collaborando, tra gli altri, con Maria Dutto, che diventer\u00e0 poi Presidente dell'Azione Cattolica di Milano. In quegli anni riprende a viaggiare molto in ogni parte d'Italia. \nMalattia.\nAll'inizio del 1977, si manifestano i primi segni della malattia. Ha un malore e perde conoscenza mentre era a Milano. Il male terribile che lo colpir\u00e0 al cervello e che nemmeno un'operazione riuscir\u00e0 a debellare, si manifestava cos\u00ec per la prima volta.\nViene ricoverato in un primo periodo a Ferrara e poi trasferito al Policlinico Gemelli a Roma, ma purtroppo non c'\u00e8 pi\u00f9 nulla da fare. Muore prematuramente la mattina del 28 ottobre 1977.\nIn quelle settimane la sua stanza \u00e8 un continuo passaggio di amici, dei loro familiari. I figli di Vittorio Bellucci, amico dai primi anni di militanza in Azione Cattolica, si alternano per aiutare la sorella Lydia nell'assistenza di Bruno. Il Presidente Vittorio Bachelet, gi\u00e0 impegnato nel Consiglio Superiore della Magistratura, passer\u00e0 interi pomeriggi di silenzioso dialogo con il suo ex collaboratore.\nRicordo degli amici e della citt\u00e0.\nNel 1985 l'Azione Cattolica di Ferrara, in quel periodo presieduta dal suo amico di infanzia Giuseppe Ferraresi, ricorder\u00e0 la figura di Bruno in un Convegno il 28 settembre presso la sede dell'AC di Ferrara - Via Montebello n. 8. \nNel 1987 a dieci anni dalla scomparsa alcuni degli interventi del Convegno di due anni prima, nonch\u00e9 numerose testimonianze, ricordi e riflessioni oltre ad alcuni scritti di Bruno verranno pubblicati a cura di Giovanni Fallani, suo amico fraterno e gi\u00e0 responsabile ufficio stampa dell'Azione Cattolica. Gli amici lo ricordano come persona profonda, intelligente, mai banale con una forte vena di humor con la quale sdrammatizzava ogni situazione. Avido lettore aveva una vera e propria passione per il mondo anglosassone, di cui ammirava la figura di San Tommaso Moro e gli scritti di C. S. Lewis ed in particolare \"le lettere di Berlicche\" che regalava agli amici e alle persone che stimava.\nIl 19 maggio 2018 l'Azione Cattolica di Ferrara-Comacchio, su iniziativa della sua Presidente Chiara Ferraresi, ricorder\u00e0 Bruno al termine del Convegno Diocesano tenuto da Paola Bignardi, Presidente dell'Azione Cattolica dal 1999 al 2005.\nIl 23 marzo 2019 il Comune di Ferrara ha dedicato un giardino pubblico alla sua memoria che \u00e8 stata inaugurata alla presenza della sorella Lydia, della Presidente Diocesana dell'Azione Cattolica prof.ssa Chiara Ferraresi, di Mons. Andrea Zerbini, del Sindaco Tiziano Tagliani e del Prof. Giovanni Battista Bachelet figlio del Presidente dell\u2019Azione Cattolica degli anni \u201960/70, Vittorio Bachelet. In questa occasione viene ristampato il volume \"Per Bruno Paparella\" a cura di Giovanni Fallani con gli articoli nel frattempo pubblicati sulla stampa nazionale e locale."}
{"id": "8641626", "revid": "1964823", "url": "https://it.wikipedia.org/wiki?curid=8641626", "title": "Ascoli Calcio 1898 FC 2020-2021", "text": "Questa voce raccoglie le informazioni riguardanti lAscoli Calcio FC 1898 nelle competizioni ufficiali della stagione 2020-2021.\nMaglie e sponsor.\nLo sponsor tecnico per la stagione 2020-2021 \u00e8 Nike: main e second sponsor della stagione sono rispettivamente Fainplast Compounds e Moretti Design, back sponsor \u00e8 Green Network. Sul pantaloncino \u00e8 collocato la sponsorizzazione Air Fire.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\nRosa tratta dal sito ufficiale dell'Ascoli aggiornata all'11 gennaio 2021.\nStatistiche.\nStatistiche di squadra.\n\"Statistiche aggiornate al 16 aprile 2021.\""}
{"id": "8641633", "revid": "22356", "url": "https://it.wikipedia.org/wiki?curid=8641633", "title": "Rabidosaurus", "text": ""}
{"id": "8641634", "revid": "22356", "url": "https://it.wikipedia.org/wiki?curid=8641634", "title": "Shansiodontidae", "text": ""}
{"id": "8641635", "revid": "1346043", "url": "https://it.wikipedia.org/wiki?curid=8641635", "title": "In-yeon mandeulgi", "text": "In-yeon mandeulgi (), noto anche con il titolo internazionale Creating Destiny, \u00e8 un drama coreano del 2010.\nIl drama \u00e8 divenuto celebre per aver fatto realmente innamorare i due protagonisti, Eugene e Ki Tae-young, i quali si sono sposati l'anno successivo.\nTrama.\nHang Sang-eun, emigrata da piccola in Australia con la famiglia, ha conosciuto Alex, ragazzo che intenderebbe sposare. Il padre della giovane ritiene per\u00f2 che l'uomo non sia adatto per la figlia, e anzi insiste perch\u00e9 conosca il figlio di un suo amico, Kim Yeo-joon, obbligandola a tornare in Corea. Dato che Yeo-joon non \u00e8 minimamente intenzionato a intraprendere una relazione con la ragazza, i due si mettono d'accordo per poter evitare il matrimonio che i loro genitori tanto desiderano; il piano iniziale deve tuttavia fare i conti con i reciproci sentimenti che iniziano ad affiorare in loro."}
{"id": "8641637", "revid": "594360", "url": "https://it.wikipedia.org/wiki?curid=8641637", "title": "Creating Destiny", "text": ""}
{"id": "8641638", "revid": "155634", "url": "https://it.wikipedia.org/wiki?curid=8641638", "title": "Serie A2 2020-2021 (calcio a 5)", "text": "La Serie A2 2020-2021 \u00e8 stata la 23\u00aa edizione del campionato nazionale di calcio a 5 di secondo livello. La stagione regolare \u00e8 iniziata il 17 ottobre 2020 e si \u00e8 conclusa il 24 aprile 2021, prolungandosi fino al 19 giugno con la disputa dei play-off.\nRegolamento.\nCambia il formato rispetto all'anno precedente: per la prima volta le squadre saranno divise in 4 gironi da 12 squadre, con un numero record di 48 in totale. Verranno promosse cinque squadre: le quattro prime classificate e la vincitrice dei play-off, a cui partecipano le squadre classificate dalla seconda alla quinta posizione di ogni girone, per un totale di 16 squadre. Le retrocessioni, inizialmente fissate a 8 (2 per girone, una diretta e una dopo il playout), sono state poi fissate a 4, coinvolgendo solo le ultime classificate.\nAvvenimenti.\nSorteggio calendari.\nIl calendari dei gironi sono stati resi noti gioved\u00ec 10 settembre sulle pagine social della Divisione Calcio a 5 e sulle edizioni del giorno successivo di Corriere dello Sport e Tuttosport, media partner della Divisione Calcio a 5.\nEsclusioni.\nDurante la stagione si sono ritirate diverse squadre: la prima fu la Virtus Rutigliano nel girone C, nel corso della 5\u00aa giornata, a seguire Bubi Merano e New Taranto, rispettivamente nei gironi A e D, nel corso della 20\u00aa giornata.\nPlay-off.\nFormula.\nPer determinare la quinta societ\u00e0 promossa si disputer\u00e0 un play-off su quattro turni, cui avranno accesso le squadre classificatesi tra la seconda e la quinta posizione nei rispettivi gironi. I primi due turni si svolgono all'interno dello stesso girone, in gara unica in casa della squadra meglio classificata nella Stagione Regolare: in caso di parit\u00e0 al termine dell'incontro si svolgeranno due tempi supplementari di 5', in caso la parit\u00e0 persista sar\u00e0 dichiarata vincente la squadra meglio classificata. Il terzo e il quarto turno si giocheranno con formula di andata e ritorno (la squadra che gioca il ritorno in casa \u00e8 determinata da un sorteggio): in caso di parit\u00e0 del numero totale delle reti si giocheranno due tempi supplementari di 5' ed, eventualmente, i tiri di rigore..\nPrimo turno.\nGli incontri del I turno si disputeranno l'8 maggio in casa della squadra meglio classificata al termine della stagione regolare. In caso di parit\u00e0 al termine delle gare si svolgeranno due tempi supplementari di 5 minuti. In caso di ulteriore parit\u00e0 verr\u00e0 decretata vincente la squadra meglio classificata al termine della stagione regolare (coincidente con la squadra di casa).\nSecondo turno.\nGli incontri del II turno si disputeranno il 15 maggio in casa della squadra meglio classificata al termine della stagione regolare. In caso di parit\u00e0 al termine delle gare si svolgeranno due tempi supplementari di 5 minuti. In caso di ulteriore parit\u00e0 verr\u00e0 decretata vincente la squadra meglio classificata al termine della stagione regolare (coincidente con la squadra di casa).\nTerzo turno.\nGli incontri di andata del III turno si disputeranno il 22 maggio mentre quelli di ritorno il 29 maggio a campi invertiti. La squadra che disputer\u00e0 la gara di ritorno in casa sar\u00e0 determinata per sorteggio. In caso di parit\u00e0 al termine delle gare si svolgeranno due tempi supplementari di 5 minuti. In caso di ulteriore parit\u00e0 si svolgeranno i tiri di rigore.\nQuarto turno.\nL'incontro di andata del IV turno si sarebbe dovuto disputare il 5 giugno mentre quello di ritorno il 12 giugno a campi invertiti; dopo gli accadimenti della gara di andata la ripetizione \u00e8 stata fissata al 12 giugno, con ritorno il 19 giugno. La squadra che disputer\u00e0 la gara di ritorno in casa \u00e8 stata determinata per sorteggio. In caso di parit\u00e0 del numero totale di reti segnate nel doppio incontro, al termine della gara di ritorno si svolgeranno due tempi supplementari di 5 minuti. In caso di ulteriore parit\u00e0 si svolgeranno i tiri di rigore.\nPlay-out.\nFormula.\nLe squadre che hanno concluso il campionato alla penultima e alla terz'ultima posizione si sarebbero dovute affrontare in un doppio spareggio (andata e ritorno, la prima partita giocata in casa della peggior classificata) per determinare le ulteriori quattro squadre che sarebbero retrocesso in Serie B. Al termine degli incontri sarebbe stata dichiarata vincente la squadra che nelle due partite (di andata e di ritorno) avrebbe ottenuto il maggior punteggio ovvero a parit\u00e0 di punteggio la squadra che avrebbe realizzato il maggior numero di reti. Nel caso di parit\u00e0 gli arbitri della gara di ritorno avrebbeo fatto disputare due tempi supplementari di 5 minuti ciascuno. Qualora anche al termine di questi le squadre fossero state ancora in parit\u00e0 sarebbe stata considerata vincente la squadra in migliore posizione di classifica al termine della stagione regolare (terz'ultima classificata). Il play-out non avrebbe avuto luogo nei casi in cui ci fossero stati otto o pi\u00f9 punti in classifica al termine della stagione regolare: in tal caso sarebbe retrocessa direttamente la penultima classificata, come nel caso del . Tuttavia, a seguito dell'attivit\u00e0 disomogenea dei vari campionati locali, i play-out sono stati cancellati."}
{"id": "8641640", "revid": "116058326", "url": "https://it.wikipedia.org/wiki?curid=8641640", "title": "Don't Chase the Dead", "text": "Don't Chase the Dead \u00e8 un singolo del cantautore statunitense Marilyn Manson, pubblicato il 10 settembre 2020 come secondo estratto dall'undicesimo album in studio \"We Are Chaos\".\nVideoclip.\nIl 24 settembre 2020 \u00e8 stato diffuso un videoclip dedicato al brano attraverso il canale YouTube ufficiale del cantautore. Il video \u00e8 stato diretto da Travis Shinn e vede la compartecipazione dell'attore Norman Reedus."}
{"id": "8641642", "revid": "4252", "url": "https://it.wikipedia.org/wiki?curid=8641642", "title": "La Guarnera", "text": ""}
{"id": "8641643", "revid": "767487", "url": "https://it.wikipedia.org/wiki?curid=8641643", "title": "Eugene (cantante)", "text": "Biografia.\nNata a Seul nel 1981, intraprende la carriera di cantante nel 1997 entrando nel gruppo musicale SES con il nome d'arte Eugene, ottenuto dalla pronuncia del proprio nome, e proseguendo in seguito una carriera da solista. A partire dal 2002 partecipa con il ruolo di protagonista a numerose pellicole, tra cui le commedie \"Motmallineun gyeolhon\" (2007) e \"Romantic Island\" (2008) e il film sentimentale \"Geu namja-ui chaek 198-jjok\" (2008). L'attrice \u00e8 stata inoltre protagonista in vari drama: \"Wonderful Life\" (2005), \"Uriga saranghal su iss-eulkka\" (2014) e \"In-yeon mandeulgi\" (2010). Nel corso delle riprese di quest'ultima opera Eugene si innamora realmente del co-protagonista, Ki Tae-young, che sposa l'anno seguente."}
{"id": "8641644", "revid": "486946", "url": "https://it.wikipedia.org/wiki?curid=8641644", "title": "Kim Yoo-jin", "text": ""}
{"id": "8641645", "revid": "300067", "url": "https://it.wikipedia.org/wiki?curid=8641645", "title": "Cara Consuegra", "text": ""}
{"id": "8641646", "revid": "287204", "url": "https://it.wikipedia.org/wiki?curid=8641646", "title": "Valerij Fokin", "text": " \u00c8 il direttore artistico del teatro Aleksandrinskij di San Pietroburgo e il presidente del Centro Meyerhold a Mosca. Fokin \u00e8 stato insignito di quattro titoli onorari dello stato russo.\nBiografia.\nFokin \u00e8 nato a Mosca nel 1946. Dopo aver terminato gli studi all'Istituto Teatrale Boris Shchukin nel 1968, anno in cui ha portato in scena la sua prima rappresentazione teatrale, Fokin ha iniziato a lavorare come regista al teatro Sovremennik di Mosca, rimanendovi per 15 anni. Durante gli anni '70 e '80, Fokin si \u00e8 fatto un nome nel mondo teatrale russo dirigendo spettacoli sia in questo teatro che nel famoso teatro Yermolova. Nel 1971 ha diretto \"Valentin e Valentina\", un'opera teatrale scritta lo stesso anno da Mikhail Roshchin. Nel 1973 invece ha diretto, sempre al Teatro Sovremmennik, le commedie \"An Incident with a Paginator\" e \"Twenty Minutes with an Angel\". Fokin ha anche lavorato come professore al Universit\u00e0 russa di arti teatrali dal 1975 al 1979 ed alla Scuola teatrale di Cracovia dal 1993 al 1994.\nNel 1985, Fokin prende la gestione del Teatro Yermolova. Una sua commedia del 1985, \"Speak!\", \u00e8 stato il primo lavoro teatrale in Russia a prevedere la progressiva perdita di potere dell'Unione Sovietica e che la Russia sarebbe entrata in un nuovo periodo politico, segnato dalle riforme politiche ed economiche della perestrojka di Michail Gorba\u010d\u00ebv, introdotte nel giugno 1987. Nel 1989, Fokin \u00e8 stato al centro di una feroce discussione iniziata da attore del Teatro Yermolova, discussione alimentata da delle recensioni negative sulla sua commedia \"L'idiota\", tratta dal celebre romanzo di Dostoevskij. Per questo ha lasciato la direzione del teatro e la Russia nel 1990, anno in cui \u00e8 andato a dirigere in Polonia e Svizzera.\nFokin \u00e8 noto per aver collaborato spesso con Vsevolod Meyerhold. Nel 1988 \u00e8 diventato presidente della Commissione sull'eredit\u00e0 creativa dello stesso Meyerhold e nel 1991 ha fondato il Centro Meyerhold a Mosca, divenuto un'istituzione statale nel 1999.\nNel 1994, Fokin ha prodotto lo spettacolo teatrale \"A Hotel Room in the Town of N\", basato sul romanzo di Nikolai Gogol, \"Le anime morte\". Nel 1995, ha ottenuto il plauso della critica per la sua produzione teatrale \"La Metamorfosi\" al Teatro Satirikon. Lo spettacolo deriva dal romanzo di Franz Kafka del 1915, che Fokin trasform\u00f2 anche in un lungometraggio nel 2002, proiettato anche ai festival di Tokyo e Mosca.\nFokin \u00e8 anche uno scrittore e collaboratore del settimanale russo Kultura, che annovera tra i suoi altri dipendenti anche Fazil Iskander.\nStile.\nFokin ha diretto spettacoli di artisti del calibro di Nabokov, Vampilov, Rozov e Albee. \u00c8 noto per il suo uso di metafore drammatiche e pathos nelle sue produzioni ed egli nel ricostruire le proprie storie si basa spesso su eventi o riferimenti storici toccanti della vita reale e soprattutto della sua vita personale, che riflettono una visione prevalentemente artistica del mondo e una verit\u00e0 spesso paradossale. Fokin ha diretto spettacoli teatrali in Polonia, Ungheria, Germania, Finlandia, Grecia, Svizzera, Giappone, Francia e Stati Uniti.\nPremi.\nFokin \u00e8 stato, nel corso della sua carriera, vincitore di numerosi premi tra cui, nel 1996 con l'Artista del popolo della Federazione Russa. Il 28 febbraio 2006, Fokin ha inoltre ricevuto la decorazione per il servizio a San Pietroburgo e sempre nello stesso anno \u00e8 diventato membro onorario del Consiglio presidenziale per la cultura e per le arti della Federazione Russa. Nel 2008 una sua produzione, \"The Marriage\", ha ottenuto il premio Maschera d'oro nella categoria \"Miglior Regista\", mentre nel 2018 \u00e8 stato insignito del Premio Europa per il teatro per la versatilit\u00e0 del suo lavoro, il suo eclettismo, le sue qualit\u00e0 anche al di fuori del settore teatrale e la sua completa dedizione alla suddetta arte."}
{"id": "8641648", "revid": "181699", "url": "https://it.wikipedia.org/wiki?curid=8641648", "title": "Valery Fokin", "text": ""}
{"id": "8641649", "revid": "1534511", "url": "https://it.wikipedia.org/wiki?curid=8641649", "title": "Procedura di Faddeev-Popov", "text": "Nella teoria quantistica dei campi, in particolare nel formalismo del integrale sui cammini, la procedura di Faddeev-Popov \u00e8 una procedura matematica utilizzata per quantizzare correttamente i campi di gauge. Prende il nome dai fisici russi Ljudvig Dmitrievi\u010d Faddeev e Victor Popov.\nProblemi nella quantizzazione dei campi di gauge.\nA differenza dei campi scalari e dei campi fermionici la quantizzazione dei campi di gauge richiede una particolare attenzione dovuta proprio alla presenza della simmetria di gauge. In particolare nel caso del formalismo del path integral si deve risolvere l'integrale:\ncon formula_2 la misura relativa al campo di gauge formula_3 e formula_4 l'azione gauge invariante. L'integrale in questa forma \u00e8 mal definito e diverge in quanto si integra su tutte le possibili trasformazione di gauge di uno stesso campo formula_5 e non \u00e8 presente una soppressione di tipo gaussiano che annulla i contributi delle trasformazioni che mandano formula_5 all'infinito. Questo problema pu\u00f2 essere risolto discretizzando su reticolo la teoria mediante la procedura di Wilson ridefinendo i campi di gauge fondamentali come degli elementi del gruppo di gauge e non della sua algebra, ottenendo in questo modo un integrale definito su un gruppo compatto. Alternativamente \u00e8 possibile rimanere nel continuo modificando l'azione come proposto da Faddeev e Popov.\nProcedura per campi non abeliani.\nPer campi di Yang-Mills con gruppo di simmetria formula_7 l'azione gauge invariante nell'euclideo \u00e8 definita come\nformula_8\nLa funzione di partizione \u00e8 quindi\nformula_9 \ncon formula_10 \nImpongo una condizione di gauge fixing che chiamo formula_11; in particolare scelgo il gauge di Lorentz:\nDefinisco il fattore di Faddeev-Popov formula_13 tale che:\ncon formula_15 la misura di Haar relativa alla trasformazione di gauge del tipo\ncon formula_17 elemento di formula_18. Per definizione la misura di Haar \u00e8 gauge invariante. Si dimostra facilmente che anche il fattore di Faddeev-Popov \u00e8 invariante di gauge:\nMoltiplico la funzione di partizione per formula_20\nPoich\u00e9 l'integranda \u00e8 costante in formula_22 si pu\u00f2 svolgere l'integrale in formula_15 ottenendo una costante moltiplicativa che trascuro definendo\nCambio condizione di gauge fixing passando al gauge di Landau\nEspandendo al primo ordine la legge di trasformazione del campo formula_3 si ottiene che \ncon formula_28 derivata covariante che agisce sulla rappresentazione aggiunta\nDi conseguenza si ottiene che \nDalla definizione del fattore di Faddeev-Popov, sfruttando le propriet\u00e0 della delta di Dirac si ricava che\nPoich\u00e9 nella derivata covariante compare il campo formula_3 la presenza del fattore di Faddeev-Popov nel path-integral modifica completamente l'integrale. Dagli integrali noti in teoria di campo il determinate di una matrice pu\u00f2 essere scritto come integrale su variabili di Grassmann\ncon formula_34\nIntroduco due campi anticommutanti formula_35 detti ghost di Faddeev-Popov tali che\ncon\nazione di Faddeev-Popov. I campi formula_35 sono campi anticommutanti nonostante siano campi scalari complessi e violano quindi il teorema spin-statistica. Questo non \u00e8 in realt\u00e0 un problema, infatti ai ghost non sono associate particelle reali. Tornando alla funzione di partizione questa diventa\nMoltiplicando la funzione di partizione per un fattore gaussiano in formula_40 si ottiene la soppressione necessaria per rendere l'integrale convergente. Ridefinisco quindi la funzione di partizione come\nIl parametro formula_42 pu\u00f2 assumere qualsiasi valore reale, in particolare nel caso formula_43 si parla di gauge di Feynman. Integrando in formula_44 si ottiene il risultato finale della procedura di Faddeev-Popov, una funzione di partizione ben definita convergente\ncon "}
{"id": "8641651", "revid": "22356", "url": "https://it.wikipedia.org/wiki?curid=8641651", "title": "Sorbinichthyoidei", "text": ""}
{"id": "8641653", "revid": "729019", "url": "https://it.wikipedia.org/wiki?curid=8641653", "title": "William Bennett (politico statunitense 1943)", "text": "Biografia.\nBennett \u00e8 nato nel luglio 1943 a Brooklyn, figlio di Nancy Walsh, una segretaria medica, e di F. Robert Bennett, un banchiere. La sua famiglia si trasfer\u00ec a Washington, dove frequent\u00f2 il Gonzaga College High School. Si \u00e8 laureato al Williams College nel 1965 e ha conseguito un dottorato di ricerca presso l'Universit\u00e0 del Texas, ad Austin, in Filosofia politica nel 1970. Ha anche conseguito nel 1971 un JD presso la Harvard Law School."}
{"id": "8641655", "revid": "4252", "url": "https://it.wikipedia.org/wiki?curid=8641655", "title": "Tempio di Hercules Custos", "text": ""}
{"id": "8641657", "revid": "1609279", "url": "https://it.wikipedia.org/wiki?curid=8641657", "title": "Episodi di Nero a met\u00e0 (seconda stagione)", "text": "La seconda stagione della serie televisiva Nero a met\u00e0, formata da 12 episodi, \u00e8 trasmessa in prima visione assoluta da Rai 1 dal 10 settembre all'8 ottobre 2020.\nA cuore aperto.\nMentre sta comprando il bouquet per il proprio matrimonio, Carlo assiste alla morte di un giovane collega, Paolo Moselli, investito da un'auto pirata. La squadra indaga anche sul furto di un'auto-medica con a bordo un cuore da trapiantare a una giovane, Alessia, e tramite il suo ragazzo risale ai complici.\nPer cosa si muore.\nIl caso non \u00e8 risolto poich\u00e9 dai rilievi emerge che l'auto che ha ucciso il poliziotto non \u00e8 la stessa dell'episodio dell'auto-medica; Marta, madre di Paolo Moselli e collega di Guerrieri, non riesce a darsi pace e pressa Carlo. La squadra indaga sulla morte di Emanuele Prestucci, volato dal tetto di un palazzo. Intanto Carlo si sposa con Cristina e sta per fare il viaggio di nozze; Alba inizia a frequentare Enea Chiesa, giovane specializzando in Medicina Legale; Malik passa sempre pi\u00f9 tempo con Olga che ha continui litigi con il marito Mario Muzo; al termine di una cena di tentata riconciliazione Olga scompare e due giorni dopo viene trovata morta in una cava abbandonata.\nPer dirti addio.\nMario, sconvolto, viene raggiunto da Carlo e pi\u00f9 tardi, interrogato, racconta di aver litigato con Olga perch\u00e9 secondo lui frequentava un altro uomo. L'indagine passa da subito a Monaschi della Squadra Mobile ma Carlo e Malik, che \u00e8 convinto della colpevolezza di Mario, non si rassegnano e iniziano un'attivit\u00e0 parallela. Nel frattempo la squadra ferma Remo Cerrai, un operaio che ammette di smaltire rifiuti vicino a dove \u00e8 stata ritrovata Olga. L'autopsia rivela che la donna era alla sesta settimana di gravidanza. Marta Moselli inizia a indagare di nascosto sulla morte del figlio e cerca l'appoggio di Carlo. Muzo viene arrestato quando in un armadio di casa sua viene ritrovato il cellulare di Olga; Carlo capisce subito che qualcuno sta cercando di incastrare il suo amico.\nAmore senza fine.\nMicaela Carta, non avendo nemmeno condiviso i tracciati telefonici con il collega Monaschi della Mobile, viene accusata di aver consentito a Muzo di occultare delle prove e viene trasferita, mentre il comando del commissariato passa a Guerrieri. Intanto la squadra indaga sul ritrovamento del cadavere carbonizzato di una senzatetto lungo gli argini del Tevere risalendo agli assassini: il ristoratore Manrico Baruggi e il suo avvocato. Alba riprende a cercare la madre mentre Marta Moselli, visionando un video recuperato per lei da Giacomo Nusco, collega e amico suo ma anche di Muzo e Guerrieri, scopre che il figlio \u00e8 morto tra le braccia di Carlo infuriandosi con lui per non essere stata messa al corrente.\nQuello che resta.\nNel cortile di una scuola vengono ritrovati dei vestiti sporchi di sangue con intorno una strana scritta e la squadra dovr\u00e0 risalire al responsabile della scomparsa del giovane Simone. Intanto Muzo va ai domiciliari e Malik, scontrandosi una sera con lui, capisce che non c'entra con la morte di Olga. La Moselli ritrova bruciata l'auto pirata che ha ucciso il figlio e Alba chiede a Malik di aiutarla a cercare la madre. Si scopre che qualcuno ha messo di proposito il cellulare di Olga a casa di Muzo entrando di nascosto. Il rapporto tra Guerrieri e la moglie si sta gi\u00e0 incrinando.\nQualcosa di troppo.\nAllarmati dalla portinaia, i poliziotti trovano morto dissanguato in casa il signor Cosimo Pinai; collabora al caso anche la psicologa Monica Porta e alla fine sar\u00e0 la nipote a confessare che aveva bisogno di liquidit\u00e0 e che durante un litigio accidentalmente Pinai si \u00e8 trafitto.\nCarlo racconta a Muzo che secondo lui Olga ha scoperto qualche cosa collegata a Paolo Moselli, il quale quindi non \u00e8 stato investito per caso ma ucciso di proposito. Sull'auto di Moselli vengono difatti ritrovate tracce di amianto come anche a casa di Muzo: l'assassino deve essere lo stesso.\nQuanto \u00e8 difficile cambiare.\nMentre Muzo \u00e8 appena tornato in servizio, l\u2019assistente sociale Paola De Vecchio viene trovata morta nel suo garage; dopo poco viene arrestato l\u2019ex compagno della donna poich\u00e9 le sue impronte vengono trovate ovunque ma in realt\u00e0 Guerrieri e Muzo scoprono che ad ucciderla \u00e8 stato il marito di una sua assistita nascosta in una casa protetta. \nIntanto la squadra e Marta Moselli continuano a fare delle ricerche sugli ultimi giorni di vita di Paolo. Cristina, convinta che Carlo la stia tradendo con Marta, dopo essere stata sul punto di andarsene di casa, si confida con Alba. La ragazza va in Svizzera, dove viene raggiunta da Malik: trova la madre ma vedendola con un'altra figlia si blocca e si allontana; nonostante il feeling con Enea, finisce di nuovo a letto con il poliziotto.\nUn gioco pericoloso.\nFabio Zimpanelli, personal trainer di uno sporting club, viene ritrovato nel suo letto morto per avvelenamento. Le indagini si concentrano sulla famiglia della sua amante Alina Pacena, ovvero il marito Dante e la figlia Debora; quest'ultima confessa di assere la colpevole: voleva uccidere la madre perch\u00e9 tradiva continuamente Dante e voleva scappare con Fabio, ma era stato il personal trainer a rimetterci invece la vita. Sembra essere tornato il sereno tra Cristina e Carlo dopo che lui ha rifiutato la richiesta di trasferimento nel suo commissariato di Marta, la quale per\u00f2 continua a essere insistente con il collega. Cantabella si scontra con Lisi poich\u00e9 questi vuole far valere i suoi diritti come padre biologico della figlia di Cinzia. Nel frattempo tale Michele Lizzetto confessa di aver proposto un lavoro sporco per conto di uno spacciatore in ascesa a Paolo Moselli, il quale per\u00f2 aveva rifiutato. Giacomo Nusco, collega di Muzo e della Moselli, scopre che anche il suo cellulare, come quelli di Olga, Muzo, Paolo e Marta, era tenuto sotto controllo e, dopo aver comprato un nuovo telefono, viene accoltellato fuori dal suo garage.\nPromesse.\nAlba si accorge che Nusco \u00e8 ancora vivo e riesce a salvargli la vita; nella giacca dell'uomo vengono trovati 3.000 euro in contanti e la Repola scopre che stava per riparare in Belize. Fontana, collega di Nusco, trova che i telefoni di Muzo, di Olga, dei Moselli, di Nusco, oltre che hackerati, sono stati resettati dal misterioso killer prima dell'agguato; inoltre esce fuori che nel commissariato sono stati tenuti sotto controllo anche i cellulari di Carlo e di Malik dopo la morte di Moselli. Si risale al fatto che i veri obiettivi del killer erano Muzo e Marta (ecco perch\u00e9 sono stati uccisi i loro cari, Olga e Paolo) e appunto Nusco il quale, avendo intuito ci\u00f2, stava per fuggire. \nNel frattempo Malik indaga sulla morte della studentessa Giuditta, coinquilina della sua amica Sahar la quale, insieme al figlio Alex, viene accolta nella casa famiglia sotto la custodia della psicologa Monica Porta, nuova fiamma del poliziotto. Sahar alla fine confessa che la ragazza \u00e8 morta cadendo dalle scale dopo un duro litigio tra loro due; il piccolo Alex, scappato dalla struttura, estrae una pistola e spara a Malik. Intanto Lisi insiste con la Repola per il riconoscimento della figlia turbando non poco Cantabella; Carlo va via di casa dopo aver raccontato alla moglie Cristina di essersi innamorato di Marta.\nL'amore e le sue conseguenze.\nMalik viene medicato da Alba per non andare al pronto soccorso e per evitare di mettere nei guai Alex; riprende poi le ricerche del bambino che spunter\u00e0 in commissariato raccontando a Carlo di aver sparato al suo collega. Cantabella e Guerrieri ormai sono coinquilini dormendo insieme in commissariato a causa dei rispettivi problemi di coppia e Carlo inizia a lasciarsi andare con Marta. Alba si scontra con il padre dopo avergli raccontato di aver trovato la madre, lui subito dopo se la prende con Malik per non averlo interpellato, salvo poi riappacificarsi con entrambi. Muzo e la Moselli sono convinti di essere finiti nel mirino di Graziano Imardi, protagonista di un vecchio caso di sfruttamento della prostituzione vent'anni prima e incastrato da loro come infiltrati; l'uomo si \u00e8 reso irreperibile appena \u00e8 uscito dal carcere. La squadra, dopo aver sentito Lucia Lanovo, una delle sue vittime ai tempi che ammette di averlo incontrato sia in carcere che fuori, fa irruzione in un vecchio cantiere di propriet\u00e0 di Imardi rinvenendo delle cose di Olga; intanto il misterioso uomo sta cercando di agganciare un'infermiera dell'ospedale per eliminare Nusco. \nErion Coriza, un ragazzo albanese che aveva fatto il concorso per entrare in polizia rinunciando per\u00f2 dopo l'infarto del padre, viene ritrovato morto in una discarica; un suo amico racconter\u00e0 che Erion era finito nel giro della boxe clandestina indebitandosi. Durante una retata viene arrestato Cherzi, organizzatore degli incontri, che aveva fatto pestare a sangue Erion fino a ucciderlo.\nVerit\u00e0 nascoste.\nDietro a una parete nel cantiere viene ritrovato il cadavere mummificato di Imardi, che quindi non pu\u00f2 essere il killer. Si indaga ora su Leonardo Sfera, uscito da poco dal carcere dove era recluso per l\u2019omicidio della fidanzata Xenia, una delle ragazze sfruttate da Imardi; particolare \u00e8 che il corpo di Olga sia stato ritrovato nella stessa posizione di quello di Xenia.\nMuzo, dopo aver rivelato a Guerrieri di avere intenzione di lasciare la Polizia, \u00e8 sul punto di spararsi ma viene fermato dall\u2019amico; successivamente torna in servizio.\nSfera potrebbe essere stato aiutato negli hackeraggi da Vinicio Zambra, esperto informatico e suo vecchio compagno di cella; Guerrieri con uno stratagemma incarica la sua informatrice Ottavia di rubargli lo zaino.\nSi scopre che ad uccidere Xenia non \u00e8 stato Sfera ma probabilmente Nusco, dato che sulla scena venne ritrovato un cercapersone della Polizia.\nNel frattempo Enea, violando la legge, rivela dei dettagli sull\u2019autopsia di tale Fabrizio, atleta morto per arresto cardiaco, a un amico di questi, Antonio Chieri, il quale poco pi\u00f9 tardi viene ucciso a colpi di pistola mentre sta consegnando delle pizze. Ad ucciderlo si scopre essere stato il compagno della madre poich\u00e9 Antonio aveva capito che l\u2019autopsia dell\u2019amico era fasulla e voleva denunciare il fatto.\nLa resa dei conti.\nZambra si presenta in commissariato per ritirare il suo zaino e, venendo subito interrogato, confessa di aver incontrato Sfera negando per\u00f2 di essere coinvolto. Il killer \u00e8 riuscito ad agganciare l\u2019infermiera dell\u2019ospedale Sara Luppi iniziando con lei una relazione.\nA sorpresa si presenta a Roma Clara, la madre di Alba, per costituirsi e Carlo la fa arrestare da Malik.\nGuerrieri e Soprani si recano in ospedale perch\u00e9 intuiscono che Nusco, appena risvegliatosi, possa essere in pericolo. Difatti avviene una esplosione nel reparto. Sul posto sono accorsi anche Cantabella e la Repola che viene presa in ostaggio da Sfera, il quale riesce poi a dileguarsi dopo averla lasciata andare. \nNusco confessa di aver amato Xenia e che la ragazza \u00e8 morta per incidente dopo un litigio.\nMarta capisce che complice di Sfera \u00e8 stata Lucia Lanovo, una delle ragazze sfruttate, che in commissariato ammette di averlo aiutato a trovare Imardi e di avergli raccontato di Nusco. La Moselli trova da sola il nascondiglio di Sfera, l\u2019ultimo posto dove lui era stato con Xenia, e viene salvata da Guerrieri, che la distoglie dal vendicarsi. Sfera ha quindi ucciso Imardi poich\u00e9 aveva sfruttato Xenia, Olga e Paolo per colpire Muzo e Marta colpevoli di non aver aiutato Xenia e ha tentato di eliminare Nusco appunto per la morte della sua donna. Nonostante l\u2019epilogo, Carlo \u00e8 amareggiato per il fatto che Marta gli ha mentito fino all\u2019ultimo per fare di testa sua.\nNel finale Cantabella e la Repola, incinta e riappacificatasi con Lisi, si sposano e al matrimonio sono presenti anche Malik con Monica e Alba con Enea; Carlo trova sul vetro della macchina una lettera di scuse di Marta e viene chiamato per investigare su un furto che lascia il finale con un cliffhanger."}
{"id": "8641658", "revid": "767487", "url": "https://it.wikipedia.org/wiki?curid=8641658", "title": "Letter to You (singolo)", "text": "Letter to You \u00e8 un singolo del cantautore statunitense Bruce Springsteen pubblicato il 10 settembre 2020 come primo estratto dal suo ventesimo album in studio \"Letter to You\"."}
{"id": "8641659", "revid": "767487", "url": "https://it.wikipedia.org/wiki?curid=8641659", "title": "Concrete Cowboy", "text": "Concrete Cowboy \u00e8 un film del 2020 diretto da Ricky Staub.\nLa pellicola, con protagonisti Idris Elba e Caleb McLaughlin, \u00e8 l'adattamento cinematografico del romanzo del 2011 \"Ghetto Cowboy\" scritto da Greg Neri.\nProduzione.\nLe riprese del film sono iniziate nell'agosto del 2019 a Filadelfia.\nPromozione.\nLa prima clip promozionale del film \u00e8 stata diffusa il 10 settembre 2020.\nDistribuzione.\nIl film \u00e8 stato presentato al Toronto International Film Festival il 13 settembre 2020 e distribuito su Netflix dal 2 aprile 2021.\nAccoglienza.\nCritica.\nGrazie al film, il regista Ricky Staub \u00e8 stato inserito da Peter Debruge, critico di \"Variety\", nella lista dei dieci registi pi\u00f9 promettenti da tenere d'occhio per il futuro."}
{"id": "8641670", "revid": "6923", "url": "https://it.wikipedia.org/wiki?curid=8641670", "title": "Associazione Sportiva Cittadella 2020-2021", "text": "Questa voce raccoglie le informazioni riguardanti lAssociazione Sportiva Cittadella nelle competizioni ufficiali della stagione 2020-2021.\nMaglie e sponsor.\nGli sponsor principali sono \"Siderurgica Gabrielli\" e \"Sirmax\"; altri sponsor importanti sono \"Metalservice\", \"Gavinox\", \"Ocsa\" e \"Veneta nastri\". Lo sponsor tecnico \u00e8 \"Mizuno\".\nOrganigramma societario.\nConsiglio di amministrazione\nDirezione\nSegreteria\nMarketing e Ufficio Stampa\nAmministrazione\nServizi Stadio\nSicurezza\nArea tecnica e medica\nRosa.\n\"Rosa e numerazione, tratte dal sito ufficiale del Cittadella,\" \"sono aggiornate al 29 settembre 2020\".\nStatistiche.\nStatistiche di squadra.\n\"Statistiche aggiornate al 27 settembre 2020\""}
{"id": "8641672", "revid": "61051", "url": "https://it.wikipedia.org/wiki?curid=8641672", "title": "Verein f\u00fcr Leibes\u00fcbungen Wolfsburg 2016-2017 (femminile)", "text": "Questa voce raccoglie le informazioni riguardanti la squadra femminile del Verein f\u00fcr Leibes\u00fcbungen Wolfsburg nelle competizioni ufficiali della stagione 2016-2017.\nStagione.\nLa stagione 2016-2017 della squadra femminile del VfL Wolfsburg \u00e8 partita con la partenza di Verena Fai\u00dft e il ritiro dall'attivit\u00e0 agonistica di Nadine Ke\u00dfler. Per coprire i ruoli scoperti sono arrivate l'australiana Emily van Egmond dall' e l'islandese Sara Bj\u00f6rk Gunnarsd\u00f3ttir dal , pi\u00f9 Anja Mittag dal .\nIn Frauen-Bundesliga il Wolfsburg ha vinto il suo terzo titolo, due anni dopo il precedente. Il campionato \u00e8 stato concluso con 54 punti, frutto di 17 vittorie, tre pareggi e due sconfitte, e due punti di vantaggio sul , secondo classificato, sebbene la rincorsa al primo posto era stata fatta per tutta la prima met\u00e0 del campionato sul . La squadra \u00e8 arrivata in finale di DFB-Pokal der Frauen, superando il per 2-1 grazie alla doppietta realizzata da Pernille Harder nel secondo tempo.\nIl cammino del Wolfsburg in UEFA Women's Champions League si \u00e8 interrotto ai quarti di finale per mano dell'Olympique Lione: dopo la sconfitta casalinga per 0-2, le tedesche sono andate a vincere in casa delle lionesi per 1-0, senza riuscire a ribaltare il risultato complessivo. Nei turni precedenti il Wolfsburg aveva eliminato prima le inglesi del e poi le svedesi dell', trascinate soprattutto dalle reti realizzate da Zsanett Jakabfi.\nMaglie.\nLe tenute di gioco sono le stesse del maschile.\nOrganigramma societario.\nArea tecnica"}
{"id": "8641676", "revid": "228587", "url": "https://it.wikipedia.org/wiki?curid=8641676", "title": "Nokia 3.2", "text": "Il Nokia 3.2 \u00e8 uno smartphone del 2019 a marchio Nokia sviluppato da HMD Global, successore del Nokia 3.1.\nCaratteristiche tecniche.\nHardware.\nIl Nokia 3.2 \u00e8 uno smartphone con form factor di tipo \"slate\", le cui dimensioni sono di 159.4 x 76.2 x 8.6 millimetri e pesa 181 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 b/g/n, hotspot, di Bluetooth 4.2 con A2DP, aptX ed LE, di GPS con A-GPS, BDS e GLONASS e di radio FM. Ha una porta microUSB 2.0 OTG ed un ingresso per jack audio da 3.5\u00a0mm.\nIl Nokia 3.2 \u00e8 dotato di schermo touchscreen capacitivo da 6,26 pollici di diagonale, di tipo IPS LCD con aspect ratio 19:9 e risoluzione HD+ 720 x 1520 pixel (densit\u00e0 di 269 pixel per pollice). Il \"frame\" laterale ed il retro sono in plastica.\nLa batteria agli ioni di litio da 4000 mAh non \u00e8 removibile dall'utente. Supporta la ricarica rapida a 10W.\nIl chipset \u00e8 uno Snapdragon 429. La memoria interna di tipo eMMC 5.1 \u00e8 di 16/32 GB, espandibile con microSD, mentre la RAM \u00e8 di 2/3 GB.\nLa fotocamera posteriore ha un sensore da 13 megapixel e apertura f/2.2, dotata di autofocus e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore \u00e8 da 5 megapixel, con f/2.2.\nSoftware.\nIl sistema operativo \u00e8 Android, in versione Android 9 Pie, con Android One, aggiornabile ad Android 10.\nCommercializzazione.\nIl dispositivo \u00e8 stato rilasciato a maggio 2019, ed \u00e8 dual SIM."}
{"id": "8641685", "revid": "531590", "url": "https://it.wikipedia.org/wiki?curid=8641685", "title": "Grande Carestia del 1876-1878", "text": "La Grande Carestia del 1876\u20131878 (detta anche Carestia dell'Indie meridionale del 1876\u20131878 o Carestia di Madras del 1877) fu una carestia che colp\u00ec l'India sotto il governo della Corona inglese. Inizi\u00f2 nel 1876 dopo un'annata agricola particolarmente difficile nelle pianure del Deccan. Essa colp\u00ec la parte sud e sudovest dell'India (le presidenze britanniche di Madras e Bombay, principalmente, oltre agli stati principeschi di Mysore e Hyderabad) per due anni. Nel secondo anno di carestia, questa si diffuse anche pi\u00f9 a nord, nella regione delle Province Centrali e delle Province nord-occidentali ed in un'area circoscritta del Punjab. La carestia copr\u00ec un'area di 670.000\u00a0km\u00b2 e mise in crisi 58.500.000 abitanti della popolazione locale. I morti per questa carestia furono 5.500.000.\nEventi precedenti.\nIn parte, la Grande Carestia fu causata dalle eccessive esportazioni di grano verso l'esterno dell'India e da un'annata non proficua per il fertile altopiano del Deccan. In quello stesso anno altre parti del mondo come la Cina, il Sud America e parti dell'Africa vennero colpite da carestie simili per un'interazione tra El Ni\u00f1o e dipolo oceanico, fatti che portarono tra i 19 ed i 50 milioni di morti nel mondo.\nL'esportazione regolare di grano da parte del governo coloniale inglese continu\u00f2 comunque senza sosta malgrado le difficolt\u00e0 agricole dell'annata; durante la carestia, il vicer\u00e9 Lord Robert Bulwer-Lytton continu\u00f2 a supervisionare le esportazioni di grano verso l'Inghilterra che raggiunsero picchi di 320.000 tonnellate, il che rese la regione ancora pi\u00f9 vulnerabile alla carestia.\nLa carestia scoppi\u00f2 in un periodo particolare nel quale il governo coloniale stava tentando di ridurre le spese pubbliche nel governo dell'India. Gi\u00e0 in precedenza, la Carestia del Bihar del 1873-1874 si era potuta contenere solo grazie all'importazione di riso da Burma. Il governo del Bengala ed il suo vicegovernatore, sir Richard Temple, vennero criticati per le eccessive spese in campo assistenziale. Insensibile alle accuse ricevute, nel 1876, Temple, che ora era Commissario per la Carestia del Governo britannico in India, insiste non solo in una politica del \"laissez faire\" rispetto al commercio del grano, ma anche sulla restrizione delle razioni.\nCarestia e assistenza.\nNel gennaio del 1877, Temple ridusse le ore di lavoro giornaliere nelle presidenze di Madras e Bombay e inizi\u00f2 la distribuzione di razioni \"di sollievo\" che consistevano in 570 grammi di grano pi\u00f9 la somma di un anna al giorno per ogni maschio adulto abile al lavoro, mentre poco meno era riservato a donne e bambini che avessero continuato a lavorare, senza riposo.\nI metodi adottati da Temple vennero criticati da alcuni ufficiali sul territorio, tra cui William Digby ed il medico William Robert Cornish, commissario per la sanit\u00e0 della presidenza di Madras. Cornish disse che ogni persona necessitava almeno di 680 grammi di grano al giorno, oltre a vegetali e proteine, in particolare per coloro che svolgevano lavori estenuanti. Ad ogni modo Temple continu\u00f2 a giovarsi dell'appoggio di Lytton, ritenendo che \"tutto dovesse subordinarsi alla situazione finanziaria\" che necessitava di un esborso minimo.\nNel marzo del 1877 il governo provinciale di Madras increment\u00f2 le razioni sulla base delle raccomandazioni espresse da Cronish, passando a 570 grammi di grano e 43 grammi di proteine in forma di \"daal\" (legumi). Nel frattempo gi\u00e0 molte persone erano morte a causa della carestia. In altre parti dell'India come le Province Unite dove le dosi si erano mantenute basse, la mortalit\u00e0 era incrementata ulteriormente. Nella seconda met\u00e0 del 1878, un'epidemia di malaria uccise inoltre quanti erano gi\u00e0 stati indeboliti dalla malnutrizione.\nAll'inizio del 1877, Temple proclam\u00f2 che avrebbe posto entro breve \"la carestia sotto controllo\" delle autorit\u00e0. Digby annot\u00f2 come \"una carestia possa difficilmente dirsi sotto controllo quando lascia un quarto della popolazione locale a morire.\"\nIl governo dell'India spese la somma di pi\u00f9 di 8.000.000 di rupie per cercare di far fronte alla carestia, oltre ad altre 7.200.000 di rupie che pervennero dagli stati principeschi di Mysore ed Hyderabad. I pagamenti delle tasse dovute vennero posticipati di un anno e l'India benefici\u00f2 anche di 8.400.000 rupie provenienti in donazioni dalla Gran Bretagna e dagli altri territori coloniali inglesi.\nLa carestia nello stato di Mysore.\nDue anni prima della carestia del 1876, le forti piogge stagionali avevano distrutto le colture di ragi (un tipo di miglio) nelle aree di Kolar e Bangalore. La scarsit\u00e0 di piogge dell'anno successivo portarono laghi a seccarsi, producendo ugualmente un effetto negativo. Per la carestia persero la vita nello stato 874.000 persone.\nSir Richard Temple venne inviato dal governo inglese in India come commissario speciale a sovrintendere alla distribuzione di generi assistenziali da parte del governo di Mysore. Per fronteggiare la carestia, il regno di Mysore inizi\u00f2 ad organizzare delle mense pubbliche, offrendo in cambio la propria forza lavoro per la ferrovia Bangalore\u2013Mysore che era in costruzione nel medesimo periodo. Il governo locale permise inoltre un momentaneo ed emergenziale disboscamento delle foreste per estendere le colture.\nConseguenze.\nLa mortalit\u00e0 per la carestia del 1876-1878 fu di 5.500.000 persone. L'eccessiva mortalit\u00e0 riportata per l'entit\u00e0 della carestia e le questioni direttamente connesse alle esportazioni ed all'assistenza portarono alla costituzione della commissione per la carestia nel 1880 e poi all'adozione dell'Indian Famine Codes per evitare il ripresentarsi dell'emergenza in futuro. Dopo la carestia, un gran numero di agricoltori dell'India meridionale emigrarono nelle colonie inglesi ai tropici per lavorare nelle piantagioni locali.\nLa Grande Carestia ebbe un notevole impatto per\u00f2 anche sulla politica in India. Tra gli amministratori inglesi in India, alcuni erano infatti stati favorevoli alla politica che vedeva l'India come un granaio da sfruttare per le esigenze della madrepatria, mentre altri si erano preoccupati pi\u00f9 attivamente anche delle condizioni della popolazione locale ed in particolare alle misure da adottare per prevenire il ripresentarsi di problematiche simili, o perlomeno l'istituzione di un protocollo d'azione in caso di emergenza (cosa che venne approntata). Meno di un decennio dopo, l'evento della Grande Carestia influenzava ancora i dibattiti dell'Indian National Congress e influenz\u00f2 un'intera generazione di nazionalisti indiani, tra cui Dadabhai Naoroji e Romesh Chunder Dutt che fecero della carestia sofferta uno dei loro punti di critica del governo del British Raj.\nNel suo libro \"Late Victorian Holocausts\", Mike Davis defin\u00ec questa carestia un \"genocidio coloniale\" perpetrato dalla Gran Bretagna. Alcuni, tra cui Niall Ferguson, hanno messo in discussione questo giudizio, mentre altri studiosi come Adam Jones ne sono concordi."}
{"id": "8641686", "revid": "1850460", "url": "https://it.wikipedia.org/wiki?curid=8641686", "title": "Championship League 2020", "text": ""}
{"id": "8641687", "revid": "2026698", "url": "https://it.wikipedia.org/wiki?curid=8641687", "title": "\u017deltovskij", "text": "Il \u017deltovskij () \u00e8 uno stratovulcano situato nella Kam\u010datka meridionale. Erutt\u00f2 per l'ultima volta il 19 aprile 2018."}
{"id": "8641692", "revid": "22356", "url": "https://it.wikipedia.org/wiki?curid=8641692", "title": "Rechnisaurus cristarhynchus", "text": "Rechnisaurus cristarhynchus \u00e8 un terapside estinto, appartenente ai dicinodonti. Visse nel Triassico medio (Anisico, circa 247 - 242 milioni di anni fa) e i suoi resti fossili sono stati ritrovati in Asia e in Africa.\nDescrizione.\nQuesto animale era di grandi dimensioni, se rapportato agli altri dicinodonti. Il solo cranio era lungo tra i 40 e i 65 centimetri, e si suppone che un esemplare adulto potesse superare i tre metri di lunghezza. \"Rechnisaurus\" era dotato di un cranio che si assottigliava anteriormente, partendo da una regione posteriore particolarmente ampia; il muso era stretto e smussato. Era presente una cresta mediana sulle premascelle e le ossa nasali. Dalla mascella si protendevano due enormi processi caniniformi, rigonfi lateralmente e diretti anteroventralmente. I processi caniniformi erano dotati di rugosit\u00e0 e portavano due denti caniniformi robusti. La barra intertemporale era piuttosto stretta e concava trasversalmente. La cresta parietale era piuttosto alta e conferiva alla parte posteriore del cranio un aspetto quasi verticale. \nClassificazione.\n\"Rechnisaurus\" era un rappresentante dei kannemeyeriiformi, il gruppo pi\u00f9 derivato tra i dicinodonti. Analisi cladistiche compiute nel 2013 indicano che \"Rechnisaurus\" era un membro di un clade composto anche da \"Uralokannemeyeria\" e da \"Dolichuranus\" (Kammerer et al., 2013). \n\"Rechnisaurus\" venne descritto per la prima volta nel 1970 da Chowdhury, sulla base di resti fossili ritrovati in India nei pressi del villaggio di Rechni, nella valle di Pranhita-Godavari (Andhra Pradesh), nella formazione Yerrapalli. Altri fossili ritrovati in Tanzania, nei pressi di Ruvuma, sono stati attribuiti alla stessa specie, e testimonierebbero la notevole distribuzione geografica di questo animale."}
{"id": "8641694", "revid": "22356", "url": "https://it.wikipedia.org/wiki?curid=8641694", "title": "Rechnisaurus", "text": ""}
{"id": "8641695", "revid": "1185701", "url": "https://it.wikipedia.org/wiki?curid=8641695", "title": "Marcello Pantone", "text": "Biografia.\nNel 1987 vest\u00ec la maglia di campione nazionale nei 400 metri piani e nella staffetta 4\u00d7400 metri ai campionati italiani assoluti di atletica leggera. Lo stesso anno prese parte ai campionati del mondo di Roma, dove su eliminato in semifinale nella staffetta 4\u00d7400 metri insieme a Vito Petrella, Tiziano Gemelli e Roberto Ribaud.\nSempre nel 1987, ai Giochi del Mediterraneo di Latakia conquist\u00f2 la medaglia di bronzo nei 400 metri piani e quella d'oro nella staffetta 4\u00d7400 metri.\nNel 1988 torn\u00f2 sul gradino pi\u00f9 alto del podio ai campionati italiani assoluti, nella gara della staffetta 4\u00d7400 metri. In questa stessa disciplina conquist\u00f2 la medaglia di bronzo alle Universiadi di Sheffield."}
{"id": "8641697", "revid": "729019", "url": "https://it.wikipedia.org/wiki?curid=8641697", "title": "Rivolta del Rampa del 1879", "text": "La rivolta del Rampa (detta anche prima rivolta del rampa per distinguerla dalla sommossa omonima avvenuta nella medesima regione dal 1922-1924), fu una rivolta organizzata dalle trib\u00f9 indiane della regione del Rampa, nella Vizagapatam Hill Tracts Agency del distretto di Vizagapatam, contro il governo britannico della presidenza di Madras.\nCause.\nIl tratto collinare della regione di Vishakhapatanam era abitato da una serie di trib\u00f9 che da secoli conducevano una vita semi-indipendente da altri governi esterni. Queste trib\u00f9 parlavano lingue come il Telegu, l'Odia o dialetti tribali e pagavano regolari tributi a uno \"zamindar\" o ad un \"mansabdar\" che era suddito dell'India britannica. L'allora \"zamindar\" della regione, figlio illegittimo del suo predecessore, era un tiranno oppressivo che gi\u00e0 in precedenza aveva dovuto affrontare piccole rivolte ed insurrezioni, ma senza che le cose peggiorassero molto; la presidenza di Madras ad ogni modo introdusse una nuova legge che rendeva illegali le tasse intermedie nei territori del British Raj e che imponeva che i tributi dovessero essere versati unicamente al governo inglese. Questo port\u00f2 ad una ribellione su vasta scala dall'inizio del 1879.\nEventi.\nLa rivolta inizi\u00f2 nel marzo del 1879 quando le trib\u00f9 delle colline del Rampa attaccarono le stazioni di polizia di Chodavaram. Ben presto, la rivolta si diffuse a Golconda e nei \"taluk\" di Vishagapatam e Bhadrachalam, coinvolgendo cos\u00ec l'intero distretto.\nIl governo di Madras rispose inviando diverse compagnie di poliziotti, sei reggimenti di fanteria, uno squadrone di cavalleria, due compagnie di zappatori e minatori e un reggimento di fanteria proveniente dall'esercito dello stato principesco locale di Hyderabad. La rivolta venne schiacciata entro breve tempo ed i rivoluzionari catturati vennero inviati al confino nelle isole Amadane.\nConseguenze.\nIl governo inglese, dopo la rivolta, adott\u00f2 ad ogni modo misure conciliante contro i rivoltosi, cercando di migliorare le condizioni di vita delle trib\u00f9 che si erano ribellate."}
{"id": "8641720", "revid": "1711941", "url": "https://it.wikipedia.org/wiki?curid=8641720", "title": "Cha\u00e2bi", "text": ""}
{"id": "8641721", "revid": "767487", "url": "https://it.wikipedia.org/wiki?curid=8641721", "title": "Giacomo Bernardi", "text": "Biografia.\nNacque in Emilia, a Sant'Annapelago, nell'arcidiocesi di Modena, il 1\u00ba maggio 1799.\nOrdinato presbitero il 23 marzo 1822, il 16 giugno 1856 venne nominato da papa Pio IX vescovo della diocesi di Massa. Ricevette la consacrazione episcopale nella basilica di Santa Maria sopra Minerva a Roma dal cardinale Girolamo d'Andrea, prefetto della Congregazione dell'Indice dei libri proibiti.\nFu amato da tutti per la sua bont\u00e0 a carit\u00e0 verso i poveri. Particolarmente devoto alla Madonna venerata nel Santuario di Maria Aiuto dei Cristiani, detto \"dei Quercioli\" a Massa, intraprese diverse iniziative per diffonderne il culto; fu lui che il 7 novembre 1870 eman\u00f2 il decreto di fondazione della Confraternita di \"Maria Auxsilium Christianorum\" per promuovere il culto della Madonna. Fu uno dei padri conciliari del Concilio Vaticano I.\nMor\u00ec a Massa il 23 dicembre 1871. Le sue spoglie riposano proprio nel Santuario dei Quercioli del cui culto fu promotore.\nGenealogia episcopale.\nLa genealogia episcopale \u00e8:"}
{"id": "8641722", "revid": "599013", "url": "https://it.wikipedia.org/wiki?curid=8641722", "title": "Patrizia Di Napoli", "text": "Biografia.\nNel 1988 si classific\u00f2 undicesima nei 1500 metri piani ai campionati del mondo juniores di Greater Sudbury. Nel 1993 fu campionessa italiana assoluta della staffetta 4\u00d71500 metri, mentre nel 1996 conquist\u00f2 il titolo di campionessa nazionale nella corsa campestre: quell'anno il titolo venne assegnato alla prima atleta italiana che avesse tagliato il traguardo alla Cinque Mulini e Di Napoli ottenne la nona posizione nella classifica nazionale, prima fra le atlete italiane."}
{"id": "8641724", "revid": "124236372", "url": "https://it.wikipedia.org/wiki?curid=8641724", "title": "Sardegna Open", "text": "Il Sardegna Open \u00e8 stato un torneo di tennis maschile istituito nel 2020 e facente parte del circuito ATP World Tour 250 series. Si disputava a Cagliari, in Sardegna a partire dal 2021. Nel 2020 si \u00e8 disputato nel resort Forte Village (il nome ufficiale del primo evento era infatti Forte Village Sardegna Open) a Santa Margherita di Pula, nella costa sud-occidentale della Sardegna.\nLa prima edizione si \u00e8 disputata dal 12 al 18 ottobre 2020.\nStoria.\nA causa della pandemia di COVID-19 nel 2020, l'Association of Tennis Professionals, assieme ai singoli organizzatori, fu costretta a cancellare numerosi tornei e a riprogrammare progressivamente il calendario aggiungendo anche nuove e inedite date. Il 10 settembre 2020 l'ATP annuncia l'inserimento di quattro nuove date del circuito da 250 punti: un \"back-to-back\" a Colonia, un appuntamento in Kazakistan e appunto un nuovo torneo in Sardegna al Forte Village di Pula da disputarsi dal 12 al 18 ottobre, resort che gi\u00e0 ospita un torneo giovanile ITF Futures.\nCon l'istituzione del torneo, \u00e8 la prima volta che la Sardegna ospita un appuntamento del massimo circuito mondiale: fino ad allora si disputarono solo il Sardinian International Championships al Tennis Club di Cagliari dal 2000 al 2005 (nel 2003 Filippo Volandri batt\u00e9 in finale un sedicenne Rafael Nadal) e l'Olbia Challenger dal 1996 al 2005, entrambi appartenenti al circuito ATP Challenger Series."}
{"id": "8641726", "revid": "119640361", "url": "https://it.wikipedia.org/wiki?curid=8641726", "title": "Sisamme", "text": "Storia.\nIl giudice Sisamme aveva abusato del suo potere accettando di emettere una condanna ingiusta per una certa somma di denaro. Erodoto racconta che il grande re persiano Cambise lo fece scorticare vivo per punirlo per la sua prevaricazione. \nQuesta tortura - il cui principio \u00e8 emanato dall'immaginazione del grande re, ovvero espropriare i torturati della loro pelle che ricopriva l'intera superficie del loro corpo - \u00e8 chiamata \"Giudizio di Cambise\". \nSecondo Erodoto, Cambise ordin\u00f2 che le strisce di pelle del povero giudice venissero tagliate e stese sul sedile del giudice. Una volta che il posto fu ricoperto della pelle di Sisamme, Cambise nomin\u00f2 il figlio di Sisamme, Otan\u00e8s, a succedere a suo padre ordinandogli di ricordare in quale posto si trovava quando avrebbe amministrato la giustizia. \nPittura.\nIl pittore fiammingo G\u00e9rard David realizz\u00f2 un dittico, \"IL giudizio di Cambise\", che rappresenta l'arresto di Sisamme e la sua tortura. Questo capolavoro, tipico dell'arte primitiva fiamminga, si trova al Museo Groeninge di Bruges. Fu commissionato al pittore per adornare la sala degli assessori del municipio di Bruges, in cui i magistrati pronunciavano i loro giudizi. "}
{"id": "8641730", "revid": "110157", "url": "https://it.wikipedia.org/wiki?curid=8641730", "title": "Partito Comunista d'Opposizione", "text": "Il Partito Comunista d'Opposizione, noto anche come Partito Comunista Tedesco di Opposizione (in tedesco \"Kommunistische Partei-Opposition\" o anche \"KPD-Opposition\", abbreviato in KPO, KPD-O o KPDO), fu un partito comunista tedesco nato nel 1929 da una scissione dell'ala destra del Partito Comunista Tedesco (KPD).\nStoria.\nLa \"destra\" nel KPD.\nIl partito traeva origine dall'ala del KPD legata a Heinrich Brandler e August Thalheimer, ala che guid\u00f2 il partito tra il 1921 e il 1923. Nonostante le due rivolte fallite (l'Azione di marzo nel 1921 e la rivolta di Amburgo nell'ottobre 1923), in questo biennio la politica comunista fu caratterizzata dalla tattica dell fronte unico (in tedesco \"Einheitsfront\") \"dall'alto e dal basso\", vale a dire una politica di cooperazione e apertura verso i socialdemocratici dell'SPD che non si limitasse a un dialogo con la base socialdemocratica (come sosteneva l'ala sinistra del partito) ma includesse una collaborazione anche con i vertici in vista di obiettivi comuni.\nLa fine del periodo di egemonia da parte della destra inizi\u00f2 con l'abortita rivolta di Amburgo nell'ottobre del 1923, dopo la quale il partito fu posto per alcuni mesi fuori legge e i suoi leader vennero ricercati dalla polizia. Il dibattito sulle responsabilit\u00e0 della \"sconfitta di ottobre\" port\u00f2 l'anno successivo alla creazione da parte di una buona parte dell'ex maggioranza di una nuova corrente, chiamata \"Mittelgruppe\", su posizioni centriste tra le due ali, alla fine del sostegno sovietico al vecchio gruppo dirigente, e infine alla sconfitta di quest'ultimo nel 9\u00ba congresso, che sanc\u00ec la vittoria della sinistra. Complice l'esilio in Unione Sovietica di Brandler (che una volta in URSS fu confinato in Kazakistan) e Thalheimer, l'ala destra comunista conobbe un rapido declino, venendo emarginata dalla nuova dirigenza, attraverso la lotta interna contro il \"Luxemburghismo\" nell'ambito della cosiddetta \"Bolscevizzazione\" del partito, che port\u00f2 al progressivo annullamento della democrazia interna. Ai margini della vita politica del partito durante la turbolenta fase di lotte intestine tra 1925 e 1928, ci\u00f2 che rimaneva della corrente rimase nel partito, chiedendo maggiore democrazia interna e opponendosi nel 1928 alla svolta di \"ultrasinistra\" del Comintern, che avrebbe sancito la linea politica del \"Socialfascismo\", e quindi dell'assoluto rifiuto di qualsiasi collaborazione con i partiti e i sindacati socialdemocratici (l'ala comunista nei sindacati liberi afferenti alla Confederazione generale dei sindacati tedeschi infatti si scinder\u00e0 creando il sindacato comunista RGO).\nIn seguito all'Affare Wittorf (un caso di corruzione nel KPD che port\u00f2 prima alla rimozione del segretario Th\u00e4lmann e poi alla sua riabilitazione su pressione di Stalin) e alla successiva definitiva stalinizzazione del partito, l'ala destra venne infine espulsa. L'inizio al processo di epurazione venne dato da una seduta del Comitato esecutivo dell'Internazionale Comunista, in cui Stalin chiese misure contro il \"pericolo socialdemocratico\" nel KPD. Il Comitato esecutivo decise di espellere da Comintern e KPD Erich Hausen e Heinrich Galm, candidati al Comitato Centrale del KPD, dando al contempo a quest'ultimo via libera per l'espulsione dell'intera opposizione di destra. Nella seduta del Comitato Centrale tenuta tra 13 e 14 dicembre 1928, col solo voto contrario di Clara Zetkin, vennero espulsi Brandler e Thalheimer (nel frattempo ritornati in Germania), mentre venne chiesta la sottomissione alla volont\u00e0 del Comitato ad altri importanti dirigenti che simpatizzavano con le loro posizioni (Paul Fr\u00f6lich, Jakob Walcher, August Enderle), che rifiutarono e a loro volta abbandonarono il partito, mentre nei mesi seguenti furono espulsi quasi tutti i quadri e militanti ascrivibili all'ala destra (all'incirca 6000 iscritti).\nIl KPO come partito autonomo.\nIl KPO fu fondato il 29 dicembre 1928, mentre la testata ufficiale \"Gegen den Strom\" inizi\u00f2 le pubblicazioni nel gennaio successivo. L'obiettivo principale rimaneva la costruzione di un \"partito rivoluzionario di massa\" nell'ambito della strategia dell fronte unico, con l'obiettivo di breve periodo di riconquistare il controllo del KPD. I rapporti con gli ex compagni erano in ogni caso molto tesi, dato che questi ultimi consideravano gli scissionisti \"socialfascisti\" e \"nemici di classe\", mentre il KPO polemizzava aspramente contro la teoria del socialfascismo e la politica sindacale isolazionista tipiche del nuovo corso del KPD. La struttura organizzativa del KPO ricalcava quella del KPD precedente alla bolscevizzazione, con un'unit\u00e0 di base costituita dai gruppi territoriali (nel 1929 tra i 60 e 70) invece che dalle \"cellule\" nei luoghi di lavoro come nel KPD degli anni Trenta. Le roccaforti erano, come per la vecchia destra comunista, Turingia, Sassonia, Assia-Nassau e l'area attorno a Stoccarda. Lo scarso numero di aderenti (tra 3500 e 6000 nel 1929, vi furono al massimo 6500 iscritti) era in parte compensato dal fatto di poter contare su molti esperti ex funzionari del KPD, ragion per cui l'influenza del partito fu da subito relativamente maggiore della sua mera grandezza numerica, specie tra gli intellettuali di area comunista.\nSul piano internazionale il partito sar\u00e0 nel 1930 tra i maggiori fondatori dell'Internazionale dell'Opposizione Comunista, assieme al Partito Socialista svedese, anch'esso scissione di destra del locale partito comunista, e ad altri partiti minori. Tuttavia il KPO, almeno dopo i primi tempi, si astenne da ogni critica all'URSS e alla sua leadership (veniva anzi salutato lo \"sviluppo economico socialista dell'Unione Sovietica\"), limitandosi a stigmatizzare i processi di stalinizzazione in corso nel KPD e nel Comintern. La motivazione era essenzialmente tattica poich\u00e9 nel partito si credeva impossibile tornare alla guida del movimento comunista tedesco contro il volere sovietico e si sperava che Mosca non si sarebbe opposta se si fosse dimostrata lealt\u00e0 a Stalin e si fosse evitato di immischiarsi nelle lotte politiche intestine al PCUS. \nLa politica del partito fu orientata come prevedibile verso l'unit\u00e0 del movimento operaio, in un periodo in cui quest'ultimo era sempre pi\u00f9 diviso tra comunisti e socialdemocratici, chiedendo di far pagare i costi della crisi economica alla borghesia e la messa al bando delle organizzazioni fasciste, appellandosi nel contempo ai due partiti maggiori per la costituzione di organizzazioni di autodifesa dei lavoratori, manifestazioni comuni per il 1 maggio e la formazione di comitati antifascisti transpartitici, misure viste come imprescindibili per impedire l'ascesa del nazismo. Tuttavia, nonostante alcune azioni unitarie a livello locale, queste richieste rimasero inascoltate dai vertici dei due partiti, e anzi vi furono numerosi casi di aggressioni a militanti del KPO da parte di picchiatori comunisti. La politica unitaria porter\u00e0 il partito ad cercare di scongiurare la divisione in occasione delle presidenziali del 1932, appellandosi ai partiti maggiori per una candidatura unitaria delle sinistre in modo da scongiurare il pericolo dell'avvento del fascismo, una richiesta che per\u00f2 si scontrer\u00e0 con la volont\u00e0 comunista di mantenere la candidatura del proprio segretario Th\u00e4lmann, mentre l'SPD opter\u00e0 per l'appoggio a Hindenburg. Il KPO appogger\u00e0 infine anch'esso Th\u00e4lmann.\nNel 1932 in ogni caso era ormai chiaro l'insuccesso del KPO, dato che nonostante l'accuratezza dell'analisi della fase politica, non era riuscito ad aumentare il proprio seguito in modo significativo. Il partito si era presentato ben raramente sul campo elettorale ma quando lo aveva fatto aveva ottenuto risultati ben poco incoraggianti, come un 0,3% alle elezioni provinciali di Hannover nel novembre 1929. Il proletariato tedesco (e i quadri di partito) rimasero infatti fedeli ai due grandi partiti storici, in un momento peraltro in cui l'intero movimento operaio era in difficolt\u00e0 e sulla difensiva e dunque non propenso a sostenere nuovi partiti. Inoltre, nonostante il partito evitasse critiche all'URSS e fosse attento a evitare di farsi identificare con gli oppositori della politica staliniana, Trockij a sinistra e Bucharin a destra, la critica ai processi di stalinizzazione nel Comintern e nel KPD fu facilmente fatta apparire da quest'ultimo come un attacco all'Unione Sovietica, cosa che non era popolare in un proletariato tedesco (anche quello socialdemocratico) ancora largamente filosovietico. Infine, proprio nel 1932, il partito si divise.\nLa scissione del KPO del 1932 nacque dalla diversa valutazione data riguardo al SAP, un partito nato nell'autunno 1931 da una scissione dell'ala sinistra dell'SPD. I due partiti, KPO e SAP, erano per molti versi simili: chiedevano entrambi un avvicinamento tra KPD e SPD e avevano sviluppato due letture di fase e due analisi sul pericolo costituito da nazismo fra loro molto simili. Ci\u00f2 che li differenziava era che se la maggioranza del KPO si pensava ancora come una corrente del KPD, momentaneamente fuori dal partito ma in futuro potenzialmente di nuovo a capo del movimento comunista tedesco, il SAP (che aveva un numero di iscritti cinque volte maggiore del KPO) voleva invece costruire una terza forza tra SPD e KPD. Questa divergenza di vedute porter\u00e0 nel gennaio 1932 alla fuoriuscita della minoranza guidata da Jacob Walcher e Paul Fr\u00f6hlich, che entrer\u00e0 nel SAP.\nDopo il 1933: clandestinit\u00e0 ed esilio.\nL'aver previsto e valutato realisticamente le caratteristiche della dittatura nazista, permise al KPO di arrivare al 1933 attrezzato ideologicamente e anche dal punto di vista organizzativo. Al contrario di quanto sostenuto dal KPD, si cap\u00ec che il regime sarebbe durato almeno per un decennio e ci si rese conto che il numero ridotto di militanti non rendeva possibile grosse iniziative. Venne fondato un comitato estero a Strasburgo (verr\u00e0 poi trasferito a Parigi), dove si rifugiarono i dirigenti pi\u00f9 in vista come Brandler e Thalheimer, mentre la direzione interna rimaneva a Berlino, guidata inizialmente da Robert Siewert, Fritz Wiest e Hans Tittel. Altri centri organizzativi erano Breslavia, Lipsia e Stoccarda. Il lavoro politico clandestino consisteva essenzialmente in due compiti. Il primo era l'informazione sul regime nazista attraverso la diffusione di materiale clandestino prodotto all'estero, tra cui \"Gegen den Strom\", permettendo cos\u00ec un seppur labile collegamento con i gruppi del movimento operaio in esilio. Il secondo era l'organizzazione di gruppi sindacali (dunque transpartitici) nelle industrie, in particolare quella metallurgica, un lavoro diretto da Walter Uhlmann. In questo ambito il KPO fece campagna per l'astensionismo alle elezioni sindacali nelle aziende, distanziandosi dalla tattica del KPD di piazzare candidati \"rivoluzionari\" nelle liste del DAF (il sindacato nazista) a causa della potenziale confusione ideologica e del rischio per gli attivisti del partito. La compattezza del partito permise di evitare grosse perdite nella clandestinit\u00e0 nei primi anni, ma, dopo alcuni arresti avvenuti tra 1934 e 1935 (tra cui quello di Siewert), nel 1937 l'arresto del contatto tra comitato estero e direzione interna permise alla Gestapo di azzerare completamente quest'ultima (fu arrestato tra gli altri Uhlmann), costringendo i superstiti (compreso Wiest) a fuggire e di fatto terminando l'attivit\u00e0 clandestina organizzata del KPO sul suolo tedesco. \nA livello ideologico il partito salut\u00f2 inizialmente con favore il nuovo corso del Comintern, con la tattica del fronte popolare assieme a socialisti e partiti borghesi progressisti, ma successivamente inizi\u00f2 a criticarla \"da sinistra\", bollandola come \"opportunista\". Allo scoppio della Seconda Guerra Mondiale l'opposizione comunista di destra in Germania e in Europa di fatto non esisteva pi\u00f9 e, fatta eccezione per alcuni piccoli gruppi, non rinacque dopo il 1945.\nIdeologia e valutazione storica.\nIn storiografia vengono date diverse valutazioni dell'ideologia del KPO. Se studiosi come Tjaden hanno visto differenze esclusivamente tattiche tra i due partiti, altri come Ke\u00dfler hanno invece evidenziato anche una differente valutazione della democrazia borghese, vista dal KPO come il migliore terreno di lotta per raggiungere una societ\u00e0 socialista. Questo non significa che si rinunci all'idea di superare l'ordinamento statale liberaldemocratico, esso viene visto per\u00f2 come il miglior punto di partenza per la lotta per il socialismo e dunque il partito si impegna nella sua difesa contro tutti i tentativi reazionari e fascisti di rovesciarlo. Alla \"dittatura del proletariato\" viene inoltre dato un significato diverso, venendo considerata possibile (perlomeno nei paesi avanzati, come la Germania) solo col sostegno della maggioranza dei lavoratori. Il fallimento del KPO (legato al fallimento della stessa democrazia di Weimar) sarebbe dunque, come gi\u00e0 scritto da Hermann Weber, anche il naufragio del comunismo democratico in Germania.\nL'analisi del nazismo.\nDove il KPO si distinse sia rispetto agli ex compagni di partito sia nei confronti dell'SPD, fu nella chiara percezione che ebbe del pericolo costituito dal nazionalsocialismo, anche grazie al lavoro teorico di Thalheimer, un'analisi che inizi\u00f2 a prendere forma gi\u00e0 tra 1928 e 1929 (quando la NSDAP sembrava ancora essere solo un fenomeno marginale) in un articolo di critica al programma della Terza Internazionale e in una serie di articoli pubblicati su \"Gegen den Strom\", e che si svilupp\u00f2 poi negli anni successivi. In aspra polemica con la teoria del \"socialfascismo\" adottata da KPD e Comintern, che allargava la definizione di fascismo a tutti i partiti borghesi fino alla socialdemocrazia (vista come \"l'ala sinistra del fascismo\"), Thalheimer prese le mosse dall'analisi marxiana del bonapartismo di Napoleone III, mostrandone le similitudini (in un contesto storico profondamente diverso) con l'ascesa del fascismo. Come tra 1848 e 1849 in Francia, in una situazione di crisi la borghesia risponderebbe alla pressione della classe operaia e della parte proletaria del mondo contadino distaccandosi dalla propria rappresentanza politica e rinunciando (nei loro piani temporaneamente) al potere esecutivo, ma salvaguardando cos\u00ec il regime di propriet\u00e0 privata. Il potere statale acquisirebbe dunque una propria autonomia nell'ambito di un processo violento e parzialmente incontrollato, col quale i nuovi detentori del potere diverrebbero elementi provenienti dalla piccola borghesia ed emarginati della borghesia o del \"Lumpenproletariat\", capaci di difendere la macchina statale e la borghesia dall'offensiva rivoluzionaria, e di trovarvi la propria fonte di esistenza. Secondo Thalheimer essi devono essere guidati da un capo carismatico capace di parlare alle masse e che si fa garante del benessere di queste ultime. Infine Thalheimer rifiut\u00f2 l'analisi di KPD e SPD, secondo le quali il fascismo in Germania, a differenza che in Italia, non sarebbe stato possibile a causa della forza del movimento operaio e dell'avanzato sviluppo della societ\u00e0 ed economia, sostenendo al contrario che non solo era possibile, che Hitler non avrebbe ceduto il potere una volta conquistatolo, e che il suo governo avrebbe significato la liquidazione della democrazia borghese e la distruzione del movimento dei lavoratori, senza pi\u00f9 alcuna legge a vincolarne l'azione, ma che il fascismo tedesco avrebbe avuto tra le proprie caratteristiche anche l'antisemitismo e mire pi\u00f9 ambiziose sul piano internazionale."}
{"id": "8641734", "revid": "640389", "url": "https://it.wikipedia.org/wiki?curid=8641734", "title": "Partito Comunista Tedesco di Opposizione", "text": ""}
{"id": "8641738", "revid": "298229", "url": "https://it.wikipedia.org/wiki?curid=8641738", "title": "Henry K\u00e4larne", "text": ""}
{"id": "8641739", "revid": "767487", "url": "https://it.wikipedia.org/wiki?curid=8641739", "title": "Francesco Strani", "text": "Biografia.\nFrancesco Strani nacque a Bibbiena il 16 novembre 1780.\nDopo gli studi in seminario ricevette l'ordinazione sacerdotale il 22 dicembre del 1804.\nNel 1834, il 23 giugno, papa Gregorio XVI lo nomin\u00f2 vescovo di Massa. La sede era vacante da quasi due anni ed era stata retta interinalmente dall'arciprete della Cattedrale mons. Carlo Staffetti gi\u00e0 vicario generale del predecessore, il vescovo Francesco Maria Zoppi, dimessosi irrevocabilmente dal governo della diocesi apuana.\nFu consacrato vescovo il 6 luglio 1834 dal cardinale Carlo Odescalchi, vicario del Papa per la citt\u00e0 di Roma. Il presule da l\u00ec a poco lasci\u00f2 il cardinalato per entrare nei gesuiti.\nNel 1839 mons. Strani convoc\u00f2 il primo sinodo della nuova diocesi di Massa. Il sinodo si tenne del 10 al 12 settembre. Il 13 settembre il Vescovo consacr\u00f2 la chiesa di San Pietro e San Francesco quale cattedrale della nuova diocesi, dopo i lavori di ampliamento realizzati negli anni precedenti.\nMor\u00ec a Massa il 16 dicembre 1855.\nGenealogia episcopale.\nLa genealogia episcopale \u00e8:"}
{"id": "8641743", "revid": "228587", "url": "https://it.wikipedia.org/wiki?curid=8641743", "title": "Nokia 4.2", "text": "Il Nokia 4.2 \u00e8 uno smartphone del 2019 a marchio Nokia sviluppato da HMD Global.\nCaratteristiche tecniche.\nHardware.\nIl Nokia 4.2 \u00e8 uno smartphone con form factor di tipo \"slate\", le cui dimensioni sono di 149 x 71.3 x 8.4 millimetri e pesa 161 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 b/g/n, hotspot, di Bluetooth 4.2 con A2DP, aptX ed LE, di GPS con A-GPS, BDS e GLONASS, di NFC (solo in alcuni mercati) e di radio FM. Ha una porta microUSB 2.0 OTG ed un ingresso per jack audio da 3.5\u00a0mm.\nIl Nokia 4.2 \u00e8 dotato di schermo touchscreen capacitivo da 5,71 pollici di diagonale, di tipo IPS LCD con aspect ratio 19:9 e risoluzione HD+ 720 x 1520 pixel (densit\u00e0 di 295 pixel per pollice). Il \"frame\" laterale \u00e8 in plastica, il retro in vetro.\nLa batteria agli ioni di litio da 3000 mAh non \u00e8 removibile dall'utente.\nIl chipset \u00e8 uno Snapdragon 439. La memoria interna di tipo eMMC 5.1 \u00e8 di 16/32 GB, espandibile con microSD, mentre la RAM \u00e8 di 2/3 GB.\nLa fotocamera posteriore ha due sensori, uno da 13 MP e apertura f/2.2 ed uno da 2 MP di profondit\u00e0, \u00e8 dotata di autofocus e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore, inserita nel \"notch\" a goccia, \u00e8 da 8 megapixel, con f/2.0.\nSoftware.\nIl sistema operativo \u00e8 Android, in versione Android 9 Pie, con Android One, aggiornabile ad Android 10.\nCommercializzazione.\nIl dispositivo \u00e8 stato rilasciato a maggio 2019, ed \u00e8 dual SIM."}
{"id": "8641744", "revid": "287204", "url": "https://it.wikipedia.org/wiki?curid=8641744", "title": "Daqingshanodon limbus", "text": "Daqingshanodon limbus \u00e8 un terapside estinto, appartenente ai dicinodonti. Visse nel Permiano superiore (circa 257 - 252 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale era di piccole dimensioni se rapportato ad altri dicinodonti noti. Il cranio di \"Daqingshanodon\" era lungo meno di 10 centimetri, e l'intero animale non doveva superare il mezzo metro. \u00c8 considerato il pi\u00f9 piccolo membro conosciuto del gruppo di dicinodonti noti come Cryptodontia. Come altri criptodonti, possedeva un paio di \"cupole\" ossee arrotondate sulle ossa nasali, esattamente sopra le narici, e una cresta ossea sulle ossa mascellari nota come processo postcaniniforme. \"Daqingshanodon\" era dotato di due zanne superiori allungate e ricurve, proprio dietro al muso a forma di becco. Si distingueva da altri dicinodonti per la presenza di una distinta cresta lungo il lato del cranio, che decorreva dalla regione sotto l'orbita fino all'area attorno le zanne. \nClassificazione.\nSecondo uno studio del 2011, \"Daqingshanodon\" \u00e8 considerato uno dei membri pi\u00f9 arcaici dei criptodonti, un gruppo di dicinodonti tipici del Permiano superiore, comprendenti anche \"Oudenodon, Tropidostoma, Rhachiocephalus\" e la famiglia Geikiidae. Secondo gli autori dello stesso studio, l'unico criptodonte pi\u00f9 basale era \"Keyseria\". \n\"Daqingshanodon limbus\" venne descritto per la prima volta nel 1989, sulla base di un cranio ritrovato in Mongolia Interna (Cina), nella formazione Naobagou. Studi successivi hanno considerato questa specie come un membro del genere \"Dicynodon\" (Lucas, 1998), ma il gi\u00e0 citato studio del 2011 ha chiarito le reali parentele di questa specie. \nPaleobiologia.\nIl cranio olotipico di \"Daqingshanodon limbus\", bench\u00e9 di piccole dimensioni, sembrerebbe appartenere a un esemplare adulto a causa delle protuberanze nasali ben sviluppate."}
{"id": "8641745", "revid": "22356", "url": "https://it.wikipedia.org/wiki?curid=8641745", "title": "Daqingshanodon", "text": ""}
{"id": "8641801", "revid": "122694943", "url": "https://it.wikipedia.org/wiki?curid=8641801", "title": "U.S. Cellular", "text": "La United States Cellular Corporation, che opera come US Cellular, \u00e8 un operatore di rete mobile americano che possiede e gestisce la quarta pi\u00f9 grande rete di telecomunicazioni wireless negli Stati Uniti, servendo 4,9 milioni di clienti in 426 mercati in 23 stati a partire dal secondo trimestre del 2020. L'azienda ha sede a Chicago, Illinois.\nU.S. Cellular \u00e8 stata costituita nel 1983 come sussidiaria di Telephone and Data Systems Inc., che possiede una quota dell'84%\nTecnologia delle reti.\nRete CDMA / 3G.\nIn origine, U.S. Cellular utilizzava telefoni cellulari analogici, poi Digital AMPS \"TDMA\" nella maggior parte dei mercati, ma la societ\u00e0 ha iniziato a passare alla tecnologia 1xRTT CDMA nel 2003. Dopo il passaggio, U.S. Cellular ha interrotto tutti i servizi analogici e TDMA.\nA partire dal 2009, U.S. Cellular ha convertito la sua rete in EVDO che offriva velocit\u00e0 3G.\nL'azienda offre una copertura 3G nazionale tramite accordi di roaming. La copertura nativa \u00e8 principalmente nel Pacifico nord-occidentale, nel Midwest, in alcune parti dell'Est e del New England. Sebbene abbia sede a Chicago, U.S. Cellular non ha offerto servizi nell'area metropolitana di Chicago fino a quando non ha acquisito territori da PrimeCo Communications tra il 2002 e il 2003, dopo la formazione di Verizon Wireless.\nRete 4G LTE.\nU.S. Cellular ha annunciato che inizier\u00e0 a offrire la copertura 4G ai clienti a partire dal primo trimestre del 2012. Proprio come gli altri concorrenti wireless pi\u00f9 grandi, l'azienda ha deciso di utilizzare LTE per la sua copertura 4G. Il lancio \u00e8 stato pianificato per citt\u00e0 selezionate in Iowa, Wisconsin, Maine, North Carolina, Texas e Oklahoma. Questi includono alcuni dei principali mercati di US Cellular come Milwaukee, Madison e Racine, Wis .; Des Moines, Cedar Rapids e Davenport, Iowa; Portland, Bangor e Houlton, Maine; e Greenville, N.C. A partire dal 14 novembre 2012, U.S. Cellular ha aggiunto altri mercati 4G LTE, tra cui Southern Oregon (aree di Roseburg, Grants Pass e Medford).\nLa rete LTE di US Cellular si basa principalmente su due bande LTE a bassa frequenza; 12 e 5. Grazie all'accordo con King Street Wireless, US Cellular ha accesso ai blocchi A, B e C inferiori a 700 MHz nella maggior parte dei loro mercati operativi. La larghezza di banda dello spettro su LTE include 5 * 5 o 10 * 10 MHz sulla banda 12700 MHz 5 * 5 MHz sulla banda 5850 MHz 5 * 5 o 10 * 10 MHz sulla banda 4 AWS 1\nLo spettro supplementare nella banda 2 1900 PCS e nella banda 4 2100/1700 AWS 1 e 3 bande possono essere distribuiti sulla rete LTE di US Cellular per capacit\u00e0 aggiuntiva in futuro. Inoltre, lo spettro cellulare aggiuntivo a 850 MHz potrebbe essere riconfermato da 1X CDMA per creare un canale 10 * 10 MHz pi\u00f9 ampio assegnato per LTE.\nUS Cellular ha pianificato di lanciare il suo primo mercato con VoLTE durante il primo trimestre del 2017. La societ\u00e0 ha iniziato le prove VoLTE nel 2016 e continuer\u00e0 ad aggiornare le apparecchiature in mercati selezionati per consentire al processo di prova di continuare dopo il lancio ufficiale dei servizi.\nNel dicembre 2019, US Cellular \u00e8 stato scoperto in un'indagine FCC per aver mentito sulla sua copertura 4G LTE fino al 38%, riuscendo a raggiungere le velocit\u00e0 minime stabilite dal governo solo il 45% delle volte.\nRete 5G.\nU.S. Cellular ha annunciato l'intenzione di lanciare il suo primo telefono con supporto 5G, il Samsung Galaxy S20, nonch\u00e9 mappe di copertura per la sua prima rete commerciale 5G nelle zone urbane e rurali dell'Iowa e del Wisconsin nel febbraio 2020."}
{"id": "8641802", "revid": "104458", "url": "https://it.wikipedia.org/wiki?curid=8641802", "title": "Charlie Bergendahl", "text": "Biografia.\nAttivo in gare FIS dal novembre del 1994, Bergendahl esord\u00ec in Coppa Europa l'8 dicembre 1997 a Valloire in slalom gigante (35\u00ba), in Coppa del Mondo il 25 ottobre 1997 a S\u00f6lden nella medesima specialit\u00e0, senza completare la prova, e ai Campionati mondiali a Sankt Anton am Arlberg 2001, sua unica presenza iridata, dove si classific\u00f2 26\u00ba nel supergigante e non port\u00f2 a termine lo slalom gigante.\nIn Coppa del Mondo ottenne il miglior piazzamento il 28 gennaio 2001 a Garmisch-Partenkirchen in supergigante (26\u00ba) e prese per l'ultima volta il via il 26 febbraio 2005 a Kranjska Gora in slalom gigante, senza completare la prova; si ritir\u00f2 al termine della stagione 2007-2008 e la sua ultima gara fu lo slalom gigante dei Campionati svedesi 2008, disputato il 5 aprile ad Alm\u00e5sa e chiuso da Bergendahl all'11\u00ba posto."}
{"id": "8641803", "revid": "657000", "url": "https://it.wikipedia.org/wiki?curid=8641803", "title": "Asteroid in Love", "text": " \u00e8 un manga \"yonkoma\" scritto e disegnato da Quro, serializzato sulla rivista \"Manga Time Kirara Carat\" di H\u014dbunsha da gennaio 2017. Un adattamento anime, prodotto da Doga Kobo, \u00e8 stato trasmesso in Giappone tra gennaio e marzo 2020.\nMedia.\nManga.\nLa serie \u00e8 scritta e disegnata da Quro. La serializzazione \u00e8 iniziata sulla rivista \"Manga Time Kirara Carat\" di H\u014dbunsha il 28 gennaio 2017. I capitoli sono raccolti in volumi \"tank\u014dbon\" dal 27 marzo 2018.\nAnime.\nAnnunciato sul numero di aprile 2019 di \"Manga Time Kirara Carat\", un adattamento anime di dodici episodi, prodotto da Doga Kobo e diretto da Daisuke Hiramaki, \u00e8 stato trasmesso in Giappone tra il 3 gennaio e il 27 marzo 2020. La composizione della serie \u00e8 a cura di Yuka Yamada, mentre la colonna sonora \u00e8 stata composta da Takur\u014d Iga. Le sigle di apertura e chiusura sono rispettivamente di Nao T\u014dyama e di Minori Suzuki. La serie \u00e8 stata trasmessa in streaming in simulcast in America del Nord, America centrale, America del Sud, Europa, Africa, Oceania e Medio Oriente, anche coi sottotitoli in lingua italiana, da Crunchyroll e in Canada, Regno Unito, Irlanda, Australia e Nuova Zelanda da Funimation."}
{"id": "8641804", "revid": "619191", "url": "https://it.wikipedia.org/wiki?curid=8641804", "title": "Koisuru asteroid", "text": ""}
{"id": "8641807", "revid": "115452490", "url": "https://it.wikipedia.org/wiki?curid=8641807", "title": "Machida-shi", "text": ""}
{"id": "8641808", "revid": "599013", "url": "https://it.wikipedia.org/wiki?curid=8641808", "title": "Sel\u00e7uk Keskin", "text": "Carriera.\nClub.\nLa carriera di Sel\u00e7uk Keskin inizia nella stagione 1999-00, quando fa il suo esordio nella Voleybol 1. Ligi turca con il : resta legato per tre annate al club capitolino, fino alla sua retrocessione, dopo la quale si accasa al nel campionato 2002-03, approdando poi al nel campionato seguente.\nNella stagione 2005-06 approda all', dove gioca per un triennio e conquista due scudetti, prima di essere ingaggiato dallo nel campionato 2008-09, col quale vince una Coppa di Turchia. Dopo due campionati giocati indossando la maglia dell', approda all' nel campionato 2012-13, vincendo la BVA Cup 2012, prima di fare ritorno al nella stagione 2014-15.\nApproda quindi al nel campionato 2015-16, col quale gioca per un triennio e vince la Coppa di Turchia 2016-17 e la Supercoppa turca 2017, facendo poi ritorno al nella stagione 2018-19, siglando un accordo biennale, rinnovato per l'inizio del campionato 2020-21, dopo il quale torna in forza all' nell'annata 2021-22, aggiudicandosi la BVA Cup.\nNazionale.\nNel 2002 esordisce nella nazionale turca, partecipando alle qualificazioni al campionato europeo 2003."}
{"id": "8641812", "revid": "1869172", "url": "https://it.wikipedia.org/wiki?curid=8641812", "title": "James Patrick Donleavy", "text": ""}
{"id": "8641814", "revid": "155634", "url": "https://it.wikipedia.org/wiki?curid=8641814", "title": "Gabriella Grassl", "text": "Biografia.\nAttiva in gare FIS dal maggio del 2003, in Coppa Europa la Grassl esord\u00ec il 19 febbraio 2006 a Garmisch-Partenkirchen in slalom speciale, senza completare la prova, ottenne il miglior piazzamento il 7 novembre 2008 a Neuss in slalom speciale indoor (12\u00aa) e prese per l'ultima volta il via il 17 dicembre successivo a Schruns in slalom speciale, senza completare la prova. Da allora prese parte a gare minori fino al definitivo ritiro, avvenuto in occasione di uno slalom speciale FIS disputato il 25 febbraio 2012 a \u00d6rnsk\u00f6ldsvik e non completato dalla Grassl; in carriera non esord\u00ec in Coppa del Mondo n\u00e9 prese parte a rassegne olimpiche o iridate."}
{"id": "8641816", "revid": "547034", "url": "https://it.wikipedia.org/wiki?curid=8641816", "title": "TracFone Wireless", "text": "TracFone Wireless Inc. (TFWI) \u00e8 un provider di telefonia mobile prepagato statunitense senza contratto. La compagnia \u00e8 una filiale della pi\u00f9 grande azienda di telecomunicazioni del Messico, Am\u00e9rica M\u00f3vil, e offre prodotti e servizi con diversi marchi. Opera come operatore di rete virtuale mobile (MVNO), tenendo accordi con i maggiori operatori di rete wireless degli Stati Uniti per fornire servizi, tra cui Verizon Wireless, AT&amp;T Mobility, T-Mobile US, Sprint Corporation e U.S. Cellular. TracFone Wireless aveva 25.668 milioni di abbonati nel 2015.\nStoria.\nTracFone Wireless, Inc. \u00e8 stata fondata nel 1996 come Topp Telecom Inc., una societ\u00e0 di telefonia mobile prepagata, a Miami, Florida. \u00c8 stata fondata da F.J. Pollak e David Topp.\nNel febbraio 1999, Topp ha ricevuto un'importante infusione di capitali da Tel\u00e9fonos de M\u00e9xico (NYSE: TMX), alias TelMex, la pi\u00f9 grande compagnia telefonica del Messico. TelMex ha pagato $ 57,5 milioni per una partecipazione di controllo del 55% nella societ\u00e0.\nNel 2000, TelMex ha scorporato la propria unit\u00e0 mobile, creando Am\u00e9rica M\u00f3vil, di cui Topp Telecom \u00e8 diventata una filiale. Nel novembre 2000, Topp Telecom Inc. ha cambiato il proprio nome in TracFone Wireless Inc.\nNel 2012, Am\u00e9rica M\u00f3vil ha acquisito la rete rivale SIMPLE Mobile.\nNel 2013, TracFone Wireless ha presentato un logo ottimizzato. Nello stesso anno, TracFone Wireless ha introdotto anche quattro telefoni Android, tutti CDMA.\nNel maggio 2013, Am\u00e9rica M\u00f3vil ha acquistato Page Plus Cellular, che aveva 1,4 milioni di abbonati. Il 6 gennaio 2014 \u00e8 stata ricevuta l'approvazione normativa e Page Plus Cellular ha iniziato a operare come sussidiaria di Am\u00e9rica M\u00f3vil.\nIn origine, il servizio TracFone era limitato ai telefoni con marchio TracFone, che sono bloccati al servizio TracFone utilizzando una scheda SIM interna. Altri telefoni GSM, anche quelli che sono stati sbloccati da un altro gestore, non potrebbero accettare una scheda SIM TracFone, perch\u00e9 questi sono associati a un telefono specifico. Tuttavia, nel 2013, TracFone ha presentato Bring Your Own Phone e ha iniziato a vendere schede SIM che potevano essere inserite in telefoni non TracFone (come i telefoni Verizon CDMA) per registrarli con TracFone. Nel 2015, questo programma \u00e8 stato esteso ai telefoni GSM sbloccati compatibili e rinominato \"Bring Your Own Phone.\nAltri marchi e sussidiarie.\nTracFone Wireless gestisce diversi altri marchi e servizi, comprese le filiali Straight Talk, SIMPLE Mobile, Total Wireless, Walmart Family Mobile, NET10 Wireless, Page Plus, SafeLink e SIMPLE Mobile, GoSmart Mobile, Telcel America e Clearway.\nStraight Talk.\nStraight Talk Wireless \u00e8 stato lanciato il 18 ottobre 2009 come servizio di piano telefonico senza contratto. Come parte di un accordo con Walmart, Walmart \u00e8 il rivenditore esclusivo di Straight Talk.\nSimple Mobile.\nSimple Mobile Inc. (stilizzato SIMPLE Mobile) \u00e8 stata fondata nel novembre 2009 come operatore di rete mobile prepagata di T-Mobile US. Simple Mobile Inc. \u00e8 stata acquisita da TracFone Wireless nel 2012. Am\u00e9rica M\u00f3vil, la societ\u00e0 madre di TFWI, ha acquisito Simple Mobile nel giugno 2012 e l'ha incorporata come sussidiaria di TracFone Wireless.\nTotal Wireless.\nTotal Wireless \u00e8 una consociata di TracFone Wireless. Total Wireless \u00e8 un operatore di rete virtuale mobile (MVNO) che utilizza la rete Verizon.\nWalmart Family Mobile e GoSmart.\nWalmart Family Mobile e GoSmart, sono stati acquistati da TracFone da T-Mobile nel settembre 2016. GoSmart Mobile era in precedenza una sussidiaria di T-Mobile negli Stati Uniti che \u00e8 diventata disponibile negli Stati Uniti il 19 febbraio 2013.\nNet10 Wireless.\nNet10 Wireless (NET10 Wireless) \u00e8 una consociata di TracFone Wireless che offre piani telefonici senza contratto. La consociata di Net10 SafeLink Wireless \u00e8 un servizio supportato da Lifeline per i consumatori a basso reddito e disabili negli Stati Uniti. Lifeline \u00e8 finanziato tramite il Fondo per il servizio universale.\nPage Plus Cellular.\nPage Plus Cellular \u00e8 un operatore di rete mobile virtuale prepagato Verizon Wireless negli Stati Uniti gestito da TracFone Wireless, Inc.. Nel maggio 2013, Am\u00e9rica M\u00f3vil ha acquistato Page Plus Cellular per un importo non reso noto.\nTelcel Am\u00e9rica.\nTelcel Am\u00e9rica \u00e8 un servizio wireless di TracFone che consente ai suoi utenti di chiamare a livello internazionale. Telcel Am\u00e9rica \u00e8 un marchio di TracFone Inc. negli Stati Uniti, mentre Telcel in Messico \u00e8 una consociata interamente controllata dalla societ\u00e0 madre di TFWI, Am\u00e9rica M\u00f3vil."}
{"id": "8641818", "revid": "599013", "url": "https://it.wikipedia.org/wiki?curid=8641818", "title": "Wesley Ribeiro Silva", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile del , nel 2019 \u00e8 stato ceduto in prestito al con cui ha debuttato fra i professionisti disputando l'incontro di S\u00e9rie B perso 3-1 contro lo ."}
{"id": "8641820", "revid": "115452790", "url": "https://it.wikipedia.org/wiki?curid=8641820", "title": "Ti\u00e8si", "text": ""}
{"id": "8641827", "revid": "287204", "url": "https://it.wikipedia.org/wiki?curid=8641827", "title": "Boost Mobile", "text": "Boost Mobile \u00e8 una compagnia di telecomunicazioni wireless aventi due sedi in Australia e negli Stati Uniti. Boost Mobile \u00e8 stata originariamente fondata nel 2000 da Peter Adderton in Australia. In Australia, \u00e8 gestita da Boost Tel PTY Limited utilizzando la rete mobile di Telstra. Negli Stati Uniti, \u00e8 gestita da Dish Wireless LLC, una sussidiaria di Dish Network. Boost Mobile utilizza la rete di T-Mobile (precedentemente Sprint) per fornire servizi wireless ai propri consumatori negli Stati Uniti.\nBoost Mobile in Australia.\nPeter Adderton ha fondato Boost Mobile in Australia nel 2000. Optus ha iniziato a concedere in licenza il marchio Boost Mobile nello stesso anno.\nNel 2012, Optus ha concluso il suo rapporto commerciale con Boost. A ottobre, Boost ha annunciato un accordo per rivendere l'accesso a Telstra.\nDopo il 20 gennaio 2013, tutti i clienti Boost esistenti sono stati convertiti in clienti Optus e hanno continuato a ricevere servizi sulla rete Optus.\nIl 7 marzo 2013, Boost Tel PTY Limited ha iniziato a offrire prodotti e servizi con il marchio Boost Pre-paid Mobile come MVNO ospitato sulla rete Telstra Next G.\nBoost Mobile in Nuova Zelanda era una filiale di Telecom New Zealand. Il marchio Boost Mobile \u00e8 stato interrotto in Nuova Zelanda a partire da novembre 2007.\nBoost Mobile negli Stati Uniti.\nStoria.\nDopo aver fondato Boost Mobile in Australia e Nuova Zelanda nel 2000, Peter Adderton, Craig Cooper e Kirt McMaster hanno portato il marchio Boost Mobile negli Stati Uniti nel 2001 come joint venture con la Nextel. Utilizzando la rete iDEN di quest'ultima, Boost Mobile offriva un servizio push-to-talk illimitato, commercializzato come un solo dollaro al giorno, in un momento in cui i piani di telefonia mobile che offrivano conversazioni illimitate erano ancora rari. Il servizio era inizialmente esclusivo per i mercati nelle aree della California e del Nevada ed era commercializzato verso le minoranze urbane, spesso utilizzando il gergo urbano nelle pubblicit\u00e0. Alla fine, Nextel divenne l'unico proprietario delle operazioni di Boost negli Stati Uniti nel 2003. Nextel inizi\u00f2 a espandere il marchio altrove negli Stati Uniti alla fine del 2004.\nSprint Corporation ha acquisito Nextel nel 2005, lasciando Boost Mobile come sussidiaria della societ\u00e0 risultante dalla fusione, Sprint Nextel Corporation. Boost Mobile ha continuato a utilizzare la precedente infrastruttura Nextel iDEN per il suo servizio, ma nel 2006 ha iniziato a offrire un nuovo servizio \"Unlimited by Boost Mobile\" in mercati selezionati utilizzando la rete CDMA di Sprint, offrendo conversazioni, SMS e Internet illimitati. Sebbene i piani abbiano portato a una crescita significativa per l'azienda, Boost non ha iniziato a passare completamente a CDMA.\nPer competere con le offerte illimitate dei concorrenti nel settore wireless, Boost Mobile ha annunciato il 15 gennaio 2009 che avrebbe lanciato un piano mensile illimitato. Il piano \u00e8 stato accompagnato dal riorientamento del marchio verso una fascia demografica pi\u00f9 ampia. Il nuovo piano illimitato ha portato a un guadagno netto di oltre 674.000 clienti in circa tre mesi. Nonostante questo aumento, Nextel ha sub\u00ecto complessivamente una perdita lorda di abbonati di 1,25 milioni di abbonamenti contrattuali. L'improvviso aumento di popolarit\u00e0 del servizio ha causato una notevole pressione sulla rete Nextel iDEN, poich\u00e9 molti clienti hanno segnalato ritardi lunghi e talvolta settimanali nella ricezione dei messaggi di testo.\nAl CES 2010, Boost Mobile ha annunciato che avrebbe iniziato a offrire un nuovo piano illimitato utilizzando la rete CDMA di Sprint. Sprint acquisir\u00e0 anche il collega provider wireless prepagato Virgin Mobile USA nel 2010: sia Boost che Virgin Mobile verrebbero riorganizzate in un nuovo gruppo all'interno di Sprint, che comprende i due marchi e altri servizi telefonici senza contratto offerti dalla societ\u00e0.\nLa societ\u00e0 madre di Boost Mobile ha disattivato la rete iDEN il 30 giugno 2013; la maggior parte dei clienti iDEN \u00e8 stata migrata alla rete Sprint CDMA.\nNel gennaio 2020, Sprint ha interrotto il marchio Virgin Mobile USA e ha trasferito i propri clienti a Boost Mobile.\nIl 1 aprile 2020, Sprint si \u00e8 fusa con T-Mobile, che ha anche annunciato l'intenzione di vendere Boost Mobile a Dish Network.\nLa vendita \u00e8 stata completata l'1 Luglio. Tutti i nuovi clienti Boost Mobile utilizzeranno la rete T-Mobile, con i restanti clienti Sprint che saranno trasferiti alla rete T-Mobile nel tempo."}
{"id": "8641836", "revid": "122671612", "url": "https://it.wikipedia.org/wiki?curid=8641836", "title": "Stadio Guido Teghil", "text": "Lo Stadio Guido Teghil \u00e8 un impianto sportivo polifunzionale sito nel comune italiano di Lignano Sabbiadoro, nell'ex provincia di Udine.\nStoria.\nL'impianto ha ospitato numerose squadre sportive locali.\nNel 2019 ha ospitato alcuni incontri della Nazionale di rugby a 13 dell'Italia.\nDurante l'estate nell'impianto vengono organizzati numerosi concerti: tra gli artisti che vi si sono esibiti si annoverano Vasco Rossi nel 2016, 2018 e 2019, Tiziano Ferro nel 2017, Cesare Cremonini e Negramaro nel 2018 e Ultimo nel 2019.\nL'avvento del Pordenone.\nNel 2020, dopo il mancato accordo con il comune di Fontanafredda per l'uso dello stadio Omero Tognon, il Pordenone Calcio (alla ricerca di un nuovo campo presso cui giocare le proprie partite interne) ha deciso di stabilirsi al Teghil.\nCi\u00f2 ha comportato per l'impianto la necessit\u00e0 di ampi ammodernamenti per ottenere l'omologazione per ospitare partite di Serie B: i lavori, finanziati con 900.000 euro a carico di amministrazione comunale e regionale, hanno incluso il rifacimento del terreno erboso, l'attivazione di nuovi impianti di illuminazione e videosorveglianza, il potenziamento dei locali tecnici (sala stampa, sala GOS, spogliatoi), l'installazione di nuovi arredi (panchine a bordocampo e nuovi seggiolini su tutte le gradinate), la riconfigurazione degli spalti esistenti (con revisione dei varchi d'accesso, rafforzamento dei servizi, posa di recinzioni, tornelli, installazione di spazi per gli operatori giornalistici e radiotelevisivi), la messa in opera di una nuova gradinata prefabbricata da 800 posti (cos\u00ec da raggiungere un totale di 5000 sedute), l'apertura di nuovi parcheggi e altre opere accessorie.\nDopo aver giocato le prime due giornate del campionato 2020-2021 in trasferta, il Pordenone ha esordito nel rinnovato Teghil il 17 ottobre 2020, pareggiando per 3-3 contro la S.P.A.L.."}
{"id": "8641837", "revid": "115453076", "url": "https://it.wikipedia.org/wiki?curid=8641837", "title": "SN-TH", "text": ""}
{"id": "8641851", "revid": "15756", "url": "https://it.wikipedia.org/wiki?curid=8641851", "title": "Marina di Pulsano", "text": "Marina di Pulsano \u00e8 l'unica frazione del comune pugliese di Pulsano, in provincia di Taranto, situata in territorio salentino sul golfo di Taranto.\nStoria.\nIl sito \u00e8 stato abitato sin dall'et\u00e0 del bronzo, come testimoniato da una scoperta archeologica, tra il 1948 ed il 1952, di un insediamento preistorico risalente al XVI secolo a.C., situato presso Torre Castelluccia in cotrada Lido Silvana. L'espansione urbanistica del piccolo centro, avvenuta tra gli anni '60 e '70 del XX secolo, fu dovuta a motivi di richiamo turistico balneare.\nGeografia.\nSita sulla costa ionica e parte della fascia litoranea salentina, Marina di Pulsano sorge sul golfo di Taranto e si estende dalla Marina di Leporano, ad ovest, ad un'exclave del comune di Taranto (comprendente le localit\u00e0 di Lido Checca e Lido Torretta), ad est. Fra gli altri centri pi\u00f9 vicini vi sono Pulsano (3 km nord), Marina di Lizzano (9 km est) e Leporano (4 km nord-ovest).\nLa fascia costiera di Marina di Pulsano conta numerose scogliere e cale sabbiose, tra cui Luogovivo, La Fontana, Le Canne, Montedarena (al centro del paese), Ospedale Capparone (o Villa Verde), Pezzarossa, Baia Serrone e Lido Silvana. Quest'ultima, situata al confine comunale orientale, forma una contrada distaccata urbanisticamente, inframmezzata dal Bosco Caggione.\nMonumenti e luoghi d'interesse.\nA Lido Silvana sorge la Torre Castelluccia (\"la Ka\u0161tiduzza\" in dialetto pulsanese), una torre costiera edificata nel XVI secolo dagli spagnoli, che controllavano il Regno di Napoli, per proteggere le coste dagli attacchi saraceni.\nInfrastrutture e trasporti.\nMarina di Pulsano \u00e8 servita dalla strada provinciale \"Litoranea Salentina\", che collega Taranto (18 km nord-ovest) con Santa Maria di Leuca, in provincia di Lecce, passando per la costa ionica del Salento.\nMedia.\nA Marina di Pulsano sono stati girati il video del singolo dei Negrita \"Non torneranno pi\u00f9\" (2018), con la presenza dei Sud Sound System, il video di \"Pleasantville\" (2015) di Nitro e \"Movimento Lento\" (2021) di Annalisa e Federico Rossi; WORK THIS OUT di Francesco Monte e Lee Ryan (2021) in una villa con affaccio sul mare in localit\u00e0 La Fontana; \"Rimani\" di Gaudiano vincitore di sanremo giovani 2021"}
{"id": "8641852", "revid": "74801", "url": "https://it.wikipedia.org/wiki?curid=8641852", "title": "Marina di Leporano", "text": ""}
{"id": "8641854", "revid": "380453", "url": "https://it.wikipedia.org/wiki?curid=8641854", "title": "Galatasaray Spor Kul\u00fcb\u00fc 2019-2020 (pallavolo maschile)", "text": "Questa voce raccoglie le informazioni riguardanti il Galatasaray Spor Kul\u00fcb\u00fc nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8641855", "revid": "1310927", "url": "https://it.wikipedia.org/wiki?curid=8641855", "title": "Miranda (calciatore 2000)", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , he esordito in prima squadra il 14 giugno 2018 disputando l'incontro di S\u00e9rie A perso 3-1 contro l'."}
{"id": "8641856", "revid": "1924342", "url": "https://it.wikipedia.org/wiki?curid=8641856", "title": "Heaven to a Tortured Mind", "text": "Heaven to a Tortured Mind \u00e8 il quarto album in studio del musicista statunitense Yves Tumor, pubblicato il 3 aprile 2020.\nDescrizione.\nL'album \u00e8 stato annunciato il 18 febbraio 2020 con la pubblicazione del primo singolo, \"Gospel for a New Century\". Successivamente sono stati distribuiti gli ultimi due singoli (\"Kerosene!\" e \"Romanticist/Dream Palette\") rispettivamente il 9 e il 30 marzo 2020.\nIl disco \u00e8 stato generalmente ben accolto dalla critica musicale. Per \"Metacritic\", che assegna punteggi su 100 tramite le recensioni di critici specializzati, l'album ha totalizzato 88 punti, dimostrando \"apprezzamento universale\". In molti hanno definito \"Heaven to a Tortured Mind\" un disco rivoluzionario che \"verr\u00e0 ricordato come una pietra miliare della nostra generazione\", come afferma Austin Jonas su \"Paste\", o addirittura \"il disco psychedelic soul del ventunesimo secolo\" (citando Eero Holi di \"Clash\"). Bench\u00e9 Yves Tumor abbia sempre raccolto recensioni positive, quest'ultimo lavoro \u00e8 stato ricordato da Paul Carr di \"PopMatters\" come un grande passo in avanti, perch\u00e9 \"se negli album passati tendeva spesso a nascondersi dietro la musica, in questo riesce ad emergere dalla sua crisalide sonora, e si innalza con le sue splendenti ali nere\". Anche Heather Phares di \"AllMusic\" \u00e8 dello stesso avviso: ha infatti definito Yves Tumor come un artista che continua a superarsi in modo considerevole. Sia Alexis Petridis (\"The Guardian\") che Kevin Lozano (\"Pitchfork\") notano che nonostante la sua intimit\u00e0 emerga in maniera passionale ed icastica, le idee sembrano essere frutto di un'attenta analisi stilistica. Anche Leonie Cooper fa notare su \"Q\" \"l'approccio piuttosto diretto\". Kaelen Bell di \"Exclaim!\" ha accostato l'Yves Tumor di questo disco a un nuovo genere distorto e trasgressivo di popstar, che \"ci distrugge per poi creare qualcosa di totalmente nuovo\".\nTracce.\nTutte le tracce sono state scritte da Yves Tumor, eccetto ove indicato.\nTutte le tracce sono state scritte da Yves Tumor, eccetto ove indicato."}
{"id": "8641862", "revid": "92723", "url": "https://it.wikipedia.org/wiki?curid=8641862", "title": "Viktor Makeev", "text": ""}
{"id": "8641882", "revid": "31886", "url": "https://it.wikipedia.org/wiki?curid=8641882", "title": "Ottorino Piccinato", "text": "Biografia.\nOriginario di una famiglia contadina, si laurea in giurisprudenza nel 1913 e per alcuni anni esercita la professione di avvocato a Milano. Interventista e nazionalista prende parte alle manifestazioni per l'entrata dell'Italia nella prima guerra mondiale, alla quale prende parte come sottotenente o tenente (a seconda delle fonti) nel 9\u00ba reggimento di artiglieria. Nel 1921 aderisce al movimento fascista iscrivendosi alla sezione di Rovigo dei Fasci italiani di combattimento, nella quale si distingue da subito per la durezza dei metodi di lotta politica.\nNelle elezioni del 1921 viene eletto deputato del collegio Rovigo dopo una campagna elettorale caratterizzata da intimidazioni e violenze. Per indagare sulla generalizzata violenza che caratterizza l'azione del Fascio di Rovigo viene insediato a Padova un comitato inquirente incaricato di indagare sull'accaduto. Per nulla intimorito Piccinato entra a far parte del direttorio nazionale del PNF e scatena una reazione che si concretizza in tre giorni di occupazione di Rovigo da parte di diecimila camicie nere provenienti dalle province limitrofe, che non si limitano a cortei e comizi ma arrivano a distruggere sedi di leghe e partiti e lanciare bombe a mano nelle strade senza impedimenti da parte di polizia e carabinieri. \nL'azione viene fermata da Piccinato prima che sfugga al suo controllo ma non impedisce l'annullamento della sua elezione; il 30 giugno la Camera la approva con 177 voti a favore, 39 contrari e 12 astenuti. \nMentre il quotidiano Il Corriere del Polesine, di orientamento filofascista e agrario, accusa Giacomo Matteotti di aver istruito un gran numero di testimoni ascoltati dal comitato inquirente Piccinato, per nulla intimorito dal clima avverso, lancia pesanti minacce nei confronti del prefetto all'indomani dell'arresto di alcuni fascisti. Quest'ultimo, che ha sottovalutato l'azione fascista di maggio, richiede un rinforzo di duecento carabinieri in vista di prevedibili manifestazioni per le iniziative di Mussolini volte a una pacificazione col Partito Socialista. Il 16 agosto 1922 prende infatti parte ad una grande adunata contraria alla pacificazione, esprimendo forti critiche all'operato politico del futuro Duce ed intensificando le azioni squadristiche per esacerbare lo scontro politico e costringere il partito a rinunciare all'idea. \nNel mese di settembre \u00e8 nominato capo del Fascio di Rovigo con l'incarico di preparare le azioni militari necessarie alla sempre pi\u00f9 invocata marcia su Roma, prossima ma non ancora fissata, in collaborazione con Gino Finzi (fratello di Aldo) ed Enzo Casalini. Al comando della legione polesana prende quindi parte, il 28 ottobre, al concentramento dei fascisti di tutta Italia nella capitale. \nIl 20 gennaio 1923 \u00e8 nominato Federale di Padova, carica che mantiene fino al successivo 11 dicembre.\nAlle elezioni del 1924 viene nuovamente eletto deputato. Con la crisi seguita al delitto Matteotti abbandona ogni distinguo con Mussolini e difende a spada tratta l'operato del governo, sostenendo che non si tratta di un delitto politico e che sono le opposizioni a fare basse speculazioni sulla morte del deputato socialista. Nello stesso periodo, con altri 45 soci, fonda a Rovigo la \"Societ\u00e0 anonima essiccazione tabacchi\", che ha per scopo l'allestimento di vivai e la vendita di piante ai coltivatori. Dalla SAET esce nel settembre 1925 con una liquidazione di 400.000 lire e pesanti accuse da parte di Finzi circa il suo operato. Le accuse di aver approfittato della societ\u00e0 per i suoi scopi personali, assieme a quella di essere il mandante dell'omicidio del socialista Antonio Rossini vanno a perdersi con la sua nomina a presidente di una commissione esecutiva chiamata a reggere le sorti della locale federazione fascista, commissariata da tempo.\nNel 1927 viene nominato podest\u00e0 di Fiesso Umbertiano, comune dove i suoi illeciti amministrativi e il clientelismo costringono Mussolini a rimuoverlo poco pi\u00f9 di un anno dopo sotto la pressione dei cittadini e dei fascisti locali. \nCon la partenza per Roma di Casalini, nominato sottosegretario alle finanze (1928) riesce a prendere le redini del fascismo di Rovigo e della sua provincia grazie all'appoggio di Giovanni Marinelli, non senza tensioni per la forte opposizione dei \"casaliniani\". Nonostante un clima di scontro che perdura negli anni a venire riesce a farsi nominare per la seconda volta federale di Rovigo (1930) promuovendo la costituzione del sindacato fascista Belle arti e la prima mostra d'arte polesana. \nNel 1934 viene rieletto deputato ma con l'abbandono della carica di Federale inizia per Piccinato un periodo di forte isolamento politico, al punto che tenta con scarsi risultati di tornare alla professione di avvocato a Milano. Le sue sorti non migliorano con la nomina a Consigliere della Camera dei Fasci e delle Corporazioni come membro della Corporazione del vetro e della ceramica. Nonostante il possesso di vari beni immobili si rivolge a Mussolini chiedendo un incarico di curatore dei beni sequestrati al nemico; l'ottimo lavoro svolto come curatore del fallimento della Societ\u00e0 anonima trattamento acque potabili, con sede a Milano, e l'intervento di Giacomo Acerbo convincono il Duce ad accordargli non meglio specificati incarichi di questo tipo.\nDopo il 25 aprile rimane fedele a Mussolini e aderisce alla Repubblica Sociale Italiana. Negli ultimi mesi prima della definitiva disfatta torna ad amministrare Fiesso Umbertino. Lasciata la carica deve lasciare la provincia su provvedimento della Questura di Rovigo e si ritira a Milano, dove conduce vita privata fino alla scomparsa."}
{"id": "8641909", "revid": "214753", "url": "https://it.wikipedia.org/wiki?curid=8641909", "title": "Rallycross di Svezia", "text": "Il Rallycross di Svezia (ufficialmente denominato \"Rallycross of Sweden\"), \u00e8 una prova di rallycross che si svolge in Svezia dal 1973; dai primi anni novanta la manifestazione si tiene abitualmente sul circuito del H\u00f6ljesbanan a H\u00f6ljes, villaggio situato in territorio di Torsby all'estremo nord della contea di V\u00e4rmland. La competizione \u00e8 sede consueta di una prova del campionato europeo rallycross, chiamata \"Euro RX of Sweden\" e dal 2014 anche del campionato del mondo rallycross, denominata \"World RX of Sweden\".\nEdizioni.\nVengono indicati soltanto i vincitori nella massima categoria: Supercar (dal 2011 in poi), Division 1 (dal 1997 al 2010), Division 2 (dal 1982 al 1996) e TC Division (dal 1978 al 1981)."}
{"id": "8641910", "revid": "1718925", "url": "https://it.wikipedia.org/wiki?curid=8641910", "title": "Olimpiadi di Italiano", "text": ""}
{"id": "8641912", "revid": "1941276", "url": "https://it.wikipedia.org/wiki?curid=8641912", "title": "In Person!", "text": "In Person! \u00e8 un album in studio del cantante statunitense Tony Bennett con la Count Basie Orchestra, pubblicato nel 1959.\nDescrizione.\nL'album originariamente doveva essere una registrazione dal vivo di una performance del novembre 1958 al Philadelphia's Latin Casino, ma la registrazione in mono del concerto fu ignorata dal produttore Al Ham che voleva che l'album fosse registrato in stereo. Bennett e Basie si riunirono in studio un mese dopo per ricreare il concerto dal vivo. Il falso applauso \u00e8 stato doppiato nella versione originale di \"In Person!\" da Ham e fu inserito in posizioni errate nell'album. L'effetto fu accolto negativamente e fu rimosso nella riedizione dell'album del 1994. Nella sua autobiografia, \"The Good Life\", Bennett scrisse \"non ho mai capito perch\u00e9 non abbiamo rilasciato la versione live. L'intero tentativo di fabbricare un pubblico fu di cattivo gusto \"e che in seguito a quell'esperienza ha sempre preferito il secondo album che registr\u00f2 con Basie quell'anno, \"Strike Up the Band\" . \nBasie e Bennett registrarono due album insieme nel 1959; \"In Person!\" fu pubblicato dall'etichetta discografica di Bennett, la Columbia, e \"Strike Up the Band\" fu pubblicato dall'etichetta di Basie, Roulette. \nAccoglienza.\nLa rivista \"Billboard\" scelse \"In Person!\" come uno dei loro \"Spotlight Winners of the Week\" nel marzo del 1960. \nBruce Eder recens\u00ec positivamente la ristampa del 1994 di \"In Person!\" per \"Allmusic\", e scrisse che \"l'intonazione delicatamente sfumata di Bennett nell'apertura di \"Pennies from Heaven\" \u00e8 pi\u00f9 ravvicinata e personale, mentre il ritmo della band nella seconda met\u00e0 della canzone \u00e8 pi\u00f9 nitido e solido che mai. Ralph Sharon, il solito accompagnatore di Bennett, si occupa del pianoforte (mentre lo stesso Basie \u00e8 accreditato come leader), e il suo modo di suonare finemente articolato viene anche messo in risalto in \"Lost in the Stars\" e altri brani. Vale la pena ascoltarlo, e pi\u00f9 di una volta: sono stati dischi come questo, ricostituiti in modo appropriato per i CD, a costituire la meravigliosa fine dell'eredit\u00e0 pop della fine degli anni '50.\" "}
{"id": "8641914", "revid": "1702319", "url": "https://it.wikipedia.org/wiki?curid=8641914", "title": "Chiesa di Sant'Antonio Abate (Tavagnacco, capoluogo)", "text": "La chiesa di Sant'Antonio Abate \u00e8 la parrocchiale di Tavagnacco, in provincia ed arcidiocesi di Udine; fa parte del vicariato di Udine.\nStoria.\nLa primitiva cappella di Tavagnacco sorse nel 1370; tale chiesetta era filiale della pieve di Tricesimo.Nel 1579 la chiesa, dopo essere stata gravemente danneggiata da una folgore, venne riedificata.\nNel 1619 la chiesa divenne sede di una cappellania; al cappellano di Tavagnacco spettavano i compiti di celebrare la Santa Messa e di insegnare la Dottrina Cristiana.\nNel 1725 l'edificio fu oggetto di un amplimento e nel 1769 la chiesa divenne parrocchiale; nel 1790 fu eretto il campanile e nel 1795 la chiesa venne consacrata.\nNel 1835, dopo aver ricevuto l'autorizzazione dall'amministratore ecclesiastico di Udine, partirono i lavori di rifacimento della parrocchiale, che vennero portati a termine nel 1841.\nNel 1901 venne realizzato il nuovo coro e con le nuove campane furono installate nel 1923; in seguito al terremoto del Friuli del 1976 l'originaria copertura ottagonale del campanile venne sostituita da quella attuale.\nDescrizione.\nFacciata.\nLa facciata della chiesa \u00e8 scandita da quattro semicolonne dotate di capitelli ionici, sorreggenti la trabeazione e il timpano di forma triangolo, sopra il quale si imposta la quinta muraria caratterizzata dalla modanatura; nell'intercolumnio centrale si apre il portale, sopra il quale c'\u00e8 un mosaico.\nInterno.\nL'interno della chiesa, voltata a botte e scandita da semicolonne sovrastate dal cornicione modanato, \u00e8 ad un'unica navata, sulla quale si affacciano le due cappelle laterali, introdotte da archi modanati. Al termine dell'aula vi \u00e8 il presbiterio, introdotto dall'arco santo sorretto da due semicolle e da altrettante colonne, rialzato di tre gradini e chiuso dall'abside.\nOpere di pregio qui conservate sono il barocco altare maggiore in pietra, costruito nel 1717 e forse proveniente da Venezia, due statue scolpite nel 1739 da Biasio Val, gli affreschi, eseguiti sia dal Barazzutti padre sia dal Barazzutti figlio, e la pala avente come soggetto l'\"Ascensione di Cristo\", dipinta nel XIX secolo dall'udinese Lorenzo Bianchini."}
{"id": "8641917", "revid": "767487", "url": "https://it.wikipedia.org/wiki?curid=8641917", "title": "Agonia (medicina)", "text": "L'agonia (dal greco antico: \u1f00\u03b3\u03c9\u03bd\u03af\u03b1, \"combattimento [con la morte]\") \u00e8 lo stato terminale del corpo che precede l'inizio della morte, associato all'attivazione di meccanismi compensatori volti a combattere l'estinzione delle forze vitali. L'agonia \u00e8 comunque una condizione reversibile: in determinati casi (ad es, con l'agonia causata da sanguinamento, shock, asfissia, ecc.) una persona pu\u00f2 essere salvata.\nAspetto medico.\nI medici distinguono tra la fase pre-agonica e l'agonia vera e propria.\nAspetto psicologico.\nElisabeth K\u00fcbler-Ross ha osservato diverse reazioni psicologiche di pazienti confrontati con la loro malattia incurabile. Queste fasi sono descritte come il modello di K\u00fcbler-Ross: negazione (\"no, non io\"), rabbia (\"perch\u00e9 io?\"), contrattazione (\"s\u00ec, io, ma...\"), depressione (\"s\u00ec, io \"), accettazione (\"\u00e8 giunta la mia ora e va tutto bene\").\nAspetti religiosi e parapsicologia.\nCome la morte, l'agonia \u00e8 intesa in modo diverso a seconda delle correnti filosofiche o religiose. Vi \u00e8 poi una specifica branca della parapsicologia che indaga determinati aspetti e fenomeni a essa collegati, che sono detti \"esperienze di pre-morte\"."}
{"id": "8641920", "revid": "1602064", "url": "https://it.wikipedia.org/wiki?curid=8641920", "title": "Anthipes monileger", "text": "Il pigliamosche dalla gorgiera (Anthipes monileger , 1845 \u00e8 un uccello della famiglia Muscicapidae, diffuso in Asia, dall'Himalaya alla Thailandia.\nDescrizione.\nLa colorazione predominante \u00e8 marrone oliva, che caratterizza il piumaggio superiore e i lati della testa. Il mento e la gola sono bianchi, circondati da una linea distinta di colore nero, mentre sulla fronte ha una larga ma corta fascia superciliare fulva. La schiena varia ad una tinta rossiccia mentre le ali copritrici superiori della coda e la coda sono di un marrone rossiccio; le ali copritrici dei Wirig e le ali sono di colore marrone bordate di rossiccio; il piumaggio inferiore \u00e8 marrone e diventa albecente sull'addome; il becco \u00e8 nero e le zampe sono carnose chiare; le iridi sono di un marrone scuro.\nIl pigliamosche dalla gorgiera \u00e8 un uccello di piccole dimensioni, un esemplare adulto pu\u00f2 raggiungere una massa corporea di 11 g.\nLa vita media di questa specie \u00e8 di 3.9 anni.\nLe dimensioni medie di questa specie sono:\nBiologia.\nCibo ed Alimentazione.\nSi ciba prevalentemente di piccoli insetti, prediligendo la caccia in volo.\nRiproduzione.\nQuesta specie si riproduce tra aprile e giugno. Il nido \u00e8 costituito principalmente da muschio e viene costruito su terreni erbosi o nelle zone basse della giungla.\nLe uova sono bianche ma, a differenza di altri pigliamosche, sono marcate di rosso brunastro.\nTassonomia.\nIl pigliamosche dalla gorgiera era precedentemente inserito nel genere \"Ficedula\".\nLa specie \u00e8 riconosciuta anche con i seguenti sinonimi:\nSottospecie.\nLe sottospecie e le loro distribuzioni sono:\nDistribuzione e habitat.\nIl pigliamosche dalla gorgiera abita l'ecozona indomalese e una parte dell'ecozona paleartica, inclusa la Cina.\nIl suo habitat naturale include foreste montane umide subtropicali e tropicali come la foresta nebulosa.\nQuesti territori si estendono in asia meridionale, nel sud-est asiatico e nell'asia orientale, comprendendo gli stati del Bangladesh, Bhutan, Birmania, Cina, India, Laos, Nepal, Thailandia e Vietnam.\nSi pu\u00f2 trovare all\u2019interno di aree protette del Laos e del Nepal, tra le quali: Nakai\u2013Nam Theun, area di conservazione del Kanchenjunga, parco nazionale del Makalu-Barun e nell\u2019area di conservazione dell\u2019Annapurna.\nConservazione.\nLa specie occupa un areale vasto, all'interno del quale la popolazione sembra essere stabile. Per questo la lista rossa IUCN classifica \"Anthipes monileger\" come specie a rischio minimo (\"Least Concern\")."}
{"id": "8641921", "revid": "6923", "url": "https://it.wikipedia.org/wiki?curid=8641921", "title": "Maserati MC20", "text": "La Maserati MC20 (codice interno \"M240\") \u00e8 un'autovettura sportiva prodotta dalla casa automobilistica italiana Maserati a partire dal 2020.\nContesto.\nLa vettura, che inizialmente doveva debuttare a maggio 2020, \u00e8 stata presentata il 9 settembre seguente a causa dell'epidemia di COVID-19.\nNel novembre 2019 sono stati pubblicati una serie di scatti che mostravano un muletto di prova basato su un'Alfa Romeo 4C modificata; l'auto presentava una porzione della parte posteriore ingrandita e una carreggiata molto pi\u00f9 ampia.\nIl 1\u00ba luglio 2020 la Maserati ha presentato il motore della vettura denominato \"Nettuno\". \nDescrizione.\nIl nome \u00e8 un acronimo di Maserati Corse\" e \"2020. La vettura impiega 2,9 secondi per effettuare lo 0\u2013100 e 8,8 secondi per coprire lo 0\u2013200. La velocit\u00e0 massima dichiarata \u00e8 di 325 km/h.\nMeccanica.\nLa vettura \u00e8 alimentata da un V6 da 3.0 litri con bancate a 90\u00b0 con lubrificazione a carter secco, dotato di un sistema a doppia candela e ad accensione con precamera di derivazione Formula 1. Il motore \u00e8 alimentato da due turbocompressori e da un sistema a iniezione diretta e indiretta di carburante a 350 bar attraverso due iniettori per cilindro, per un totale di dodici. Il peso del propulsore si attesta sui 220 kg. L'unit\u00e0 sviluppa 630 cavalli a 7500 giri/min e una coppia di 730 N m tra 3000 e 5500 giri/min, con il limitatore fissato a 8000 giri/min e con un rapporto di 210 CV/litro, con acceleratore elettrico del tipo drive by wire. Il motore \u00e8 parzialmente derivato dal V8 Ferrari F154 montato sulla Ferrari SF90 stradale e adotta alcune componenti del motore V6 \"Alfa Romeo 690T\" della Giulia Quadrifoglio.\nTelaio.\nIl telaio della MC20, progettato insieme alla Dallara, \u00e8 realizzato in fibra di carbonio e viene costruito ad Airola in provincia di Benevento dalla TTA Adler dove venivano gi\u00e0 costruite le scocche delle Ferrari LaFerrari e Alfa Romeo 4C. La trasmissione a doppia frizione a bagno d'olio a 8 marce (con 6 rapporti di potenza e due di riposo) posizionata al retrotreno, che viene fornita dalla statunitense Tremec, \u00e8 la medesima della Corvette C8 ed \u00e8 montata in blocco al differenziale, che \u00e8 del tipo meccanico autobloccante a slittamento limitato e in opzione pu\u00f2 essere a controllo elettronico. Tutto il gruppo cambio-motore \u00e8 disposto in posizione centrale posteriore. Meccanicamente la MC20 \u00e8 dotata di sospensioni con architettura a triangoli sovrapposti ad asse sterzante virtuale con ammortizzatori Bilstein a regolazione automatica elettronica e di un impianto frenante \"brake by wire\" fornito dalla Brembo con dischi in acciaio dal diametro di 380 mm davanti con pinze a 6 pistoncini e di 350 mm dietro a 4 pistoncini, con in opzione quelli in carboceramica da 390 mm e 360 mm. La vettura calza pneumatici con cerchi in lega da 20 pollici sviluppati insieme con la Bridgestone da 245/35 all'avantreno e 305/30 al retrotreno.\nDesign.\nEsteticamente si caratterizza per le portiere che hanno un'apertura ad ali di farfalla, per la classica griglia Maserati e per gli scarichi montati in posizione rialzati per ottimizzare i flussi d'aria e l'aerodinamica del veicolo. Sia la carrozzeria che il fondo carenato sono stati creati per massimizzare l'efficienza e il carico aerodinamico, generando circa 100 kg di deportanza a una velocit\u00e0 oltre i 200 km/h. L'abitacolo, che segue lo schema delle berlinette a motore centrale, \u00e8 dotato di due soli posti, con un display da 10 pollici che funge da cruscotto posto dietro il volante e un secondo della medesima diagonale posto al centro della consolle. L'interno presenta sedili forniti dalla Sabelt ed \u00e8 rifinito in Alcantara e fibra di carbonio di colore nero per evitare riflessi sul parabrezza. I bagagliai sono due, uno posizionato sotto il cofano anteriore da 47 litri e un secondo da 101 litri ricavato dietro il motore sopra il differenziale. La vettura inoltre porta in dote all'esordio il nuovo logo dell'azienda."}
{"id": "8641922", "revid": "1602064", "url": "https://it.wikipedia.org/wiki?curid=8641922", "title": "Pigliamosche dalla gorgiera", "text": ""}
{"id": "8641926", "revid": "120761441", "url": "https://it.wikipedia.org/wiki?curid=8641926", "title": "Ted Wheeler", "text": " \u00c8 stato tesoriere dello stato dell'Oregon dal 2010 al 2016.\nBiografia.\nWheeler, originario dell'Oregon, \u00e8 nato a Portland da una famiglia con radici e ricchezza nell'industria del legno dell'Oregon. Suo padre, Sam Wheeler, era vicepresidente esecutivo presso Willamette Industries, una societ\u00e0 di legname costituita nel 1967 dalla fusione di diverse aziende pi\u00f9 piccole, inclusa una fondata dalla famiglia Wheeler nel 1912 nell'omonimo Wheeler. Ha frequentato le Portland Public Schools, diplomandosi alla Lincoln High School. Ha conseguito una laurea in economia presso la Stanford University nel 1985. Ha inoltre conseguito un MBA presso la Columbia University nel 1989 e un master in politiche pubbliche presso la Harvard University. heeler ha lavorato per diverse societ\u00e0 di servizi finanziari, tra cui la Bank of America e il Copper Mountain Trust. \nCommissario della contea di Multnomah.\nWheeler era di idee repubblicane fino al 2001 e descritto come \"il ricco erede di una fortuna in legno controllata dai conservatori sociali e fiscali\". Nel 2006, considerato un democratico moderato, ha sconfitto il presidente in carica della contea di Multnomah, Diane Linn, per diventare presidente del consiglio dei commissari della contea, entrando in carica nel gennaio 2007. \nWheeler ha lavorato con i suoi colleghi per riequilibrare il bilancio della contea che aveva richiesto tagli per 22,3 milioni di dollari nel 2009. Wheeler si \u00e8 anche battuto per preservare i programmi della rete di sicurezza sociale ed eliminare le commissioni nascoste dalle carte di debito emesse dallo stato. A seguito della perdita di quasi 16 milioni di dollari negli investimenti dell'Oregon Common School Fund e dell'Oregon Public Employees Retirement Fund, Wheeler ha co-intentato una causa legale collettiva con il procuratore generale Ellen Rosenblum per recuperare i soldi dopo che le aziende avevano indotto in errore gli investitori.\nCostruire, preservare e aggiornare lo spazio pubblico e le infrastrutture era al centro dell'attenzione durante il periodo di Wheeler come Commissario di contea. Ha guidato gli sforzi per costruire nuove biblioteche a Kenton e Troutdale e per costruire il nuovo tribunale della contea orientale nella contea di Multnomah. Wheeler ha anche combattuto per finanziare le riparazioni del fatiscente Sellwood Bridge.\nSotto Wheeler Portland \u00e8 diventato il primo comune dell'Oregon a \" Ban the Box \", la riduzione della discriminazione sul lavoro nei confronti dei residenti con precedenti penali cancellando sui moduli la richiesta di indicare se avessero commesso reati.\nRieletto nel 2020.\nNelle elezioni del 2020, Wheeler ha vinto un secondo termine, sconfiggendo Sarah Iannarone e altri candidati. \u00c8 la prima volta dal 2000 che un sindaco di Portland viene rieletto.\nVita privata.\nHa sposato nel 2005 Katrina Maley. La coppia, che ha una figlia e viveva nel sud-ovest di Portland, ha divorziato nel gennaio 2020. Da allora Wheeler si \u00e8 trasferito in un appartamento nella parte occidentale di Portland."}
{"id": "8641927", "revid": "426330", "url": "https://it.wikipedia.org/wiki?curid=8641927", "title": "Sassari-Cagliari 1951", "text": "La Sassari-Cagliari 1951, terza edizione della corsa e in realt\u00e0 l'unica della storia che si percorse in senso inverso, si svolse il 25 febbraio 1951 su un percorso di 220\u00a0km. La vittoria fu appannaggio dell'italiano Renzo Soldani, che complet\u00f2 il percorso in 6h07'32\", precedendo i connazionali Gino Bartali e Giancarlo Astrua.\nSul traguardo di Sassari 29 ciclisti portarono a termine la competizione. "}
{"id": "8641935", "revid": "1543377", "url": "https://it.wikipedia.org/wiki?curid=8641935", "title": "Avena strigosa", "text": "Lavena forestiera (nome scientifico Avena strigosa \u00e8 una specie di pianta spermatofita monocotiledone appartenente alla famiglia Poaceae (sottofamiglia Pooideae ex Graminaceae).\nEtimologia.\nIl nome generico (\"Avena\") deriva da un nome latino per avena (nome volgare della pianta coltivata sin dall'antichit\u00e0). L'epiteto specifico (\"strigosa\") indica che alcune parti della pianta sono ricoperte da peli corti e setolosi.\nIl nome scientifico della specie \u00e8 stato definito dal entomologo e naturalista tedesco Johann Christian Daniel von Schreber (Wei\u00dfensee, 17 gennaio 1739 \u2013 Erlangen, 10 dicembre 1810) nella pubblicazione \"Spicilegium Florae Lipsicae. Lipsiae\" (Spic. Fl. Lips. 52 - 1771) del 1771.\nDescrizione.\nQueste piante arrivano ad una altezza di 5 - 9\u00a0dm (massimo 120\u00a0cm). La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie.\nRadici.\nLe radici sono fascicolate avventizie\nFusto.\nLa parte aerea del fusto \u00e8 un culmo ascendente, eretto o genicolato.\nFoglie.\nLe foglie lungo il culmo sono disposte in modo alterno, sono distiche e si originano dai vari nodi. Sono composte da una guaina, una ligula e una lamina. Le venature sono parallelinervie. Non sono presenti i pseudopiccioli e, nell'epidermide delle foglia, le papille. Sono presenti delle foglie cauline.\nInfiorescenza.\nInfiorescenza principale (sinfiorescenza o semplicemente spiga): le infiorescenze hanno la forma di una pannocchia unilaterale (o piramidale o aperta) annuente e sono formate da diverse spighette pendenti. La fillotassi dell'inflorescenza inizialmente \u00e8 a due livelli (o a due ranghi), anche se le successive ramificazioni la fa apparire a spirale. I rami della pannocchia sono scabri. Dimensioni della pannocchia: larghezza 3 \u2013 10\u00a0cm; lunghezza 8 \u2013 30\u00a0cm.\nSpighetta.\nInfiorescenza secondaria (o spighetta): le spighette, compresse lateralmente, sottese da due brattee distiche e strettamente sovrapposte chiamate glume (inferiore e superiore), sono formate da 2 - 6 fiori. Alla base di ogni fiore sono presenti due brattee: la palea e il lemma. I fiori non sono articolati sul rachide (sono persistenti all'interno delle glume); quindi \u00e8 il rachide stesso che si rompe con tutti i fiori. Lunghezza delle spighette: 8 \u2013 20\u00a0mm.\nFiore.\nI fiori fertili sono attinomorfi formati da 3 verticilli: perianzio ridotto, androceo e gineceo.\nFrutti.\nI frutti sono cariossidi, ossia sono piccoli chicchi indeiscenti, con forme ovoidali, nei quali il pericarpo \u00e8 formato da una sottile parete che circonda il singolo seme. In particolare il pericarpo \u00e8 fuso al seme ed \u00e8 aderente. L'endocarpo non \u00e8 indurito e l'ilo \u00e8 lungo e lineare. L'embrione \u00e8 provvisto di epiblasto; ha inoltre un solo cotiledone altamente modificato (scutello senza fessura) in posizione laterale. I margini embrionali della foglia non si sovrappongono. A volte l'endosperma \u00e8 liquido.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria). In particolare i frutti di queste erbe possono sopravvivere al passaggio attraverso le budella dei mammiferi e possono essere trovati a germogliare nello sterco.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza di questa specie (Poaceae) comprende circa 650 generi e specie (secondo altri Autori 670 generi e ). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il genere \"Avena\" \u00e8 descritto all'interno della sottofamiglia Pooideae con 25 specie distribuite nelle regioni temperate del Mediterraneo, Europa, Africa e Asia.\nFilogenesi.\nLa sottotrib\u00f9 Aveninae (contenente il genere della specie di questa voce) \u00e8 descritta all'interno della trib\u00f9 Aveneae e quindi della supertrib\u00f9 Poodae . All'interno della trib\u00f9, la sottotrib\u00f9 Aveninae appartiene al gruppo con le sequenze dei plastidi di tipo \"Aveneae\" (definito \"Poeae chloroplast groups 1\" o anche \"Palstid Group 1 (Aveneae-type)\").\nAll'interno delle Aveninae si individuano due subcladi. \"Avena\" si trova nel primo clade insieme ai generi \"Arrhenatherum\" e \"Helictotrichon\". Le specie di \"Avena\" formano una serie complessa di poliploidi. La specie di questa voce fa parte della sezione \"Agraria\", contenente tutte specie esaploidi. Un recente studio del gene 3-fosfoglicerato chinasi un enzima del plastidio nucleare (chiamato \"Pgk1\") su 14 diplodi, 8 tetraploidi e 4 esaploidi del genere \"Avena\" ha evidenziato tre genomi principali (A - C - D) e diversi sottocladi, assegnando alla specie di questa voce il genoma A (diploide); ulteriormente assegnato al sottotipo As caratterizzato da spighette relativamente strette.\nLe seguenti sono sinapomorfie relative a tutta la sottofamiglie (Pooideae):\nPer il genere \"Avena\" \u00e8 stata individuata la seguente sinapomorfia: l'ilo \u00e8 lineare.\nIl numero cromosomico di \"A. strigosa\" \u00e8: 2n = 14 e 28\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "8641937", "revid": "144796", "url": "https://it.wikipedia.org/wiki?curid=8641937", "title": "Governatore di Madras", "text": ""}
{"id": "8641938", "revid": "1543377", "url": "https://it.wikipedia.org/wiki?curid=8641938", "title": "GAIA-X", "text": "La Fondazione GAIA-X \u00e8 un'organizzazione internazionale senza scopo di lucro con sede in Belgio che si propone di sviluppare un progetto europeo, guidato da Francia e Germania, per la prossima generazione di un'infrastruttura di dati per l'Europa e promuovere la sovranit\u00e0 digitale degli utenti europei dei servizi \"cloud\". Si basa sui valori europei di trasparenza, apertura, protezione dei dati e sicurezza.\nGAIA-X sar\u00e0 aperto a tutte le parti interessate del settore, comprese le organizzazioni non europee, che acconsentano a rispettare una serie di \"policy\" che riflettono i valori europei. Questo \u00e8 uno dei principali valori aggiunti del progetto. Vengono sviluppate regole in materia di trasparenza, reversibilit\u00e0, protezione dei dati e sicurezza. Le organizzazioni extraeuropee saranno benvenute, ma dovranno attenersi alla trasparenza della regolamentazione extraterritoriale (dichiarazione pubblica di Bruno Le Maire, ministro francese dell'Economia).\nI primi servizi dovrebbero essere operativi entro la fine del 2020.\nIl lavoro pluriennale gi\u00e0 esistente sia dell'International Data Spaces Association (IDSA) che dei Cloud Infrastructure Services Providers in Europe (CISPE) sono stati presentati come principali acceleratori per sviluppare le regole GAIA-X in meno di 6 mesi.\nGAIA-X Foundation AISBL.\nL'entit\u00e0 giuridica della Fondazione GAIA-X \u00e8 stata presentata al pubblico il 4 giugno 2020. Si tratta di un'associazione internazionale senza scopo di lucro (AISBL, \"association internationale sans but lucratif\"), da registrare in Belgio (intervento di Thomas Hahn, Siemens e Alban Schmutz, OVHcloud &amp; CISPE).\nI 22 membri fondatori provengono sia dalla Germania che dalla Francia e rappresentano i fornitori di servizi cloud, gli utenti del cloud, le associazioni di ricerca e di categoria: Amadeus CRS, Atos, Beckhoff Automation, Bosch, BMW, CISPE, DE-CIX, Deutsche Telekom, Docaposte, EDF, Fraunhofer, German Edge Cloud, Institut Mines Telecom, International Data Spaces Association, Orange, 3DS Outscale, OVHcloud, PlusServer, Safran, SAP, Scaleway e Siemens.\nSostegno politico.\nGAIA-X \u00e8 stato avviato come progetto dal ministro tedesco dell'Economia e dell'Energia Peter Altmaier, subito sostenuto dal ministro dell'economia francese Bruno Le Maire durante l'estate 2019.\nUn primo comunicato stampa comune di Peter Altmaier e Bruno Le Maire \u00e8 stato emesso nell'ottobre 2019. mentre un primo \"Position Paper\" franco-tedesco \u00e8 stato pubblicato il 18 febbraio 2020.\nUna specifica conferenza stampa congiunta si \u00e8 svolta con i ministri Peter Altmaier e Bruno Le Maire nel giugno 2020 ed \u00e8 stato dato l'annuncio sulla Fondazione GAIA-X AISBL da parte dei 22 membri fondatori. Quell'annuncio ottenne una copertura stampa abbastanza ampia da parte di noti notiziari e giornali: Reuters AFP, Politico, El Pais, Les Echos, Business Insider, TagesSpiegel, Europe1"}
{"id": "8641944", "revid": "62004", "url": "https://it.wikipedia.org/wiki?curid=8641944", "title": "Slag om Norg", "text": "La Slag om Norg \u00e8 una corsa in linea maschile di ciclismo su strada, che si svolge dal 2012 nei limitrofi della localit\u00e0 di Norg, nella provincia del Drenthe, nei Paesi Bassi. Dal 2016 \u00e8 inserita nel calendario dell'UCI Europe Tour, inizialmente come prova di classe 1.2, poi dal 2017 come prova di classe 1.1.\nAlbo d'oro.\n\"Aggiornato all'edizione 2019.\""}
{"id": "8641948", "revid": "156341", "url": "https://it.wikipedia.org/wiki?curid=8641948", "title": "Campionati italiani di pallacanestro 3x3", "text": "Non esiste un campionato italiano di pallacanestro 3x3 unico, ma esistono pi\u00f9 tornei di livello nazionale strutturati su eliminatorie locali e finali nazionali. La Federazione Italiana Pallacanestro si \u00e8 appoggiata, nel corso degli anni, a partner, come la FISB Streetball, la Master Group e la Verde Sport, per organizzare tornei inseriti in circuiti che portassero alle finali nazionali e dunque allo scudetto di categoria. Questi sono i principali tornei nazionali; al fianco dell'edizione, \u00e8 anche inserito lo scudetto per quelle competizioni in cui la FederBasket ha parlato espressamente di \"scudetto 3x3\".\nOpen.\nItalia FIP Circuit.\nStoria.\nIl Torneo Nazionale 3x3 Italia \u00e8 stato organizzato da Master Group Sport in collaborazione con la FIP, nel 2019. Hanno partecipato 27 le squadre (15 maschili e 12 femminili). Il 28 luglio 2019, le squadre \"Comitato Regionale Abruzzo\" maschile e \"Manco' a fa cos\u00ec\" femminile hanno vinto la prima edizione, disputata a Roseto degli Abruzzi. Gli mvp sono stati Giorgio Di Bonaventura e Giulia Ciaccioni. Per la maschile, il torneo ha dato accesso al FIP Rimini Challenger (tappa del World Challenger Tour) del 19-20 agosto seguente.\nSaltata la stagione 2020 per la pandemia, nel 2021 si \u00e8 disputato l'Italia FIP Circuit: le finali si sono disputate in piazza Andrea Costa a Cesenatico. Hanno partecipato 16 squadre maschili e 12 femminili da tutta Italia, che si sono qualificate dai tornei locali, per un totale di 200 giocatori presenti. Gli mvp delle finali sono Andrea Tassinari e Sara Madera.\nFISB Streetball.\nStoria.\nLa Free Italian StreetBall \u00e8 un'associazione che promuove il basket 3\u00d73, riconosciuta dalla FIBA. I tornei valgono per il ranking mondiale dei giocatori. Durante le FISB Finals di Riccione, evento conclusivo dei tornei regionali, vengono premiati con il titolo di FISB Italian Champion i vincitori delle fasi a eliminazione diretta. Nel 2019, \u00e8 nato anche il Pro Tour con 12 team che si sono affrontati nel corso di otto tappe. Dal 2015, i \"campioni italiani\" sono ammessi al World Tour.\nLa collaborazione con la FIP, con l'assegnazione dello scudetto di categoria, \u00e8 andata dal 2014 al 2018, con una finale disputata a Cagliari (la prima) e quattro a Riccione.\nLB3.\nStoria.\nIl BK Streetball \u00e8 il circuito di tornei di pallacanestro 3x3 organizzato da BGT Sport. Le vincenti dei tornei locali sono poi ammesse alle finali nazionali. Nel 2018, lo Streetball Tour ha coinvolto 2000 atleti su 25 tappe, con finali a San Benedetto del Tronto.\nNel 2021, \nItalian Women League.\nL'Italian Women League \u00e8 il torneo 3x3 organizzato dalla Lega Basket Femminile. La prima edizione si \u00e8 svolta tra settembre e ottobre 2019, su base interregionale. Sono state infatti varate quattro macroaree che hanno raccolto complessivamente 54 iscrizioni, con squadre formate da Over 19 tesserate FIP. Avrebbe dovuto essere l\u2019apripista per un campionato unico Over 19, previsto per maggio-giugno 2020. \nLe tappe della prima edizione sono state vinte da Virtus 1 a Cagliari, Happyhours a Roma, Moncalieri 3 a Torino e Salerno Basket \u201992 a Cercola.\nGiovanili.\nTorneo Italia.\nStoria.\nIl Torneo Italia 3x3 \u00e8 stato istituito nel 2016 dalla FIP, pensando specificamente al percorso delle categorie giovanili Under-17 (2000-2001) e Under-15 (2002-2003) per dare continuit\u00e0 al Join the Game e in vista dei Giochi Olimpici di Tokyo 2020, nei quali la pallacanestro 3x3 sarebbe diventata nuovo sport olimpico. Nel 2017, si \u00e8 deciso di variare le annate, passando ad Under-16 e Under-18 da disputarsi nella sede unica di Castellana Grotte. Le finali nazionali sono state dunque dedicate alla memoria di Gianluca Mattioli, arbitro internazionale recentemente scomparso.\nJoin the Game.\nStoria.\nIl Join the Game \u00e8 stato un torneo nazionale di pallacanestro \"3 contro 3\" che si \u00e8 svolto in Italia dal 2002 al 2019. \u00c8 stato organizzato dalla FIP e da Verde Sport.\nPoteva partecipare qualunque societ\u00e0 di basket appartenente ad un campionato ufficiale FIP che avesse almeno una squadra Under-13 o Under-14. Ogni squadra doveva comprendere quattro giocatori, di cui tre in campo durante lo svolgimento di una gara e uno in panchina. \u00c8 prevista la categoria maschile e quella femminile. Non \u00e8 previsto il ruolo dell'allenatore.\nIl torneo si svolgeva a fasi, ognuna in uno o due giorni. Dunque vi era la fase provinciale, in seguito la regionale e quindi la nazionale. Ogni partita durava cinque minuti, non \u00e8 previsto il tiro libero, ma un punto in pi\u00f9 in caso di fallo in azione di tiro. Nelle gare \u00e8 prevista la presenza di mini arbitri e arbitri della federazione.\nL'ultima edizione della finale nazionale, la 17\u00aa nel 2019 a Jesolo, ha registrato 80 squadre partecipanti, con 320 fra ragazze e ragazzi. L'under-14 per la prima volta ha adottato le regole FIBA 3x3."}
{"id": "8641949", "revid": "1793900", "url": "https://it.wikipedia.org/wiki?curid=8641949", "title": "Gwaii Haanas", "text": ""}
{"id": "8641951", "revid": "767487", "url": "https://it.wikipedia.org/wiki?curid=8641951", "title": "Misulgwan yeop dongmur-won", "text": "Misulgwan yeop dongmur-won (), noto anche con il titolo internazionale Art Museum by the Zoo, \u00e8 un film del 1998 scritto e diretto da Lee Jeong-hyang.\nTrama.\nDopo aver terminato il servizio militare obbligatorio, Cheol-soo scopre che la fidanzata l'ha a sua insaputa lasciato e anzi sta pianificando di sposare un altro uomo; la ragazza da cui apprende tali informazioni \u00e8 Choon-hee, la nuova inquilina dell'appartamento in cui la giovane viveva. Dato che Cheol-soo non ha nessun posto dove andare, Choon-hee decide di ospitarlo temporaneamente presso di lei: i due iniziano cos\u00ec a scrivere insieme la sceneggiatura per un film, da presentare a un concorso.\nDistribuzione.\nIn Corea del Sud la pellicola ha goduto di una distribuzione nazionale a cura della Cinema Service, a partire dal 19 dicembre 1998."}
{"id": "8641952", "revid": "594360", "url": "https://it.wikipedia.org/wiki?curid=8641952", "title": "Art Museum by the Zoo", "text": ""}
{"id": "8641953", "revid": "1793900", "url": "https://it.wikipedia.org/wiki?curid=8641953", "title": "Gwaii Haanas National Park Reserve and Haida Heritage Site", "text": ""}
{"id": "8641961", "revid": "1793900", "url": "https://it.wikipedia.org/wiki?curid=8641961", "title": "SGaang Gwaii", "text": ""}
{"id": "8641962", "revid": "767487", "url": "https://it.wikipedia.org/wiki?curid=8641962", "title": "Oneul", "text": "Oneul (), noto anche con il titolo internazionale A Reason to Live, \u00e8 un film del 2011 scritto e diretto da Lee Jeong-hyang.\nTrama.\nDa-hae perde tragicamente il fidanzato, investito da un quindicenne in fuga con un veicolo rubato; il ragazzo viene condannato, in seguito all'aggiunta di altri reati, alla pena capitale, ma Da-hae si oppone e fa in modo che venga scarcerato: essendo infatti cattolica, ritiene giusto dover perdonare il giovane e andare avanti con la propria vita. Passato poco tempo, scopre per\u00f2 che il ragazzo dopo essere tornato in libert\u00e0 ha ucciso un suo compagno di classe: l'evento turba profondamente Da-hae, che inizia a riflettere su quali siano veramente le sue convinzioni relative al perdono.\nDistribuzione.\nIn Corea del Sud la pellicola \u00e8 stata distribuita dalla Lotte Entertainment, a partire dal 27 ottobre 2011."}
{"id": "8641965", "revid": "1186766", "url": "https://it.wikipedia.org/wiki?curid=8641965", "title": "Se\u00f1a (vino)", "text": ""}
{"id": "8641966", "revid": "1892390", "url": "https://it.wikipedia.org/wiki?curid=8641966", "title": "Cittadinanza del Regno Unito", "text": ""}
{"id": "8641968", "revid": "594360", "url": "https://it.wikipedia.org/wiki?curid=8641968", "title": "A Reason to Live", "text": ""}
{"id": "8641971", "revid": "38120", "url": "https://it.wikipedia.org/wiki?curid=8641971", "title": "Elenco dei governatori coloniali e presidenti della presidenza di Madras", "text": "Quella che segue \u00e8 una lista di governatori, agenti e presidenti di Madras, inizialmente sotto la tutela della Compagnia britannica delle Indie orientali e poi sotto il governo inglese sino alla fine del periodo coloniale nel 1947.\nAgenti inglesi.\nNel 1639, la garanzia del territorio di Madras agli inglesi venne definita per iscritto tra il rappresentante inglese della fabbrica di Masulipatnam, Francis Day ed il raja di Chandragiri. L'agenzia di Madras venne aperta ufficialmente il 1\u00ba marzo 1640 e Andrew Cogan venne nominato primo agente. Il titolo ufficiale era quello di \"Governatore di Fort St. George\". Cogan prest\u00f2 servizio nel suo incarico per tre anni e venne succeduto poi da Francis Day. Dopo quattro agenti che si susseguirono, Madras venne elevata a presidenza durante la reggenza di Aaron Baker. Ad ogni modo le condizioni finanziarie costrinsero la compagnia delle indie a riportare la presidenza al livello di agenzia poco dopo. L'agenzia sopravvisse sino al 1684 quando Madras venne riportata al grado di presidenza. Streynsham Master \u00e8 il pi\u00f9 noto degli agenti di Madras.\nPresidenti.\nMadras venne elevata a presidenza nel 1684 e rimase tale sino al 12 febbraio 1785 quando nuove regole e regolamenti proposti dal Pitt's India Act riformarono l'amministrazione della Compagnia delle Indie orientali con l'eccezione di un periodo di governo di tre anni da parte dei francesi (1746-1749) nei quali Madras venne elevata a governatorato. \nSuccessivamente, Elihu Yale, che entr\u00f2 in carica l'8 agosto 1684, divenne il primo presidente di Madras. Elihu Yale, Thomas Pitt e George Macartney furono anch'essi presidenti a Madras.\nGovernatori della Compagnia delle Indie orientali francesi.\nNel 1746, il vice di Dupleix, La Bordannais pose assedio a Madras e cattur\u00f2 la citt\u00e0. Per i successivi tre anni, Madras rimane sotto il governo francese, sino al 1749, quando torn\u00f2 agli inglesi sulla base delle condizioni del Trattato di Aix-la-Chappele. La Bordannais rimase in servizio per alcuni mesi sino alla nomina del governatore francese Jean-Jacques Duval d'Epr\u00e9mesnil, il quale rimase in servizio sino al 1749 quando Madras torn\u00f2 sotto il governo britannico.\nPresidenti della Compagnia britannica delle Indie orientali.\nNel periodo compreso tra il 1746 ed il 1749, quando Madras si trovava sotto il governo francese, gli inglesi organizzarono il governo provvisorio da Fort David, attuale Porto Novo. Nel 1752, quando Madras era ormai tornata agli inglesi, l'allora presidente di Madras, John Saunders, spost\u00f2 la sede del governo da Fort David a Madras. Gli inglesi ottennero diversi territori nel corso del XVIII secolo, in particolare dopo la vittoria sui francesi nella battaglia di Wandiwash del 1761. Nel 1785, la provincia di Madras venne istituita ufficialmente ed il suo presidente venne elevato al rango di governatore. "}
{"id": "8641972", "revid": "287204", "url": "https://it.wikipedia.org/wiki?curid=8641972", "title": "Rovana (disambigua)", "text": ""}
{"id": "8641974", "revid": "767487", "url": "https://it.wikipedia.org/wiki?curid=8641974", "title": "Vichra", "text": "Il Vichra (), o Vikhra () \u00e8 un fiume nei rajon di Smolenskij, Krasninskij, e Monastir\u0161\u010dinskij dell'oblast' di Smolensk in Russia, e nel distretto di Mscisla\u016d della regione di Mahil\u00eb\u016d in Bielorussia; \u00e8 un affluente destro del So\u017e, scorre lungo il Monastir\u0161\u010dinskij rajon ed \u00e8 lungo . L'insediamento urbano di Monastir\u0161\u010dina si trova sulle rive del Vichra. La battaglia del fiume Vichra avvenne in questa zona.\nLa sorgente del Vichra \u00e8 vicina al villaggio di Korytnya a sud-ovest del rajon di Smolensk, nell'oblast' di Smolensk in Russia. Il Vichra scorre verso sud, attraversa il confine nord-orientale del rajon di Krasninskij e entra nel Monastir\u0161\u010dinskij rajon. In Monastir\u0161\u010dina gira verso ovest e nel villaggio di Skreplevo gira verso sud-ovest. Attraversa la Bielorussia a valle del villaggio di Bachenki. La foce del Vichra \u00e8 vicina alla citt\u00e0 di Mscisla\u016d."}
{"id": "8641978", "revid": "729019", "url": "https://it.wikipedia.org/wiki?curid=8641978", "title": "Anthony Island", "text": "L'Anthony Island, (in lingua haida \"SG\u0331ang Gwaay\"), \u00e8 un'isola appartenente all'arcipelago delle Haida Gwaii situato al largo della provincia canadese della Columbia Britannica.\nSull'isola si trova il villaggio di SGang Gwaay Llnagaay, noto anche come Nan Sdins o Ninstints abitato fino al 1880 circa quando la popolazione venne decimata da epidemie. Nel 1981 \u00e8 stato inserito nella lista del Patrimonio dell'umanit\u00e0 del Canada dell'UNESCO, per l'importanza storica dell'arte, delle tradizioni e dello stile di vista degli Haida, popolazione locale.\nDi notevole importanza i numerosi totem intagliati e i resti di antiche abitazioni.\nAlcuni totem sono stati spostati in musei, alcuni si sono completamente deteriorati per effetto di tempo e agenti atmosferici, ne rimangono 32 e i resti di 10 edifici.\nFa parte del Parco nazionale Gwaii Haanas e dei Siti storici nazionali del Canada."}
{"id": "8641980", "revid": "2026698", "url": "https://it.wikipedia.org/wiki?curid=8641980", "title": "\u017dupanovskij", "text": "Il \u017dupanovskij () \u00e8 un stratovulcano situato nella Kam\u010datka meridionale. Dopo 54 anni di inattivit\u00e0, il vulcano ha iniziato a eruttare il 23 ottobre 2013 e di nuovo nel 2014, continuando senza sosta fino al 2018."}
{"id": "8641985", "revid": "438678", "url": "https://it.wikipedia.org/wiki?curid=8641985", "title": "Elvira Mari", "text": ""}
{"id": "8641993", "revid": "1543377", "url": "https://it.wikipedia.org/wiki?curid=8641993", "title": "John Campbell, I marchese di Breadalbane", "text": "Biografia.\nI primi anni e la famiglia.\nCampbell era figlio di Colin Campbell di Carwhin e di sua moglie, Elizabeth Campbell, figlia di Archibald Campbell, di Stonefield. Egli era pronipote di Colin Campbell di Mochaster, figlio minore di sir Robert Campbell, III baronetto, di Glenorchy, e zio di John Campbell, I conte di Breadalbane e Holland. Venne educato al Winchester College.\nLa carriera.\nNel gennaio del 1782, a 19 anni di et\u00e0, Campbell succedette al suo parente nella contea di Breadalbane e Holland. Questo titolo, ad ogni modo, era parte della par\u00eca di Scozia e non lo titolava a sedere automaticamente nella Camera dei Lords britannica. Ad ogni modo, nel 1784 egli venne eletto tra i sedici rappresentanti scozzesi per la medesima Camera, affinch\u00e9 essi potessero meglio tutelare gli interessi della Scozia. In quello stesso anno si associ\u00f2 alla Royal Society.\nIl conte di Breadalbane e Holland fu di professione militare ed organizz\u00f2 per primo il reggimento Breadalbane Fencibles, ove prest\u00f2 servizio come tenente colonnello. Venne promosso colonnello nel 1802, maggiore generale nel 1809 e tenente generale nel 1814. Nel 1806 venne creato barone Breadalbane, del castello di Taymouth, nella contea di Perth, nella Par\u00eca del Regno Unito, fatto che gli consent\u00ec di sedere automaticamente nella Camera dei Lords. Nel 1831 venne ulteriormente onorato col titolo di conte di Ormelie e marchese di Breadalbane, sempre nella par\u00eca del Regno Unito.\nMor\u00ec al castello di Taymouth, nel Perthshire, nel marzo del 1834, a 71 anni di et\u00e0, e venne succeduto dal suo unico figlio, John, conte di Ormelie.\nMatrimonio e figli.\nLord Breadalbane spos\u00f2 Mary Gavin, figlia di David Gavin, del Castello di Langton, nel Berwickshire, nel 1793. La coppia ebbe insieme un figlio e due figlie. Una figlia, lady Mary Campbell, spos\u00f2 poi Richard Temple-Grenville, II duca di Buckingham e Chandos.\nLa marchesa di Breadalbane morir\u00e0 nel 1845."}
{"id": "8641995", "revid": "1543377", "url": "https://it.wikipedia.org/wiki?curid=8641995", "title": "Lacca (tecnica)", "text": "La lacca \u00e8 un oggetto in legno, ceramica o altri materiali, solitamente domestico o sacro, rivestito di lacca, che conferisce al medesimo una superficie liscia e brillante. La laccatura degli oggetti \u00e8 tradizionale nell'Asia orientale e sudorientale e nelle Americhe. La lacca pi\u00f9 utilizzata per decorare gli oggetti viene ricavata dall'urushiol, ovvero la linfa dell'albero urushi, ma non vengono disdegnate anche vernici ricavate da altre piante o insetti.\nAsia.\nCina.\nAlcuni degli esemplari pi\u00f9 antichi di lacca vennero rinvenuti in Cina e risalgono al Neolitico. Per alcuni anni si pens\u00f2 erroneamente che il primo oggetto in lacca fosse una ciotola in legno rossa del V millennio a.C. rinvenuta in un sito Hemudu dello Zhejiang, in Cina. Recenti scoperte archeologiche, infatti, hanno attestato che originariamente la lacca non fu utilizzata solamente come rivestimento ma anche come collante, come testimoniano tre reliquie con tracce di lacca, rinvenute presso il sito neolitico di Kuahuqiao \u8de8\u6e56\u6865, nel delta del Fiume Azzurro, datato al 6000 a.C.\nDurante la dinastia Shang (ca. 1600-1046 a.C.) si svilupparono delle progredite tecniche di lavorazione della lacca che portarono alla produzione di oggetti di alto valore artistico. A partire dalla dinastia Zhou (771\u2013256 a.C.), iniziarono a essere prodotte grandi quantit\u00e0 di oggetti smaltati. Nella successiva dinastia Han (206 a.C. - 220 d.C.), furono istituite delle associazioni mirate ad organizzare la produzione delle lacche in Cina. Gli oggetti sottoposti a laccatura di quell'epoca presentavano motivi particolarmente elaborati.\nA partire dal decimo secolo, si diffusero altre tecniche per la lavorazione di oggetti smaltati. Durante la dinastia Tang (618\u2013907) prese piede la tecnica della lacca a intaglio e della raffinatissima decorazione dipinta con intarsi metallici, che prendeva il nome di \"pingtuo\". Quest'ultimo processo di lavorazione era lungo e laborioso, e consisteva nel fissare dei fogli di argento od oro con mastice sulla superficie di oggetti laccati. Infine, veniva applicata su tutto l'oggetto della lacca che, una volta indurita, veniva lucidata. Tali metodi trovarono applicazioni anche durante la dinastia Song (960\u20131279), epoca durante la quale si diffuse anche la tecnica della lacca scolpita (\"diaoqi\"), che consiste nel rivestire un oggetto con molti strati di lacca che vengono poi incisi. Degne di note sono anche quelle del cosiddetto \"oro inciso\" (\"qiangjin\" ), ove un disegno scolpito sulla lacca viene riempito con oro, e quella conosciuta come \"diaotian\" o \"tianqi\" (\"riempito\"), in cui la lacca viene intarsiata con della vernice di un altro colore. Esiste anche una variante del \"diaotian\" nota come \"moxian\". La tecnica dell'intarsio di madreperla fu adottata anche durante la dinastia Song. \nGiappone.\nL'arte della laccatura in Giappone risale probabilmente al periodo J\u014dmon (ca. 10000 a.C.-300 a.C.) come conferma il ritrovamento di alcuni manufatti laccati risalenti al 9.000 a.C. a Hokkaid\u014d. I J\u014dmon impararono a raffinare l'urushiol, ovvero la linfa dell'albero \"Toxicodendron vernicifluum\", che assumeva una colorazione rossa se veniva mischiato con l'ossido di ferro e il cinabro. L'urushiol necessitava di alcuni mesi per essere preparato, e veniva applicato su oggetti in ceramica, legno e sugli abiti funebri. Secondo alcuni storici, gli J\u014dmon avrebbero appreso queste tecniche decorative dai Cinesi, mentre altri ritengono che le avrebbero invece imparate in totale autonomia.\nDurante il periodo Nara (710 \u2013 1185 d.C.), furono introdotte in Giappone le tecniche provenienti dalla Cina tramite la Corea, fra cui l'intarsio in lamina d'oro e d'argento. Nello stesso lasso di tempo, nel Sol Levante, ebbe grande fortuna la tecnica \"makie\", che permetteva di creare oggetti decorativi dai motivi dorati che brillano da una base nera. Durante il periodo Kamakura (1185\u20131333), gli artigiani giapponesi, sempre seguendo la lezione dei Cinesi, iniziarono anche a intagliare figure in legno poi laccate e ritraenti soggetti buddisti (\"kamakura-bori\"). Tale processo era piuttosto rapido, e consentiva agli artisti di creare rapidamente delle figure poi vendute nei templi ai samurai e ai mercanti.\nDurante le tratte commerciali Nanban del periodo Azuchi-Momoyama (1568-1600), le lacche giapponesi venivano esportate in Europa mentre, grazie ai missionari cristiani, venivano importate cassapanche e oggetti sacri dall'Occidente sul suolo giapponese. In epoca Edo (1603\u20131868) prolifer\u00f2 la coltivazione di alberi di lacca e vennero perfezionate le tecniche della laccatura.\nNel XVIII secolo, si diffuse la pratica di produrre oggetti usando smalti dai colori vivaci e, grazie al progredire dell'economia e della cultura in Giappone, miglior\u00f2 anche la resa artistica dei prodotti laccati. Hon'ami K\u014detsu e Ogata K\u014drin fecero conoscere la tecnica delle laccature alla scuola pittorica Rinpa. Durante la met\u00e0 del periodo Edo si diffusero gli \"inro\", accessori da uomo che venivano rivestiti con raffinati motivi in vernice e, a conferma del successo degli oggetti laccati del Giappone, regnanti come Maria Antonietta e Maria Teresa d'Austria collezionavano manufatti di questo tipo.\nNel periodo Meiji (1868-1912), le lacche acquisirono grande prestigio in tutto il Paese. Degne di nota sono le opere smaltate \"Shibayama\" e \"Somada\", molto appariscenti e intarsiate con oro, argento, conchiglie, avorio, metallo colorato e vetro e realizzate da laccatori come Shibata Zeshin, uno dei maggiori artisti dell'epoca. Il governo giapponese inizi\u00f2 a promuovere le lacche del Sol Levante, facendole esportare a diverse fiere internazionali.\nBirmania.\nLa tecnica della laccatura artistica \u00e8 attecchita anche in Birmania, ove sarebbe stata introdotta durante la met\u00e0 del V secolo, quando, durante le conquiste di Manipur, Bhamo, Zinme, Linzin da parte del re Bayinnaung, si vide affluire nel Paese un grande numero di artigiani. Secondo le fonti, la pi\u00f9 pregiata lacca del luogo, che prende il nome di \"yun\", sarebbe stata importata in Birmania dalle trib\u00f9 Shan della regione di Chiang Mai.\nIn Birmania, gli oggetti artigianali laccati sono rivestiti con la linfa della pianta \"Gluta usitata\", una sostanza di colore paglierino che diventa nera a contatto con l'aria. Tale materiale viene a volte mescolato con cenere o segatura affinch\u00e9 assuma una consistenza pi\u00f9 solida che pu\u00f2 essere scolpita (\"thayo\"). I manufatti laccati della Birmania assumono solitamente una colorazione rossa, verde e gialla che risalta dallo sfondo nero, e presentano decorazioni dorate. Fra i soggetti figurati sulle opere d'arte di questo tipo vi sono scene di corte, i racconti di J\u0101taka e i segni dello zodiaco birmano.\nAmeriche.\nColombia.\nIn Colombia viene praticata per tradizione una tecnica risalente all'epoca precolombiana conosciuta come \"Barniz de Pasto\", tradizionale della citt\u00e0 di Pasto. Essa consiste nel macinare la resina di albero \"'mopa-mopa\" \"Elaeagia pastoensis\") che viene poi applicata a strati sottili su legno, metallo, argilla o vetro usando pietre riscaldate. Oggi ci sono pervenuti molti quero (bicchieri di legno incisi) laccati provenienti dalla Colombia.\nMessico.\nIn Messico la tecnica della laccatura artistica ha origini indipendenti rispetto a quella asiatica. Durante il periodo preispanico, veniva preparata una sostanza ottenuta mescolando dei minerali in polvere con larve di \"coccus\" e/o semi di chia che, una volta applicata sugli oggetti fungeva da vernice protettiva e decorativa. Gli oggetti laccati in questo modo potevano anche presentare delle decorazioni, e comprendevano le zucche essiccate e le tazze utilizzate dalla nobilt\u00e0 mesoamericana per bere il cioccolato.\nIn seguito alla conquista dell'impero azteco da parte degli spagnoli durante la prima met\u00e0 del XVI secolo, questi ultimi fecero in modo che gli artigiani indigeni riutilizzassero le medesime tecniche, cambiando per\u00f2 i motivi decorativi e le combinazioni di colori, sul mobilio europeo. La tradizionale della lacca messicana risent\u00ec anche l'influsso asiatico grazie al galeone di Manila, che port\u00f2 nel Sud America laccature e artisti provenienti dall'Asia."}
{"id": "8641999", "revid": "287204", "url": "https://it.wikipedia.org/wiki?curid=8641999", "title": "Cavallara (disambigua)", "text": ""}
{"id": "8642001", "revid": "144796", "url": "https://it.wikipedia.org/wiki?curid=8642001", "title": "Richard Temple-Grenville, II duca di Buckingham e Chandos", "text": ""}
{"id": "8642006", "revid": "1543377", "url": "https://it.wikipedia.org/wiki?curid=8642006", "title": "Championship League 2020 (stagione 2020-2021)", "text": "La Championship League 2020 \u00e8 stato il primo evento professionistico della stagione 2020-2021 di snooker, il primo Ranking, ed \u00e8 la 15\u00aa edizione di questo torneo, che si \u00e8 disputato dal 13 settembre al 30 ottobre 2020, presso lo Stadium MK di Milton Keynes, in Inghilterra.\nIl torneo \u00e8 stato vinto da Kyren Wilson, il quale ha battuto in finale Judd Trump per 3-1. L'inglese si \u00e8 aggiudicato cos\u00ec la sua prima Championship League, il suo primo evento della BetVictor European Series ed il suo quarto titolo Ranking in carriera, eguagliando a questa quota Ali Carter. Per Wilson si tratta del primo successo dal German Masters 2019, e del secondo contro Trump in finale, dopo quello arrivato allo Shanghai Masters 2015. Si interrompe cos\u00ec una striscia di dieci finali valide per la classifica mondiale vinte consecutivamente da Trump, iniziata al Northern Ireland Open 2018.\nIl campione in carica era Luca Brecel, il quale \u00e8 stato eliminato nel gruppo 27 della fase 1.\nIl 13 settembre Ryan Day ha realizzato il suo secondo 147 in carriera, il primo dall'Haining Open 2014, mettendo a segno, cos\u00ec, una \"serie perfetta\" subito al primo giorno della nuova stagione. L'ultimo gallese che era riuscito ad ottenere tale \"break\" era stato Jamie Jones durante il Paul Hunter Classic 2018. Si tratta, inoltre, del decimo 147 realizzato in questo torneo, il primo dall'edizione 2019.\nIl 30 ottobre John Higgins ha realizzato il suo undicesimo 147 in carriera \u2014 eguagliando a tale cifra il connazionale Stephen Hendry al secondo posto di questa speciale classifica \u2014, il primo in questo torneo, ed il suo secondo nell'anno solare 2020. Per la prima volta dal Welsh Open 2019 viene messa a segno pi\u00f9 di una serie perfetta nello stesso torneo. \nVigilia.\nAspetti tecnici.\nIl torneo \u00e8 stato riproposto nel calendario dopo il successo della precedente edizione, disputatasi nel giugno del 2020 come evento di rientro a seguito del blocco delle ostilit\u00e0 per via della pandemia di COVID-19.\nSempre a causa della pandemia di COVID-19, il World Snooker Tour si \u00e8 visto costretto a cancellare e posticipare eventi nel calendario, affiancando questa competizione ad altri sette tornei che prenderanno il via \u2014 senza spettatori \u2014 in questo medesimo impianto. Tuttavia, a dispetto degli altri che si disputeranno alla Marshall Arena (struttura posta dietro allo Stadium MK), la Championship League \u00e8 stata giocata in quest'ultimo impianto.\nCos\u00ec come per la precedente edizione, l'evento \u00e8 stato organizzato dalla Matchroom Sport, ed \u00e8 stato sponsorizzato dalla BetVictor.\nAspetti sportivi.\nAl torneo hanno partecipato 128 giocatori complessivi, di cui 7 di questi sono pescati dall'ordine di merito della Q School 2020, e sono andati a sostituire i professionisti assenti (Ding Junhui, Marco Fu, Mei Xiwen, Bai Langning, Andy Hicks, Steve Mifsud, Andrew Pagett e Stephen Hendry). A questi si aggiunge anche Anthony Hamilton, il quale ha comunicato il suo forfait il 15 settembre, ed \u00e8 stato rimpiazzato da Daniel Womersley, Mark Williams, sostituito da Haydon Pinhey, e Lei Peifan, positivo al COVID-19; tuttavia, al posto del cinese non \u00e8 subentrato nessun giocatore, e di conseguenza il gruppo 28 \u00e8 stato disputato con soli tre giocatori. La stessa cosa \u00e8 avvenuta nel gruppo 24, in cui \u00e8 stato trovato positivo Daniel Wells, il quale si era gi\u00e0 dovuto ritirare per questo motivo in occasione dello European Masters 2020. Nel 32\u00ba ed ultimo gruppo si \u00e8 ritirato Ronnie O'Sullivan, venendo sostituito da John Astley.\nPer la prima volta nella sua storia, la Championship League ha ospitato il primo evento di una stagione professionistica di snooker, ed \u00e8 stato proposto come titolo valido per la classifica mondiale, a differenza delle 14 edizioni precedenti.\nIl 18 settembre \u00e8 stata, inoltre, inserita nella BetVictor European Series 2020-2021.\nIn quanto vincitore, Kyren Wilson ha avuto il diritto di partecipare al Champion of Champions 2020; tuttavia, l'inglese si era gi\u00e0 qualificato raggiungendo la finale del Campionato mondiale 2020.\nFormula.\nVengono apportate delle modifiche al \"format\" presente nell'edizione di giugno 2020.\nI gruppi della prima fase subiscono un ampliamento da 16 a 32, formati da quattro giocatori per ognuno, dei quali solo uno approder\u00e0 alla fase successiva. La prima parte del torneo verr\u00e0 disputata in due tappe (13\u201420 settembre e 28 settembre\u20145 ottobre), e per ogni sessione di gioco saranno presenti due tavoli in sala.\nOtto gruppi caratterizzeranno la seconda fase, che si disputer\u00e0 tra il 26 e il 29 ottobre, la quale vedr\u00e0 anch'essa il passaggio di un solo giocatore per ogni girone. I vincitori di questi verranno smistati in due ulteriori gruppi formati da quattro giocatori, i quali verranno giocati il 30 ottobre, cos\u00ec come la finale alla quale faranno parte i due vincenti di questi ultimi due gironi. \nLe posizioni del gruppo saranno determinate, nell'ordine, dai punti conquistati (tre per ogni match vinto ed uno per il pareggio), dalla differenza tra i \"frames\" vinti e persi, e dai testa a testa tra i giocatori in parit\u00e0. I posti che eventualmente saranno ancora in parit\u00e0, verranno quindi determinati dal \"break\" pi\u00f9 alto realizzato nel girone.\nOgni incontro delle tre fasi a gironi avranno una durata massima di quattro frame, mentre per la finale dell'evento il vincitore otterr\u00e0 il trofeo a quota tre partite conquistate, in un \"best of 5\".\nMontepremi.\nFase 1\nFase 2\nFase 3\nFinale\nCopertura.\nLe seguenti emittenti hanno trasmesso la Championship League 2020.\nFase 1.\nGruppo 1.\nData di gioco: 13 settembre 2020.\nGruppo 2.\nData di gioco: 13 settembre 2020.\nGruppo 3.\nData di gioco: 14 settembre 2020.\nGruppo 4.\nData di gioco: 14 settembre 2020.\nGruppo 5.\nData di gioco: 15 settembre 2020.\nGruppo 6.\nData di gioco: 15 settembre 2020.\nGruppo 7.\nData di gioco: 16 settembre 2020.\nGruppo 8.\nData di gioco: 16 settembre 2020.\nGruppo 9.\nData di gioco: 30 settembre 2020.\nGruppo 10.\nData di gioco: 17 settembre 2020.\nGruppo 11.\nData di gioco: 28 settembre 2020.\nGruppo 12.\nData di gioco: 18 settembre 2020.\nGruppo 13.\nData di gioco: 19 settembre 2020.\nGruppo 14.\nData di gioco: 19 settembre 2020.\nGruppo 15.\nData di gioco: 20 settembre 2020.\nGruppo 16.\nData di gioco: 20 settembre 2020.\nGruppo 17.\nData di gioco: 28 settembre 2020.\nGruppo 18.\nData di gioco: 18 settembre 2020.\nGruppo 19.\nData di gioco: 29 settembre 2020.\nGruppo 20.\nData di gioco: 4 ottobre 2020.\nGruppo 21.\nData di gioco: 17 settembre 2020.\nGruppo 22.\nData di gioco: 30 settembre 2020.\nGruppo 23.\nData di gioco: 30 settembre 2020.\nGruppo 24.\nData di gioco: 3 ottobre 2020.\nGruppo 25.\nData di gioco: 1\u00ba ottobre 2020.\nGruppo 26.\nData di gioco: 1\u00ba ottobre 2020.\nGruppo 27.\nData di gioco: 2 ottobre 2020.\nGruppo 28.\nData di gioco: 2 ottobre 2020.\nGruppo 29.\nData di gioco: 4 ottobre 2020.\nGruppo 30.\nData di gioco: 3 ottobre 2020.\nGruppo 31.\nData di gioco: 5 ottobre 2020.\nGruppo 32.\nData di gioco: 5 ottobre 2020.\nFase 2.\nGruppo A.\nData di gioco: 26 ottobre 2020.\nGruppo B.\nData di gioco: 27 ottobre 2020.\nGruppo C.\nData di gioco: 26 ottobre 2020.\nGruppo D.\nData di gioco: 27 ottobre 2020.\nGruppo E.\nData di gioco: 28 ottobre 2020.\nGruppo F.\nData di gioco: 28 ottobre 2020.\nGruppo G.\nData di gioco: 29 ottobre 2020.\nGruppo H.\nData di gioco: 29 ottobre 2020.\nFase 3.\nGruppo 1.\nData di gioco: 30 ottobre 2020.\nGruppo 2.\nData di gioco: 30 ottobre 2020.\nCentury breaks.\nDurante il corso del torneo sono stati realizzati 90 century breaks.\nMaximum breaks.\nDurante il corso del torneo sono stati realizzati 2 maximum breaks."}
{"id": "8642008", "revid": "458786", "url": "https://it.wikipedia.org/wiki?curid=8642008", "title": "Seattle Sounders FC 2020", "text": "Questa voce raccoglie le informazioni riguardanti il Seattle Sounders Football Club nelle competizioni ufficiali della stagione 2020.\nOrganico.\nRosa 2020.\n\"Aggiornata al 10 settembre 2020\".\n "}
{"id": "8642009", "revid": "1793900", "url": "https://it.wikipedia.org/wiki?curid=8642009", "title": "SG\u0331ang Gwaay", "text": ""}
{"id": "8642011", "revid": "73843", "url": "https://it.wikipedia.org/wiki?curid=8642011", "title": "Fu\u00dfball-Club Bayern M\u00fcnchen 2016-2017 (femminile)", "text": "Questa voce raccoglie le informazioni riguardanti la sezione di calcio femminile del Fu\u00dfball-Club Bayern M\u00fcnchen nelle competizioni ufficiali della stagione 2016-2017.\nStagione.\nNella stagione 2016-2017 il Bayern Monaco ha disputato la Frauen-Bundesliga, massima serie del campionato tedesco di calcio femminile, totalizzando 52 punti in 22 giornate, frutto di 17 vittorie, un pareggio e 4 sconfitte, concludendo al secondo posto a 2 punti dal , risultato che permette alla squadra di partecipare alla prossima edizione di UEFA Women's Champions League. Nella DFB-Pokal ha raggiunto i quarti di finale, dove \u00e8 stato eliminato dal Wolfsburg, stesso risultato raggiunto in Champions League dove \u00e8 stato eliminato dalle francesi del Paris Saint-Germain.\nBomber della squadra si riconferma l'olandese Vivianne Miedema, al Bayern dalla stagione 2014-2015, siglando 14 reti in campionato, alle quali si sommano le tre in Coppa di Germania e le otto in Women's Champions League.\nMaglie e sponsor.\nLe tenute di gioco erano le stesse utilizzate dal maschile.\nRosa.\nRosa e numeri aggiornati al 2 ottobre 2016.\n \n \n "}
{"id": "8642012", "revid": "916580", "url": "https://it.wikipedia.org/wiki?curid=8642012", "title": "Padre figlio e spirito", "text": "Padre figlio e spirito \u00e8 il secondo album in studio degli FSK Satellite, pubblicato l'11 settembre 2020 dalla Island Records, Thaurus Music e Universal Music Group. L'album contiene le collaborazioni di Sfera Ebbasta, Chief Keef e Tadoe."}
{"id": "8642013", "revid": "287204", "url": "https://it.wikipedia.org/wiki?curid=8642013", "title": "Lano (disambigua)", "text": ""}
{"id": "8642014", "revid": "295403", "url": "https://it.wikipedia.org/wiki?curid=8642014", "title": "Seattle Sounders FC 2019", "text": "Questa voce raccoglie le informazioni riguardanti il Seattle Sounders Football Club nelle competizioni ufficiali della stagione 2019.\nOrganico.\nRosa 2019.\n\"Aggiornata al 19 febbraio 2019\"."}
{"id": "8642015", "revid": "767487", "url": "https://it.wikipedia.org/wiki?curid=8642015", "title": "Anna Temple-Nugent-Brydges-Chandos", "text": "Biografia.\nLady Anna Temple-Nugent-Brydges-Chandos-Grenville nacque nel febbraio del 1820, figlia di Richard, II duca di Buckingham e Chandos (1797\u20131861) e di sua moglie, lady Mary Campbell; venne al mondo nella residenza degli antenati di suo padre, Stowe House. Suo padre spese gran parte del suo patrimonio e fu costretto ad un certo punto a dichiarare la bancarotta, vendendo tutti i beni contenuti a Stowe House. I genitori divorziarono con un atto del parlamento nel 1850.\nAd ogni modo lady Anna evit\u00f2 questa problematica dei genitori essendosi sposata dal 1846 con William Gore-Langton, membro del parlamento, che le assicur\u00f2 una vita agiata.\nFu in quegli anni che inizi\u00f2 ad interessarsi attivamente alla causa dei diritti delle donne e collabor\u00f2 attivamente con la Women's Printing Society per il miglioramento dell'educazione delle donne. Si schier\u00f2 ad Edimburgo nel 1871 in una commissione per l'ammissione delle donne alla professione medica.\nNel 1872 venne eletta presidente della Bath committee of the National Society for Women's Suffrage. Gi\u00e0 sei anni prima aveva firmato la petizione di Mill affinch\u00e9 le donne potessero ottenere il suffragio universale. Nel giugno del 1877 con altre donne invi\u00f2 una petizione a Sir Stafford Northcote, Cancelliere dello Scacchiere, affinch\u00e9 si potesse permettere anche alle donne di votare. La proposta di legge venne portata avanti da Jacob Bright, ma venne rifiutata.\nAnne Gore-Langton mor\u00ec a Londra il 3 febbraio 1879."}
{"id": "8642016", "revid": "228587", "url": "https://it.wikipedia.org/wiki?curid=8642016", "title": "Matheus dos Santos Miranda", "text": ""}
{"id": "8642017", "revid": "1993636", "url": "https://it.wikipedia.org/wiki?curid=8642017", "title": "Referendum sul capo di Stato greco del 1862", "text": "Dal 19 novembre 1862 (1\u00ba dicembre del calendario gregoriano) si tenne in Grecia per tutto il mese un referendum per confermare Alfredo, duca di Sassonia-Coburgo-Gotha come capo di Stato. \nI risultati furono annunciati nel febbraio dell'anno successivo e dei 240.000 votanti, il 95% era a favore del duca di Sassonia. Il precedente re, Ottone, deposto durante una rivolta popolare, ricevette un solo voto. Alcuni voti andarono alla scelta di un principe greco, mentre 93 voti erano favorevoli ad una Repubblica. \nNonostante il risultato apparentemente travolgente, Gran Bretagna, Francia e Russia non diedero il permesso a nessuna persona delle rispettive famiglie regali di accettare il trono greco. La scelta dovette ricadere sul principe Guglielmo di Danimarca che, seppur ricevette solamente sei voti, accett\u00f2 il trono prendendo il nome di Giorgio I di Grecia. \nAntefatti.\nNell'ottobre 1862, il re Ottone fu deposto durante una rivolta popolare, e seppur la popolazione era contraria ad Ottone, non era per\u00f2 contraria alla monarchia.\nMolti greci, per favorire i rapporti con la Gran Bretagna, videro nel principe Alfredo, secondogenito della regina Vittoria e del principe Alberto, un candidato per al trono. Henry John Temple, segretario degli affari esteri britannico, ritenne che i greci \"anelassero all'aumento del territorio\", pensando che avrebbero poi spinto, con un re inglese, per l'incorporazione delle Isole Ionie, allora protettorato britannico, nel regno greco.\nLa Convenzione di Londra del 1832, tuttavia, proib\u00ec a qualsiasi famiglia regnante delle principali potenze di accettare la corona di Grecia e, in ogni caso, la regina Vittoria era fermamente contraria alla proposta fatta al figlio. Ci\u00f2 non ferm\u00f2 comunque i greci, che scelsero di tenero un referendum nel novembre 1862 sulla questione; questo fu il primo referendum mai tenuto in Grecia.\nRisultati.\nI risultati furono annunciati dall'Assemblea nazionale greca a febbraio. Il numero di voti totale differisce tra i vari annunci e a volte il numero di voti supera il numero totale di votanti. Le differenze non sono frutto di manipolazioni, ma derivano da imprecisioni, errori di stampa e ritardi nella raccolta e nel conteggio dei voti. I voti erano raramente, se non mai, segreti e non c'erano schede elettorali stampate in modo uniforme. I chiamati al voto ricevevano una scheda dove potevano esprimere la loro preferenza. \nConseguenze.\nNonostante la maggioranza avesse scelto Alfredo, la Gran Bretagna non accett\u00f2 l'elezione e il principe dovette rifiutare il trono. Anche molti altri candidati dovettero rifiutare poich\u00e9 l'accettazione del trono greco avrebbe violato la Convenzione di Londra. La scelta alla fine ricadde su Guglielmo di Danimarca, il secondo figlio del re Cristiano IX, che accett\u00f2 il trono. Guglielmo fu eletto all'unanimit\u00e0 dall'Assemblea greca e prese il nome di Giorgio I di Grecia, regnando per i successivi 50 anni. "}
{"id": "8642018", "revid": "6923", "url": "https://it.wikipedia.org/wiki?curid=8642018", "title": "Coelomomyces", "text": "Coelomomyces \u00e8 un genere di funghi della famiglia Coelomomycetaceae.\nTassonomia.\nContiene le seguenti specie:"}
{"id": "8642020", "revid": "1793900", "url": "https://it.wikipedia.org/wiki?curid=8642020", "title": "SGang Gwaay", "text": ""}
{"id": "8642022", "revid": "400694", "url": "https://it.wikipedia.org/wiki?curid=8642022", "title": "Miranda (calciatore)", "text": ""}
{"id": "8642023", "revid": "124106969", "url": "https://it.wikipedia.org/wiki?curid=8642023", "title": "Cittadinanza francese", "text": "La cittadinanza francese (nationalit\u00e9 fran\u00e7aise) \u00e8 il vincolo giuridico che lega una persona fisica alla Repubblica francese e gli attribuisce lo status di cittadino. Da questo vincolo derivano obblighi che devono essere assunti da persone che hanno la qualit\u00e0 essere francesi, in contropartita della quale vengono conferiti diversi diritti politici, civili e professionali, nonch\u00e9 il beneficio delle libert\u00e0 pubbliche. \nAcquisizione.\nLa cittadinanza francese pu\u00f2 essere acquisita nei seguenti modi:\nNascita.\nLa cittadinanza francese \u00e8 concessa a coloro nati in Francia i cui genitori, o almeno uno di loro, \u00e8 francese, o nato in Francia o i cui genitori sono sconosciuti o apolidi, nonch\u00e9 a coloro nati all'estero da padre o madre francese. I nati in Francia da genitori stranieri possono acquisire la cittadinanza francese quando raggiungono la maggiore et\u00e0, se in quel momento risiedono in Francia e giustificano di aver risieduto abitualmente dall'et\u00e0 di undici anni, in modo continuativo o discontinuo, per cinque anni.\nMatrimonio.\nLa cittadinanza francese pu\u00f2 essere acquisita sposando un cittadino francese. In particolare, quattro anni dopo la celebrazione del matrimonio (o cinque anni in alcuni casi), il coniuge straniero pu\u00f2 ottenere la cittadinanza francese mediante \"dichiarazione\" dinanzi al tribunale di istanza o al console di Francia, che la trasmette per la registrazione al servizi competenti. L'interessato deve giustificare una convivenza emotiva e materiale e una sufficiente conoscenza della lingua francese. Il governo pu\u00f2 opporsi, con decreto, all'acquisizione della cittadinanza per motivi di \"indegnit\u00e0\" o mancanza di assimilazione alla comunit\u00e0 francese.\nResidenza o naturalizzazione.\nLa terza modalit\u00e0 di acquisizione si chiama \"naturalizzazione\". La cittadinanza francese pu\u00f2 essere concessa agli stranieri pi\u00f9 anziani che hanno un permesso di soggiorno e soddisfano i seguenti requisiti: residenza abituale e continua in Francia con la loro famiglia per cinque anni, giustifica la loro assimilazione nella societ\u00e0 francese, avendo soddisfatto i requisiti di lealt\u00e0 e riservatezza e non essere stato condannato per un crimine o delitto contro gli interessi fondamentali della Nazione, per terrorismo, o una pena uguale o superiore a sei mesi di reclusione.\nPerdita della cittadinanza.\nLa perdita della cittadinanza francese per inutilizzo (o mancato utilizzo) \u00e8 prevista dall'articolo 30-3 del codice civile. Si applica alla persona che ha stabilito la propria residenza all'estero, nonch\u00e9 ai suoi antenati per un periodo superiore a cinquant'anni, e che non pu\u00f2 presentare alcun elemento di possesso di Stato per s\u00e9 o per i suoi antenati di origine francese. Il periodo di 50 anni di residenza all'estero e l'assenza di propriet\u00e0 statale in due generazioni sono due condizioni cumulative, che vengono studiate separatamente.\nLa perdita della cittadinanza francese per inutilizzo \u00e8 confermata da un processo o dal segretario generale in occasione di una domanda di nazionalit\u00e0 francese.\nIl certificato di nazionalit\u00e0 francese \u00e8 l'unico metodo legale per dimostrare la nazionalit\u00e0 francese. \u00c8 un documento amministrativo rilasciato dal cancelliere capo di un tribunale di istanza in Francia, che deve indicare come e perch\u00e9 si \u00e8 francese sulla base di documenti che vengono inviati.\nDoppia nazionalit\u00e0.\nLa doppia cittadinanza \u00e8 stata ufficialmente riconosciuta, sia per gli uomini che per le donne, il 9 gennaio 1973. Da allora, il possesso di pi\u00f9 di una nazionalit\u00e0 non pregiudica la cittadinanza francese. Nel periodo dal 9 aprile 1954 fino all'8 gennaio 1973, solo gli uomini francesi di et\u00e0 inferiore ai 50 anni potevano possedere la doppia cittadinanza, mentre una donna perdeva la cittadinanza francese acquisendo la cittadinanza straniera. Successivamente, la Francia ha denunciato il capitolo I della Convenzione del Consiglio d'Europa sulla riduzione dei casi di nazionalit\u00e0 multipla e obblighi militari nei casi di nazionalit\u00e0 multipla del 6 maggio 1963. La denuncia \u00e8 entrata in vigore il 5 marzo 2009.\nCittadinanza dell'Unione europea.\nPoich\u00e9 la Francia fa parte dell'Unione europea, i cittadini francesi sono anche cittadini dell'Unione europea ai sensi del diritto comunitario, e quindi hanno il diritto alla libera circolazione e hanno il diritto di voto alle elezioni del Parlamento europeo. Quando si trovano in un paese non appartenente all'Unione europea dove non \u00e8 presente un'ambasciata francese, i cittadini francesi hanno il diritto di ottenere la protezione consolare dall'ambasciata di qualsiasi stato membro dell'UE presente in quel paese. Possono anche vivere e lavorare in qualsiasi paese all'interno dell'Unione Europea o dell'Associazione europea di libero scambio in virt\u00f9 del diritto di libera circolazione e soggiorno concesso dall'articolo 21 del Trattato UE.\nRequisiti per il visto.\nI requisiti per il visto per i cittadini francesi sono le restrizioni amministrative all'ingresso da parte delle autorit\u00e0 di altri stati ai cittadini della Francia. A partire da luglio 2019, i cittadini francesi avevano accesso senza visto o visto all'arrivo in 185 paesi e territori, classificandosi al quarto posto nel passaporto francese nel mondo secondo l'indice di restrizione dei visti."}
{"id": "8642024", "revid": "1892390", "url": "https://it.wikipedia.org/wiki?curid=8642024", "title": "Cittadinanza della Francia", "text": ""}
{"id": "8642025", "revid": "6923", "url": "https://it.wikipedia.org/wiki?curid=8642025", "title": "Rheubarbariboletus", "text": "Rheubarbariboletus\u00e8 un genere di funghi basidiomiceti della famiglia Boletaceae."}
{"id": "8642026", "revid": "1543377", "url": "https://it.wikipedia.org/wiki?curid=8642026", "title": "Batteria A23", "text": "La batteria A23 (nota anche come 23A, 23AE, GP23A, V23GA, LRV08, 8LR932, 8LR23, MN21, L1028 o ANSI -1181A) \u00e8 un formato di batteria a secco per piccoli dispositivi radio portachiavi elettronici, come sistemi di accesso per veicoli senza chiave, sistemi di sicurezza domestica, apriporta per garage e auricolari Bluetooth.\nUna batteria A23 \u00e8 cilindrica e pi\u00f9 corta di una batteria AAA, misura 28.5\u00a0mm di lunghezza e 10.3\u00a0mm di diametro, ed ha un peso tipico di 8 grammi. Una batteria A23 \u00e8 un dispositivo a 8-celle con tensione nominale di 12 V. Questa tensione \u00e8 necessaria in genere per le transmittenti inradiofrequenza e per i dispositivi di ricezione che spesso ne sono alimentati. Ha una capacit\u00e0 di circa 55 mAh.\nLe batterie A23 sono costituite da otto pile a bottone alcaline LR932 individuali racchiuse in un involucro.\nLa batteria A23 ha dimensioni simili alla batteria N, che ha una tensione da 1,25 V a 1,5 V. \u00c8 anche simile alla batteria A27, che ha la stessa tensione nominale di 12 V e quasi la stessa lunghezza ma ha un diametro inferiore di circa il 20%."}
{"id": "8642027", "revid": "767487", "url": "https://it.wikipedia.org/wiki?curid=8642027", "title": "Batteria A27", "text": "La batteria A27 (nota anche come GP27A, MN27, L828, 27A, V27A, A27BP, G27A) \u00e8 una batteria a celle a secco utilizzata in alcuni piccoli telecomandi e alcuni accendini.\nUna batteria A27 \u00e8 cilindrica, 28.2 mm di lunghezza e 8.0 mm di diametro, con un peso tipico di 4,4 grammi e una capacit\u00e0 tipica di circa 20 mAh. Ha una tensione nominale di 12 V. \u00c8 quindi simile alla batteria A23, con quasi la stessa lunghezza e la stessa tensione nominale, ma pi\u00f9 sottile, composta da otto pile a bottone LR732."}
{"id": "8642028", "revid": "1924342", "url": "https://it.wikipedia.org/wiki?curid=8642028", "title": "We Are Chaos", "text": "We Are Chaos \u00e8 l'undicesimo album in studio della rock band statunitense Marilyn Manson. Pubblicato l'11 settembre 2020 dall'etichetta Loma Vista, \u00e8 stato prodotto dallo stesso Manson e da Shooter Jennings.\nStoria.\nNel mese di marzo 2019, Marilyn Manson annunci\u00f2 di aver quasi terminato le sessioni di registrazione del prossimo album in studio della sua band, per il quale fu coinvolto il musicista country Shooter Jennings. I due si conobbero nel 2013 tramite i produttori di \"Sons of Anarchy\", che chiesero loro di realizzare un brano per la puntata finale della sesta stagione della serie. Il frutto di questa collaborazione, \"Jesus, My Sweet Brother\", \u00e8 stato eseguito dal vivo una sola volta quello stesso anno, ma non \u00e8 mai stato pubblicato, poich\u00e9 a detta di Manson, n\u00e9 lui n\u00e9 Jennings furono soddisfatti della \"direzione che [i produttori] volevano farci prendere\". Manson interpret\u00f2 il personaggio di Ron Tully nella successiva stagione di \"Sons of Anarchy\", e registr\u00f2 due album con il produttore Tyler Bates: \"The Pale Emperor\" nel 2015 e \"Heaven Upside Down\" nel 2017. Manson e Jennings collaborarono inoltre per la realizzazione di una cover del brano di David Bowie \"Cat People (Putting Out Fire)\" per l'album di Jennings \"Countach (For Giorgio)\" del 2016.\nNel 2019 il batterista Gil Sharone, che suon\u00f2 in \"The Pale Emperor\" e in \"Heaven Upside Down\", annunci\u00f2 il suo addio alla band per seguire altri progetti, e l'ex batterista dei Black Flag Brandon Pertzborn fu scelto come suo sostituto. Successivamente fu rivelato che anche Bates aveva lasciato il gruppo, e che il prossimo album sarebbe stato prodotto da Jennings e avrebbe visto la collaborazione del suo batterista Jamie Douglass. Fu confermato che anche Peretzborn e il chitarrista turnista della band Paul Wiley sarebbero stati coinvolti nella realizzazione dell'album. La band ha pubblicato una cover del brano dei Doors \"The End\" sui principali servizi di streaming il 22 novembre 2019. Il brano \u00e8 stato realizzato come colonna sonora della miniserie \"The Stand\" \u2013 basata sul romanzo di Stephen King \"L'ombra dello scorpione\" \u2013 nella quale Manson interpreta il ruolo dell\"'Uomo Cestino\".\nRegistrazione.\nManson afferm\u00f2 che per la registrazione della cover di \"The End\" si ebbe lo stesso approccio tenuto per la realizzazione dell'album, poich\u00e9 \"ci ha portati ad esplorare cose diverse. [Shooter \u00e8] davvero talentuoso in molti modi, e lavorare con lui \u00e8 decisamente fluido. Abbiamo uno stile collaborativo totalmente differente da quello che ho avuto [con Tyler] per i miei ultimi due dischi. A volte Shooter anticipa ci\u00f2 che sto per suggerire. Abbiamo le menti sincronizzate.\" L'album \u00e8 stato registrato in diversi studi; Manson afferm\u00f2 che gli impegni di ognuno dei musicisti hanno reso \"\"difficile trovare il tempo di lavorare insieme\", dicendo che i due si sarebbero \"divisi tra il suo studio, il mio studio, un altro studio che potesse accogliere l'intera band [di Jennings], tra cui corde, percussioni e tutto quanto.\"\" Le registrazioni dell'album iniziarono circa 18 mesi prima di gennaio 2020, il mese in cui l'album fu completato. Lo stesso mese, il bassista turnista Juan Alderete fu coinvolto in un incidente con la bicicletta che gli provoc\u00f2 un danno assonale diffuso, un tipo di trauma cranico. Venne creata una pagina sul sito \"GoFundMe\" al fine di aiutare il bassista e la sua famiglia a coprire i costi medici. Alderete \u00e8 creditato nell'album come bassista. Quattro mesi dopo, Manson e Jennings confermarono che l'album era completo, definendolo entrambi un capolavoro.\nComposizione e stile.\nManson ha descritto \"We Are Chaos\" come un concept album, affermando di avere incluso intenzionalmente dieci brani cos\u00ec da poterlo \"\"trattare, nel senso tradizionale del termine, come un LP. Come se ci fossero un lato A e un lato B\", sottolineando come il mood e il tono dell'album cambiano drasticamente dopo la quinta traccia. Ha menzionato Elton John e Bernie Taupin come influenze per questo lavoro, affermando che lui e Jennings hanno \"iniziato a scrivere col pianoforte e con la voce, e ad entrambi \u00e8 sembrato grandioso trovare un punto dove la mia voce e il piano [lavoravano assieme, perch\u00e9 suonava] davvero diverso. E sembrava che io potessi andare in posti dove non sono mai andato prima. Chiavi diverse, o ritmi diversi, o semplicemente diversi elementi e idee.\"\" Soffermandosi su questo punto, ha detto che i suoi fan sarebbero stati \"\"piacevolmente sorpresi da come suona! Molte persone amano definire lo stile musicale [di Shooter] 'country', ma io lo trovo pi\u00f9 'southern'. Credo che peschi anche un po' dagli Stones, in un certo senso... c'\u00e8 molto piano, anche se non necessariamente il piano di Elton John. Magari pi\u00f9 il piano di Bennie and the Jets. Chiamiamolo semplicemente il piano di Shooter Jennings!\"'\".\nInizialmente Manson afferm\u00f2 che l'album avrebbe potuto intitolarsi semplicemente \"Marilyn Manson\", dicendo: \"Sono in un momento della mia vita in cui voglio raccontare delle storie con questo album, ed \u00e8 una sorta di museo delle cere dei miei pensieri, uno studio della camera degli orrori [che ho] nella mia testa. Tutto il fascino e la speranza che potete avere nel mondo, [sono] qui alla fine dei tempi dove pu\u00f2 esserci un tipo diverso di apocalisse per ognuna delle persone che ascoltano il disco. Ho cercato di dipingerlo con le parole, e Shooter con i suoni, in modo che possiate sentire e vedere tutto il vostro desiderio, la vostra passione e disperazione. \u00c8 una sorta di spiegazione drammatica, ma \u00e8 pieno di dramma. Non lo paragonerei a nessuno dei miei altri dischi, ma si sente un po' di tutto\u2014\u00e8 come se alla fine avessi concentrato tutto quanto in un punto solo.\"\nGrafica e pubblicazione.\nL'uscita ufficiale del disco era inizialmente prevista per la met\u00e0 del 2020, ma fu spostata dopo la cancellazione del tour nordamericano \"No More Tours II\" di Ozzy Osbourne che sarebbe dovuto partire a maggio 2020 e alla cui prima data i Marilyn Manson avrebbero dovuto partecipare. Il tour fu cancellato dopo che ad Osbourne fu diagnosticato il morbo di Parkinson.\nLa copertina dell'album \u00e8 stata creata dallo stesso Manson, ed \u00e8 un autoritratto realizzato ad acquerello dal titolo \"Infinite Darkness\". Sono state distribuite diverse edizioni dell'album, tra cui versioni su CD e su musicassetta, oltre a diverse versioni in vinile: picture disc, vinile rosa e un vinile macchiato di rosso, nero e blu. Quest'ultimo viene distribuito in accoppiata con una versione limitata in vinile da 7\" del singolo di lancio \"We Are Chaos\" contenente un esclusivo remix come lato B. Una versione del CD con due tracce bonus \u2013 le versioni acustiche di \"We Are Chaos\" e di \"Broken Needle\" \u2013 \u00e8 stata distribuita ai negozi brick and mortar; questi brani appaiono come tracce bonus anche nelle versioni giapponesi dell'album. I negozi Target in nordamerica hanno ricevuto anche un'esclusiva versione \"ghiaccio nero traslucido\" del vinile, contenente un poster in edizione limitata.\nPromozione e singoli.\nLa title track \u00e8 stata pubblicata come singolo principale il 29 luglio 2020, data in cui sono stati svelati anche la copertina e la lista tracce dell'album. Lo stesso giorno \u00e8 stato pubblicato anche il videoclip del brano, diretto e realizzato da Matt Mahurin durante la quarantena dovuta alla pandemia di COVID-19 L'8 settembre, Manson rivel\u00f2 durante un'intervista che avrebbe realizzato un videoclip per il brano \"Don't Chase the Dead\". La traccia usc\u00ec due giorni dopo come secondo singolo, un giorno prima della pubblicazione dell'album.\nAccoglienza.\nDopo la pubblicazione, l'album \u00e8 stato accolto positivamente dalla critica musicale. Metacritic, che assegna un punteggio in scala da 1 a 100 in base alla media dei voti dei critici pi\u00f9 famosi, ha dato a \"We Are Chaos\" un punteggio di 80 basato su nove recensioni, indicate come \"generalmente positive\". Si tratta del miglior risultato raggiunto da un album della band. \"Album of the Year\" ha assegnato un punteggio di 82 su 100 basato su 12 recensioni, mentre il sito \"AnyDecentMusic?\" ha dato al disco un punteggio di 7.9 su 10 sulla base del consenso dei loro critici.\nSecondo \"Consequence\", la produzione, la musica e i testi di questo album sono tra i migliori dell'intera discografia della band. \"Clash\" lo ha descritto come un disco conciso, sottolineando l'assenza di riempitivi e affermando come, nonostante siano due musicisti completamente diversi, Manson e Jennings siano riusciti a \"creare, se non perfezionare, una calorosa ballata di angoscia per i Millennial\". Anche NME ha apprezzato la collaborazione tra i due, lodando Manson per il fatto di essersi concentrato pi\u00f9 sulla scrittura che non sullo \"spettacolo\" per quanto riguarda i testi, e affermando che la produzione di Jennings ha reso il disco \"\"maestoso e vario, con l'astuzia di incontrare la spettralit\u00e0\". Ha inoltre descritto questo album come \"il lavoro in assoluto pi\u00f9 umano\"\" tra quelli di Manson.\nIn maniera simile, anche \"Metal Hammer\" ha descritto i testi dell'album come \"pi\u00f9 feriti ed emozionalmente grezzi di quanto [Manson] sia mai stato\", mentre \"Kerrang!\" ha affermato che la produzione evoca un \"\"senso di imponenza a volte\" e \"uno squallido e puzzolente locale rock altre volte\", complimentandosi con \"la lingua tagliente come un rasoio\" di Manson. Aggiunge inoltre: \"non \u00e8 un confronto, ma WE ARE CHAOS risulta essere un prospetto molto meno antagonistico degli ultimi lavori [della band]. Ma \u00e8 un'ottima cosa il fatto che sia stato elevato ad un effetto oscuramente brillante. Inaspettato, audace ed artistico, Manson rimane un artista che sarebbe pericoloso sottostimare\"\".\nSia \"Cleveland.com\" che \"The Oakland Press\" infine, l'hanno considerato album della settimana.\nTracce.\nEdizione standard\nVersioni deluxe giapponese e \"Brick &amp; Mortar\"\nFormazione.\nCrediti adattati dalle note di copertina di \"We Are Chaos\".\nMusicisti\nTecnici"}
{"id": "8642029", "revid": "61051", "url": "https://it.wikipedia.org/wiki?curid=8642029", "title": "Eumetabolodon", "text": "L'eumetabolodonte (gen. \"Eumetabolodon\") \u00e8 un rettile estinto, appartenente ai procolofoni. Visse nel Triassico inferiore - medio (Induano - Anisico, circa 251 - 246 milioni di anni fa) e i suoi resti fossili sono stati ritrovati in Cina.\nDescrizione.\nQuesto piccolo animale doveva assomigliare, come tutti i procolofoni, a una tozza lucertola. Assomigliava molto al ben noto Procolophon, e come quest'ultimo possedeva un cranio triangolare se visto dall'alto. Eumetabolodon era caratterizzato da un cranio molto alto e corto, dalle orbite grandi e trapezoidali e dall'articolazione della mandibola in posizione molto arretrata. Il forame pineale era arrotondato, di media taglia e posto anteriormente al margine posteriore dell'orbita. Era presente un'incisura otica ben distinta. La specie tipo, Eumetabolodon bathycephalus, era caratterizzata da denti mascellari separati fra loro. Negli esemplari giovani i denti erano conici e allungati, mentre negli esemplari adulti erano ampi trasversalmente e dotati di due cuspidi. \nClassificazione.\n\"Eumetabolodon\" \u00e8 un rappresentante dei procolofonidi, un gruppo di pararettili tipici del Triassico e di piccole dimensioni. In particolare, sembra che \"Eumetabolodon\" fosse un rappresentante derivato della famiglia, all'interno della sottofamiglia Procolophoninae. \nIl genere \"Eumetabolodon\" venne descritto per la prima volta nel 1983, sulla base di resti fossili ritrovati in Mongolia Interna, in Cina. La specie tipo \u00e8 Eumetabolodon bathycephalus, nota per l'olotipo IVPP V6064, un cranio quasi completo ritrovato nella formazione di Heshanggou (Olenekiano-Anisico), nella localit\u00e0 di Zhuengeerqi nel bacino di Ordos. La stessa localit\u00e0 ha restituito un secondo esemplare, proveniente per\u00f2 da un orizzonte stratigrafico pi\u00f9 antico (formazione Ermaying, Olenekiano). Nella localit\u00e0 di Gucheng, sempre nella formazione Heshanggou, sono stati ritrovati altri 17 esemplari.\nUna seconda specie, \"E. dongshengensis\", \u00e8 stata eretta per un cranio rinvenuto nella formazione Shihtienfeng (Hindu - Olenekian) in localit\u00e0 Wusilangou vicino a Dongsheng, sempre nella Mongolia Interna. Tuttavia, Cisneros (2008) ha recuperato Eumetabolodon come polifiletico, con \"E. dongshengensis\" recuperato come membro di specie di tipo Theledectinae ed \"Eumetabolodon\" strettamente correlate a \"Procolophon\". Nella loro descrizione del nuovo procolofinide \"Eomurruna\", Hamley et al. (2020) ha eretto il nuovo genere \"Youngetta\" per \"E. dongshengensis\".\nDi seguito \u00e8 mostrato un cladogramma tratto dallo studio di Cisneros (2008):\nPaleobiologia.\nCome suggerisce il nome generico Eumetabolodon (\"denti cambiabili\"), questo animale nel corso della sua vita subiva una sostituzione dentaria: gli esemplari giovani possedevano denti lunghi e conici, mentre quelli adulti sostituivano questi denti con altri pi\u00f9 larghi trasversalmente e bicuspidati; questi denti, a loro volta, venivano sostituiti dalla prossima generazione di denti. "}
{"id": "8642031", "revid": "124111054", "url": "https://it.wikipedia.org/wiki?curid=8642031", "title": "William Borah", "text": "Fu una delle figure pi\u00f9 rilevanti nella Storia dell'Idaho. Un progressista che serv\u00ec il suo Paese dal 1907 alla sua morte, avvenuta nel 1940, Borah viene spesso considerato un isolazionista, essendo stato uno dei \"leader\" del gruppo informale di senatori statunitensi, detto degli \"irreconciliabili\", che non vollero l'adesione degli Stati Uniti al Trattato di Versailles del 1919, che avrebbe portato gli Stati Uniti a far parte della Societ\u00e0 delle Nazioni. \nI suoi antenati giunsero in America verso il 1760, combatterono nella guerra d'indipendenza americana, spostandosi poi verso ovest.\nBiografia.\nBorah nacque a Jasper Township, un comune rurale dell'Illinois, nella contea di Wayne, vicino a Fairfield, il 29 giugno 1865 in una grossa famiglia di agricoltori, figlio di Elizabet West e di William Nathan Borah, settimo di dieci figli e il terzo maschio. Era un lontano parente di Katharina von Bora, la suora tedesca che, lasciato l'abito monacale, si convert\u00ec al luteranesimo e spos\u00f2 nel 1525 Martin Lutero.\nStudi\u00f2 presso l'Universit\u00e0 del Kansas, divenendo avvocato nell'Illinois, dopo aver cercato opportunit\u00e0 maggiori nell'Idaho. Ben presto si distinse nella sua professione e poi nella politica dello stato e dopo l'insuccesso nelle elezioni alla Camera dei Rappresentanti del 1896 e quello per la carica di senatore degli Stati Uniti nel 1903, fu eletto al Senato degli Stati Uniti nel 1907. Prima di essere eletto nel dicembre di quell'anno, fu coinvolto in due importanti casi giudiziari. Uno di questi riguardava il processo per cospirazione e omicidio contro \"Big Bill\" Haywood, che gli fece acquisire fama in quanto suo difensore, e l'altro, un procedimento contro di lui per frode agricola, che lo fece apparire vittima di persecuzione politica ancor prima della sua assoluzione.\nNel Senato, Borah divenne uno dei progressisti che attaccarono le politiche del Presidente Taft, sebbene Borah avesse rifiutato di sostenere l'ex presidente Theodore Roosevelt nel confronto elettorale contro Taft nel 1912. Borah vot\u00f2 con riluttanza, nel 1917, a favore dell'intervento degli Stati Uniti d'America nella prima guerra mondiale e, una volta che questa fu conclusa, egli si batte contro l'adesione al Trattato di Versailles, che il Senato degli Stati Uniti non ratific\u00f2. Rimanendo un anticonformista, Borah spesso combatt\u00e9 contro i presidenti repubblicani in carica tra il 1921 e il 1933, bench\u00e9 Coolidge gli avesse offerto di farne il suo compagno nella competizione elettorale del 1924. Nel 1928 Borah sostenne la campagna presidenziale di Hoover, cosa che egli fece raramente per un candidato presidenziale e che dopo questo caso non fece mai pi\u00f9.\nPrivato della sua carica come Presidente della Commissione del Senato per i rapporti con l'estero quando i democratici presero il controllo del Senato nel 1933, Borah fu d'accordo con alcune leggi del New Deal, ma si oppose ad altre. Egli corse per la \"nomination\" repubblicana alle elezioni presidenziali del 1936, ma i tradizionali membri del partito non erano inclini a permettere a un anticonformista di lunga data di essere il candidato del partito alle elezioni presidenziali. Negli ultimi anni egli pens\u00f2 di essere in grado di sistemare le controversie in Europa incontrando Hitler; bench\u00e9 questo incontro non sia mai avvenuto, la sua propensione al medesimo non giov\u00f2 alla sua reputazione storica. Borah mor\u00ec nel 1940.\nVita privata.\nAll'inizio del 1887 Borah contrasse la tubercolosi, della quale guar\u00ec grazie alle cure prestategli dalla sorella. \nNel 1895 Borah spos\u00f2 la figlia del Governatore dell'Idaho William J. McConnell, di cui era segretario, Mary McConnell. Il matrimonio dur\u00f2 fino alla morte di Borah, ma la coppia non ebbe figli."}
{"id": "8642033", "revid": "1793900", "url": "https://it.wikipedia.org/wiki?curid=8642033", "title": "SGang Gwaay Llnagaay", "text": ""}
{"id": "8642034", "revid": "1793900", "url": "https://it.wikipedia.org/wiki?curid=8642034", "title": "Ninstints", "text": ""}
{"id": "8642038", "revid": "1341328", "url": "https://it.wikipedia.org/wiki?curid=8642038", "title": "Union West-Wien", "text": ""}
{"id": "8642042", "revid": "287204", "url": "https://it.wikipedia.org/wiki?curid=8642042", "title": "If I Was a River (Tina Arena)", "text": "If I Was a River \u00e8 un singolo della cantante australiana Tina Arena, pubblicato il 12 ottobre 1998 come primo estratto dall'album \"In Deep\" (edizione per la Francia).\nAutrice del brano \"If I Was a River\" \u00e8 Diane Warren, mentre il singolo fu prodotto da Walter Afanasieff e usc\u00ec su etichetta Sony Music/Epic Records.\nDescrizione.\nDiane Warren scrisse il brano \"If I Was a River\" appositamente per Tina Arena.\nTina Arena promosse il brano \"If I Was a River\" negli Stati Uniti esibendosi in vari programmi televisivi quali \"Donny &amp; Marie\"."}
{"id": "8642043", "revid": "287204", "url": "https://it.wikipedia.org/wiki?curid=8642043", "title": "If I Was a River", "text": ""}
{"id": "8642044", "revid": "599013", "url": "https://it.wikipedia.org/wiki?curid=8642044", "title": "Nikos Diplaros", "text": ""}
{"id": "8642046", "revid": "1728", "url": "https://it.wikipedia.org/wiki?curid=8642046", "title": "Visconte Cobham", "text": "Visconte Cobham, \u00e8 un titolo fra i pari di Gran Bretagna creato nel 1718 in favore di Richard Temple, passando poi ad altre famiglie. Dal 1889, appartiene ai membri della famiglia Lyttelton.\nStoria.\nLa creazione del titolo.\nLa vicecontea di Cobham venne istituita nel 1718 per il feldmaresciallo Sir Richard Temple, I barone Cobham, IV baronetto, di Stowe. Questi era il figlio primogenito di Richard Temple, III baronetto.\nDurante la sua vita, il feldmaresciallo ricevette tre titoli nella par\u00eca di Gran Bretagna:\nIl feldmaresciallo Cobham mor\u00ec senza eredi nel 1749, ed in quella data la baronia Cobham del 1714 si estinse. Gli altri suoi titoli passarono ad eredi differenti: la baronettia Temple del 1611 pass\u00f2 a suo cugino, sir William Temple, V baronetto; la baronia e la vicecontea del 1718 passarono, secondo le regole stabilite, alla sorella di lord Cobham, Hester, vedova di Richard Grenville, ed ai suoi figli.\nGli eredi di lord Cobham.\nTemple family.\nLa famiglia Temple discendeva da Peter Temple di Burton Dassett. Suo figlio minore Anthony Temple fond\u00f2 la branca irlandese della famiglia da cui discesero poi i visconti Palmerston. Il primogenito di Peter Temple, John Temple, acquis\u00ec la residenza di Stowe House nel Buckinghamshire. Il figlio di quest'ultimo, sir Thomas Temple fu parlamentare per la costituente di Andover al parlamento inglese. Nel 1611 venne creato baronetto, di Stowe nella contea di Buckingham, nel baronettaggio d'Inghilterra. Suo figlio, il secondo baronetto, fu parlamentare per la costituente di Buckingham sia nel Breve Parlamento che nel Lungo Parlamento. Venne succeduto da suo figlio, il terzo baronetto. Sedette in parlamento per la costituente del Warwickshire e di Buckingham. Suo figlio gli succedette come quarto baronetto nel 1697 e ricevette i titoli di Cobham nel 1714 e nel 1718, rispettivamente. Alla sua morte nel 1749, la baronettia Temple del 1611 pass\u00f2 a suo cugino sir William Temple, il quinto baronetto, che era pronipote di sir John Temple, figlio secondogenito del primo baronetto. Il titolo divenne quiescente nel 1786 alla morte del settimo baronetto.\nFamiglia Grenville.\nLa baronia e vicecontea del feldmaresciallo passarono nel 1718, secondo quanto stabilito, a sua sorella Hester, vedova di Richard Grenville, ed ai suoi figli. Nel 1749, questa venne creata contessa Temple nella par\u00eca di Gran Bretagna, titolo trasmissibile ai suoi figli maschi. Il figlio minore di lady Temple fu il primo ministro George Grenville. Alla sua morte, ella venne succeduta dal primogenito, il secondo conte, il quale eredit\u00f2 tutti i beni dei Temple inclusa Stowe House ed assunse anche il cognome di Temple ai prori. Questi ebbe importanti incarichi politici e fu Primo Lord dell'Ammiragliato e Lord Privy Seal. Alla sua morte i suoi titoli passarono a suo nipote, il terzo conte, figlio di George Grenville. Questi fu Lord Luogotenente per l'Irlanda tra il 1782 ed il 1783 e tra il 1787 ed il 1789. Nel 1784 venne creato marchese di Buckingham nella par\u00eca di Gran Bretagna. Lord Buckingham spos\u00f2 lady Mary Nugent, figlia di Robert Nugent, I conte Nugent. Mary venne creata nel 1800 al titolo di Baronessa Nugent nella par\u00eca d'Irlanda, con possibilit\u00e0 di trasmissione al secondogenito George (vedi Barone Nugent). Nel 1788 lord Buckingham succedette al suocero come secondo Conte Nugent. Questi assunse per licenza reale anche il cognome di Nugent ai propri.\nVenne succeduto da suo figlio, il secondo marchese. Questi fu Paymaster of the Forces dal 1806 al 1807. Spos\u00f2 lady Anne Eliza Brydges, unica figlia di James Brydges, III duca di Chandos (titolo che si estinse alla di lui morte nel 1789) ed assunse per licenza reale i cognomi di \"Brydges-Chandos\" nel 1799. Nel 1822 lord Buckingham venne creato conte Temple di Stowe, nella contea di Buckingham, marchese di Chandos e duca di Buckingham e Chandos, tutti nella par\u00eca del Regno Unito. La contea venne creata con trasmissibilit\u00e0, nel caso della mancanza di eredi maschi, agli eredi maschi discendenti dalla sua bisnonna, Hester Grenville, I contessa Temple, e in caso di mancanza di eredi a sua pronipote lady Anne Eliza Mary Temple-Nugent-Brydges-Chandos-Grenville, figlia del suo secondogenito Richard, conte Temple, che gli succedette come secondo duca. Fu un politico della fazione dei Tory e fu Lord Privy Seal dal 1841 al 1842.\nAlla sua morte, i titoli passarono a suo figlio, il terzo duca. Questi fu pure un noto politico della sua epoca e fu Lord President of the Council e Segretario di Stato per le Colonie. Nel 1868 il duca ottenne di diritto la signoria di Kinloss nella par\u00eca di Scozia. Ad ogni modo, ala sua morte nel 1889 senza eredi maschi, il ducato ed i suoi titoli sussidiari si estinsero. La signoria di Kinloss pass\u00f2 a sua figlia Mary. La contea Temple di Stowe pass\u00f2 al figlio di sua sorella, William Temple-Gore-Langton, dal momento che il titolo era destinato agli eredi maschi.\nAltro membro della famiglia Grenville fu il primo ministro William Wyndham Grenville, I barone Grenville. Questi era il figlio minore di George Grenville, a sua volta fratello minore del I marchese di Buckingham.\nFamiglia Lyttelton.\nDal momento che la baronia e la vicecontea Cobham potevano essere trasmesse solo per linea patrilineare da Hester Temple o da Christian Lyttelton, moglie di sir Thomas Lyttelton, IV baronetto, questi titoli vennero ereditati nel 1889 dal lontano parente del III duca, Charles Lyttelton, V barone Lyttelton. Questi era un discendente della gi\u00e0 menzionata lady Christiane e di sir Thomas Lyttelton, IV baronetto. Questi era stato parlamentare per la circoscrizione dell'East Worcestershire in parlamento, nelle schiere dei liberali. Dopo la morte del IV barone Lyttelton nel 1876 questi eredit\u00f2 la baronettia Lyttelton di Frankley (1611), la baronia Westcote nella par\u00eca d'Irlanda (1776) e la Baronia Lyttelton nella par\u00eca di Gran Bretagna (1794).\nLa famiglia Lyttelton ha la propria sede a Hagley Hall, presso Stourbridge, nel Worcestershire. Gran parte dei membri della famiglia sono sepolti alla St John the Baptist Church, Hagley, vicino a Hagley Park.\nDal 1889 i Lyttelton hanno scelto di utilizzare come primario il titolo di visconte Cobham. Il figlio dell'ottavo visconte, il IX visconte, fu lord luogotenente del Worcestershire dal 1923 al 1949. Venne succeduto da suo figlio, il X visconte Qusti fu Governatore generale della Nuova Zelanda dal 1957 al 1962. Attualmente, il titolo \u00e8 detenuto dal figlio minore di quest'ultimo, il XII visconte, che \u00e8 succeduto al fratello maggiore nel 2006.\nVisconti Cobham (1718; ricreato).\nL'erede apparente \u00e8 il figlio dell'attuale detentore del titolo, Oliver Christopher Lyttelton (n. 1976)."}
{"id": "8642047", "revid": "465169", "url": "https://it.wikipedia.org/wiki?curid=8642047", "title": "Don Don", "text": "Don Don \u00e8 un singolo dei cantanti portoricani Daddy Yankee, Anuel AA e Kendo Kaponi."}
{"id": "8642049", "revid": "1892390", "url": "https://it.wikipedia.org/wiki?curid=8642049", "title": "Prevosto (forze dell'ordine francesi)", "text": "Un prevosto \u00e8 un soldato della Gendarmerie nationale distaccato presso unit\u00e0 militari francesi in operazioni all'estero.\nIl prevosto ha quindi lo status di \"officier de police judiciaire des forces arm\u00e9es\" (OPJFA), distinto da quello di ufficiale di polizia giudiziaria che esercita tale funzione sotto il controllo del procuratore della Repubblica o presso il tribunale di grande istanza di Parigi."}
{"id": "8642050", "revid": "62004", "url": "https://it.wikipedia.org/wiki?curid=8642050", "title": "Gooikse Pijl", "text": "La Gooikse Pijl (it. \"Freccia di Gooik\") \u00e8 una corsa in linea maschile di ciclismo su strada, che si svolge dal 2004 nei dintorni della localit\u00e0 di Gooik, nella Provincia del Brabante Fiammingo, in Belgio. Dal 2012 \u00e8 inserita nel calendario dell'UCI Europe Tour, inizialmente come prova di classe 1.2, poi dal 2018 come prova di classe 1.1.\nAlbo d'oro.\n\"Aggiornato all'edizione 2021.\""}
{"id": "8642052", "revid": "599013", "url": "https://it.wikipedia.org/wiki?curid=8642052", "title": "L'Jarius Sneed", "text": "Carriera.\nKansas City Chiefs.\nSneed al college gioc\u00f2 a football alla Louisiana Tech University dal 2016 al 2019. Fu scelto nel corso del quarto giro (138\u00ba assoluto) del Draft NFL 2020 dai Kansas City Chiefs. Debutt\u00f2 come professionista nel primo turno vinto contro gli Houston Texans in cui mise a segno 3 tackle, 2 passaggi deviati e un intercetto ritornato per 39 yard sul quarterback Deshaun Watson. A fine stagione fu inserito nella formazione ideale dei rookie dalla Pro Football Writers Association dopo avere fatto registrare 41 tackle, 2 sack e 3 intercetti in 9 presenze. Nella finale della AFC mise a segno un sack nella vittoria sui Buffalo Bills che qualific\u00f2 i Chiefs al Super Bowl, perso contro i Tampa Bay Buccaneers."}
{"id": "8642055", "revid": "446353", "url": "https://it.wikipedia.org/wiki?curid=8642055", "title": "Episodi di Guerra fra galassie", "text": ""}
{"id": "8642070", "revid": "1387272", "url": "https://it.wikipedia.org/wiki?curid=8642070", "title": "Sex Education Original Soundtrack", "text": ""}
{"id": "8642071", "revid": "834", "url": "https://it.wikipedia.org/wiki?curid=8642071", "title": "Il prigioniero (film 1978)", "text": ""}
{"id": "8642072", "revid": "2184720", "url": "https://it.wikipedia.org/wiki?curid=8642072", "title": "La ragazza dei tuoi sogni", "text": "La ragazza dei tuoi sogni \u00e8 un singolo del cantautore italiano Luciano Ligabue, pubblicato l'11 settembre 2020, il primo che anticipa l'uscita del tredicesimo album in studio \"7\". Questo singolo doveva essere pubblicato nel 2005 con l'album \"Nome e cognome\" come dodicesima traccia, ma fu scartato per l'arragiamento, che non soddisfaceva l'artista. In seguito, nel periodo della quarantena, fu ripescata, riarrangiata e pubblicata.\nVideo musicale.\nIl videoclip, diretto da Younuts!, \u00e8 stato pubblicato in concomitanza del lancio del singolo attraverso il canale YouTube del cantautore e vede la partecipazione della modella Isabel Beretz. Il video \u00e8 stato realizzato nei boschi di Triuggio, in provincia di Monza e della Brianza.\nSuccesso commerciale.\nIn Italia il brano \u00e8 stato il 74\u00ba pi\u00f9 trasmesso dalle radio nel 2020."}
{"id": "8642074", "revid": "1793900", "url": "https://it.wikipedia.org/wiki?curid=8642074", "title": "Queen Charlotte (Columbia Britannica)", "text": ""}
{"id": "8642077", "revid": "287204", "url": "https://it.wikipedia.org/wiki?curid=8642077", "title": "Masset", "text": ""}
{"id": "8642079", "revid": "1793900", "url": "https://it.wikipedia.org/wiki?curid=8642079", "title": "Port Clements (Columbia Britannica)", "text": ""}
{"id": "8642080", "revid": "1543377", "url": "https://it.wikipedia.org/wiki?curid=8642080", "title": "Confine tra l'Armenia e la Turchia", "text": "Il confine tra Armenia e Turchia (, ) \u00e8 lungo 311\u00a0km e parte dalla triplice frontiera con la Georgia a nord fino alla triplice frontiera con l'Azerbaigian a sud.\nGeografia.\nIl confine inizia a nord alla triplice frontiera con la Georgia, poco pi\u00f9 a ovest del Lago Arpi e procede verso sud attraverso una serie di linee irregolari attraverso gli altopiani armeni. Una volta raggiunto il fiume Akhurian, lo segue fino a sud fino alla confluenza con il fiume Aras, seguendone il corso verso est e poi sud-est, fino alla triplice frontiera con la Repubblica Autonoma Nakhichevan, in Azerbaigian. Le antiche rovine di Ani si trovano direttamente adiacenti al confine sul lato turco.\nStoria.\nDurante il XIX secolo la regione del Caucaso fu contesa tra l'Impero Ottomano in declino, la Persia e la Russia, che si stava espandendo verso sud. La Russia aveva conquistato la maggior parte delle terre caucasiche della Persia nel 1828, compresa l'attuale Armenia (chiamata Armenia Orientale), e poi rivolse le proprie mire all'Impero ottomano. Con il Trattato di Adrianopoli del 1829 (che pose fine alla guerra russo-turca del 1828-29), la Russia ottenne la maggior parte dell'attuale Georgia e gli ottomani riconobbero la sovranit\u00e0 russa sull'Armenia orientale.\nCon la Pace di Santo Stefano, che pose fine alla guerra russo-turca (1877-1878), la Russia ottenne considerevoli territori in quella che oggi \u00e8 la Turchia orientale (chiamata Armenia occidentale), estendendo la frontiera ottomano-russa a sud-ovest. Le conquiste della Russia di Batumi, Kars e Ardahan furono confermate dal Trattato di Berlino (1878), anche se fu poi costretta a restituire parte dell'area intorno a Bayazid (l'attuale Do\u011fubayaz\u0131t) e la valle dell'Ele\u015fkirt.\nDurante la prima guerra mondiale la Russia invase le aree orientali dell'Impero Ottomano. Nel caos che segu\u00ec la rivoluzione russa del 1917, il nuovo governo comunista cerc\u00f2 frettolosamente di porre fine al suo coinvolgimento nella guerra e firm\u00f2 nel 1918 il trattato di Brest-Litovsk con la Germania e l'Impero Ottomano. Con tale trattato, la Russia restitu\u00ec le aree acquisite dai precedenti trattati di santo Stefano e di Berlino.\nCercando di ottenere l'indipendenza da entrambi gli imperi, i popoli del Caucaso meridionale dichiararono la Repubblica Federativa Democratica Transcaucasica nel 1918 e avviarono colloqui di pace con gli ottomani. Disaccordi interni portarono la Georgia a lasciare la federazione nel maggio 1918, seguita poco dopo da Armenia e Azerbaigian. Con gli ottomani che avevano invaso il Caucaso e guadagnato rapidamente terreno, le tre nuove repubbliche furono costrette a firmare il Trattato di Batumi il 4 giugno 1918, con il quale riconoscevano il confine antecedente al 1878. L'Armenia, in particolare, stava vacillando per le conseguenze del genocidio armeno guidato dagli ottomani, che port\u00f2 un gran numero di rifugiati a fuggire dall'Armenia occidentale.\nCon l'Impero ottomano sconfitto in Europa e in Arabia, le potenze alleate pianificarono di dividerlo tramite il Trattato di S\u00e8vres del 1920. Il trattato riconosceva l'indipendenza georgiana e armena, concedendo a entrambe le vaste terre nella Turchia orientale (nel caso dell'Armenia questa \u00e8 stata soprannominata \"Armenia wilsoniana\", dal nome del presidente degli Stati Uniti Woodrow Wilson), con un confine esteso tra Armenia e Georgia da decidere in un secondo momento. I nazionalisti turchi, indignati per il trattato, contribuirono allo scoppio della guerra d'indipendenza turca; il successo turco in questo conflitto rese il trattato di S\u00e8vres obsoleto. Le conquiste ottomane in Armenia furono consolidate dal Trattato di Alessandropoli del 1920.\nNel 1920 l'Armata Rossa russa aveva invaso l'Azerbaigian e l'Armenia, ponendo fine all'indipendenza di entrambe, seguita poco dopo dalla Georgia. Per evitare una guerra russo-turca su larga scala, le due nazioni firmarono il Trattato di Mosca nel marzo 1921, che cre\u00f2 un confine sovietico-ottomano modificato. Tuttavia, ulteriori combattimenti ebbero luogo sul terreno e le trattative si bloccarono; le disposizioni del trattato furono successivamente confermate dal Trattato di Kars dell'ottobre 1921, definendo ci\u00f2 che \u00e8 l'odierno confine tra Armenia e Turchia nella sua posizione attuale. Il confine fu poi delimitato sul terreno tra marzo 1925 e luglio 1926 da una Commissione turca. L'indipendenza della Turchia fu riconosciuta dal Trattato di Losanna del 1923. \nL'Armenia fu inizialmente incorporata insieme all'Azerbaigian nella RSFS transcaucasica all'interno dell'URSS, prima di essere scissa come Repubblica socialista sovietica armena nel 1936. Il confine tracciato dal Trattato di Kars rimase intatto, nonostante si presentassero occasionali proteste sovietiche che ne chiedevano la revisione, in particolare nel 1945. La Turchia, sostenuta dagli Stati Uniti, si rifiut\u00f2 di discuterne, e i sovietici, cercando di migliorare le relazioni con il loro vicini meridionali, abbandonarono la questione.\nIn seguito al crollo dell'URSS nel 1991, l'Armenia ha ottenuto l'indipendenza e ha ereditato la sua sezione di confine turco-sovietico. Sebbene la Turchia abbia riconosciuto l'indipendenza dell'Armenia, le relazioni tra i due paesi si sono quasi immediatamente inasprite e il confine \u00e8 stato chiuso: la Turchia si \u00e8 opposta alle rivendicazioni irredentiste alla Turchia orientale da parte dei nazionalisti armeni che sostenevano un'\"Armenia Unita\", cos\u00ec come il riconoscimento internazionale del genocidio armeno. La Turchia ha anche sostenuto il suo stretto alleato, l'Azerbaigian, nella guerra del Nagorno Karabakh. interrompendo le sue relazioni commerciali e diplomatiche con l'Armenia e chiudendo unilateralmente i suoi confini terrestri dal 1993, Le relazioni si sono leggermente scongelate negli anni 2000, portando alla firma dei \"Protocolli di Zurigo\" nel 2009, in cui si prevedeva che il confine si potesse riaprire. I colloqui per\u00f2 fallirono e il confine rimane chiuso.\nAttraverso del confine.\nFino al 1993 c'erano tre valichi lungo tutto il confine, due per il traffico veicolare e uno per il traffico veicolare e ferroviario; tuttavia sono tutti chiusi."}
{"id": "8642081", "revid": "827882", "url": "https://it.wikipedia.org/wiki?curid=8642081", "title": "Chiang Mai (disambigua)", "text": ""}
{"id": "8642083", "revid": "599013", "url": "https://it.wikipedia.org/wiki?curid=8642083", "title": "Mike Danna", "text": "Carriera.\nKansas City Chiefs.\nDanna al college gioc\u00f2 a football alla Central Michigan University (2016-2018) e a Michigan (2019). Fu scelto nel corso del quinto giro (177\u00ba assoluto) del Draft NFL 2020 dai Kansas City Chiefs. Debutt\u00f2 come professionista nel primo turno vinto contro gli Houston Texans in cui mise a segno 3 tackle. La sua stagione da rookie si concluse con 24 tackle e 2,5 sack in 13 presenze."}
{"id": "8642084", "revid": "1859064", "url": "https://it.wikipedia.org/wiki?curid=8642084", "title": "I Got You (Trippie Redd)", "text": "I Got You \u00e8 un singolo dei rapper statunitensi Trippie Redd e Busta Rhymes, pubblicato l'11 settembre 2020 e distribuito dall'etichetta discografica Caroline."}
{"id": "8642085", "revid": "599013", "url": "https://it.wikipedia.org/wiki?curid=8642085", "title": "Tamara Stocks", "text": ""}
{"id": "8642086", "revid": "599013", "url": "https://it.wikipedia.org/wiki?curid=8642086", "title": "Willie Gay", "text": "Carriera.\nKansas City Chiefs.\nGay al college gioc\u00f2 a football a Mississippi State dal 2017 al 2019. Fu scelto nel corso del secondo giro (63\u00ba assoluto) del Draft NFL 2020 dai Kansas City Chiefs. Debutt\u00f2 come professionista nel primo turno vinto contro gli Houston Texans senza fare registrare alcuna statistica. La sua prima stagione regolare si chiuse con 39 tackle, un sack e un fumble forzato, disputando tutte le 16 partite. Il 6 febbraio 2021 fu inserito in lista infortunati, venendo costretto a saltare il Super Bowl LV."}
{"id": "8642092", "revid": "205250", "url": "https://it.wikipedia.org/wiki?curid=8642092", "title": "Francesco Cuomo", "text": "Si laurea nel 1976 a Napoli in Scienze politiche su I Minima Moralia di Th. Adorno e successivamente nel 1978 in filosofia su Angelus Novus di W. Benjamin. Dal 1977 al 1980 Collabora come cultore della materia alla cattedra di Storia delle dottrine Politiche con il professore Riccardo Campa dove si occupa delle derive autoritarie e della nascita dei conformismi nelle societ\u00e0 a capitalismo maturo. Nel 1983 pubblica \"Integrazione del moderno e estetica negativa\", per Tempi Moderni, con la prefazione di Aldo Trione. Pubblica articoli su L\u2019Azione Parallela, La Condizione Post-moderna, Ipogeo, alterna le sue ricerche con l\u2019attivit\u00e0 pittorica e il lavoro di funzionario pubblico per il settore Musei e biblioteche della Regione Campania. Nel 1986 al 2008, inizia una collaborazione con la facolt\u00e0 di Architettura di Napoli alla cattedra di Cultura Tecnologica della Progettazione con la prof. Virginia Gangemi nello stesso periodo collabora per due anni con prof. Roberto Mango alla Scuola di Specializzazione in Disegno Industriale, dove insegna Estetica e successivamente con la Seconda Universit\u00e0 di Napoli dove insegna a contratto Sociologia dei processi culturali e comunicativi . Ha seguito seminari con Gadamer , Schmitt e Kristeller all\u2019Istituto Italiano per gli studi Filosofici conseguendo attestati finali di partecipazione. Dal 2004 ad oggi si occupa di difesa dell\u2019ambiente, del territorio, e della diffusione della cultura della legalit\u00e0 nell\u2019associazione VAS, Verdi Ambiente e Societ\u00e0, di cui \u00e8 anche Consigliere nazionale. Nel novembre del 2018 \u00e8 stato insignito dal Presidente della Repubblica del Premio Internazionale di Ecologia Verde Ambiente.\nPubblicazioni.\nSaggi\n1983 . Integrazione del Moderno e estetica negativa, Tempi Moderni\n1994. I simulacri delle malinconia, Nuove edizioni Tempi Moderni\n1995. Estetica della comunicazione e etica dell\u2019artificiale, Scuola Superiore di Disegno industriale.\n1995. La razionalit\u00e0 moderna e l'idea di tecnica,Franco Angeli.\n1996. L'etica della libert\u00e0 e la critica al totalitarismo in Karl Popper,Eidos.\n2000. Etica e globalizzazione,Franco Di Mauro editore.\n2002. I media e la costruzione del reale, Dedalo.\n2003. Saggio sulla vita offesa, Boopen.\n2006. Karl Popper e il razionalismo critico,in Il pensiero filosofico e scientifico nell'et\u00e0 contemporanea, La Citt\u00e0 del sole.\n2006. Essenzialit\u00e0 etica del progetto di architettura,Volteriana editrice\n2007. Dei volti che ha medusa, Longobardi.\n2018. Lo spirito di natura in Penisola sorrentina, Nuvole d\u2019ardesia.\nRomanzi.\n2007. Quell'estate psichedelica del 66, lampi di stampa, MI.\n2012. Quando gli angeli scappano via, Photocity\n2016. Lauritano \u00e8 bello lo giuro, Aletti\n2020. 1925, Mia madre, Franco Di Mauro ed."}
{"id": "8642095", "revid": "767487", "url": "https://it.wikipedia.org/wiki?curid=8642095", "title": "Port Clements", "text": "Port Clements \u00e8 un villaggio del Canada, che si trova sull'arcipelago Haida Gwaii. Amministrativamente appartiente al distretto regionale di Skeena-Queen Charlotte della Columbia Britannica."}
{"id": "8642096", "revid": "599013", "url": "https://it.wikipedia.org/wiki?curid=8642096", "title": "Tommy Townsend", "text": "Carriera.\nKansas City Chiefs.\nTownsend al college gioc\u00f2 a football a Tennessee e a Florida. Dopo non essere stato scelto nel Draft NFL 2020 firm\u00f2 con i Kansas City Chiefs. Debutt\u00f2 come professionista nel primo turno vinto contro gli Houston Texans calciando 3 punt a una media di 45,3 yard l'uno. Nel 15\u00ba turno vinto contro i New Orleans Saints calci\u00f2 tre punt dentro le 20 yard avversarie, venendo premiato come giocatore degli special team della AFC della settimana. A fine stagione fu inserito nella formazione ideale dei rookie dalla Pro Football Writers Association."}
{"id": "8642098", "revid": "6923", "url": "https://it.wikipedia.org/wiki?curid=8642098", "title": "Confine tra l'Armenia e l'Azerbaigian", "text": "Il confine tra l'Armenia e l'Azerbaigian (, ) \u00e8 un confine internazionale tra l'Armenia e l'Azerbaigian che va da nord a sud e da nordovest a sud-est attraverso il Piccolo Caucaso. Il confine si estende su , con l'Armenia principalmente a ovest e l'Azerbaigian a est. L'exclave azera della Repubblica Autonoma di Nax\u00e7\u0131van confina con l'Armenia a nord e ad est. I centri abitati pi\u00f9 settentrionali del confine tra Armenia e Azerbaigian sono Kamarli sul lato azero e Berdavan sul lato armeno. I centri abitati pi\u00f9 meridionali sono Ganza e Agarak. Le strade europee E002 ed E117 attraversano il confine.\nIl confine attuale tra Armenia e Azerbaigian segue in gran parte quello della Repubblica Socialista Sovietica Armena e della Repubblica Socialista Sovietica dell'Azerbaigian, ma \u00e8 attualmente chiuso a causa del conflitto in corso nel Nagorno-Karabakh. Il ministero degli Affari esteri dell'Azerbaigian ha affermato che potrebbe prendere in considerazione la riapertura del confine con l'Armenia, in caso di svolta nel conflitto.\nGeografia.\nInsieme all'exclave di Nakhchivan, il confine comprende l'exclave armena molto pi\u00f9 piccola di Artsvashen (Bashkand) all'interno dell'Azerbaigian e le piccole exclavi azere di Yukhary Askipara e Barkhudarly all'interno dell'Armenia. L'intero confine si trova principalmente in un terreno montuoso, con altitudini comprese tra 600\u00a0m e 3400\u00a0m.\nDa nord a sud, il confine serpeggia vicino e intorno al fiume Voskepar, attraversa una parte del bacino idrico di Joghaz alla foce del Voskepar, prosegue pi\u00f9 a sud verso il fiume Aghstafa attraversando l'exclave di Sofulu, quindi entra in Azerbaigian, toccando la punta occidentale del bacino idrico di Abbasbayli. Continua a scorrere vicino alla sponda orientale del lago Sevan, attraversa poi il fiume Vorotan (Bazarchay sul lato azero), il lago Aylakh-Lich e il santuario statale Sev Lich e corre lungo il fiume Hakari terminando al fiume Araz a sud. Due meridiani (45\u00ba meridiano est e 46\u00ba meridiano est) e tre paralleli (39\u00ba parallelo nord, 40\u00ba parallelo nord e 41\u00ba parallelo nord) attraversano il confine tra Armenia e Azerbaigian.\nStoria.\nDurante il XIX secolo la regione del Caucaso fu contesa tra l'Impero Ottomano in declino, la Persia e la Russia. Nell'arco dell'Ottocento, la Russia si era spinta verso sud a spese degli imperi persiano e ottomano. Con la guerra russo-persiana (1804-1813) e il successivo Trattato di Golestan, la Russia acquis\u00ec la gran parte di quello che attualmente \u00e8 l'Azerbaigian e parte di quella che oggi \u00e8 la provincia armena di Syunik (storicamente nota come Zangezur). Dopo la guerra russo-persiana (1826-1828) e il Trattato di Turkmenchay, la Persia fu costretta a cedere l'area di Nax\u00e7\u0131van e il resto dell'attuale Armenia. Nel 1867 la Russia organizz\u00f2 i suoi territori, armeno e azero, nei governatorati di Erivan, Tiflis, Baku ed Elisabethpol. Le relazioni tra armeni e azeri nei governatorati erano spesso tese; ad esempio nel 1905-07, ci furono scontri etnici che provocarono migliaia di morti. Dopo la rivoluzione russa nel 1917, i popoli del Caucaso meridionale avevano dichiarato nel 1918 la Repubblica Federale Democratica Transcaucasica e avevano avviato colloqui di pace con gli ottomani. Disaccordi interni portarono la Georgia a lasciare la federazione nel maggio 1918, seguita poco dopo dall'Armenia e dall'Azerbaigian. Con gli ottomani che avevano invaso il Caucaso e rapidamente guadagnato terreno, le tre nuove repubbliche furono costrette a firmare il Trattato di Batumi il 4 giugno 1918, con il quale riconoscevano il confine ottomano-russo pre-1878, cedendo cos\u00ec la maggior parte dell'Armenia occidentale agli Ottomani. L'Armenia, in particolare, stava vacillando per le conseguenze del genocidio armeno guidato dagli ottomani, che aveva portato un gran numero di rifugiati a fuggire dalla Turchia orientale. I confini tra le tre nuove repubbliche furono tutti contestati. Scoppi\u00f2 la guerra tra Armenia e Azerbaigian per i territori contesi lungo la frontiera, durata dal 1918 al 1920, concentrandosi sulle aree contese di Nakhchivan (sotto il controllo della breve \"Repubblica di Aras\"), Zangezur e Nagorno-Karabakh. Nell'aprile 1920 l'Armata Rossa russa invase l'Azerbaigian e l'Armenia, ponendo fine alla loro indipendenza, seguita nel febbraio-marzo 1921 dalla Georgia. I combattimenti tuttavia continuarono a Zangezur, dove le forze armene proclamarono la Repubblica dell'Armenia montanara e continuarono a combattere contro i bolscevichi fino alla sconfitta armena nel luglio 1921. Il Kavbiuro sovietico aveva il compito di tracciare i confini tra le tre ex repubbliche del Caucaso. Il controllo armeno di Zangezur fu confermato alla fine del 1920. Nel marzo 1921 il Nakhchivan, nonostante fosse stato precedentemente promesso all'Armenia, fu assegnato all'Azerbaigian, su insistenza, in parte, della neonata Repubblica di Turchia tramite il Trattato di Mosca. Il 3 giugno 1921 il Kavbiuro decise che il Nagorno-Karabakh sarebbe stato incluso all'interno dell'Armenia ma le controversie sorte tra i delegati armeni e azeri continuarono. Il 4 luglio si svolse un incontro finale del Kavbiuro per risolvere la questione, confermando la precedente decisione di includere il Nagorno-Karabakh all'interno dell'Armenia. Tuttavia il giorno successivo questa decisione fu revocata e il territorio venne assegnato all'Azerbaigian a condizione che fosse stato concesso al Nagorno-Karabakh lo status di oblast autonomo. Le ragioni precise dell'improvviso cambiamento rimangono poco chiare: alcuni studiosi pensano che Iosif Stalin abbia influenzato la decisione, mentre altri (come Ars\u00e8ne Saparov) sottolineano il fatto che l'incontro finale coincise con la vittoria sovietica a Zangezur e con la sconfitta della Repubblica armena montanara, dopo la quale gli azeri furono in grado di far valere con pi\u00f9 forza le loro rivendicazioni e con i sovietici che avevano pochi incentivi a placare la parte armena. Nel 1922 tutti e tre gli stati furono incorporati nella RSFS transcaucasica all'interno dell'URSS, prima di essere separati nel 1936. Dal 1923-29 la striscia di terra in Azerbaigian tra il Nagorno-Karabakh e l'Armenia fu designata come Uezd del Kurdistan noto comunemente come Kurdistan rosso, successivamente ribattezzato Kurdistan okrug, e poi sciolto nel 1930. I funzionari azeri erano profondamente riluttanti a concedere lo status autonomo al Nagorno-Karabakh. Proponevano invece di creare un oblast del Karabakh pi\u00f9 ampio che comprendesse sia le zone di pianura che quelle dell'altopiano, il che avrebbe quindi diluito la maggioranza armena nelle aree degli altipiani. Gli armeni sollevarono il lento progresso alle autorit\u00e0 sovietiche, le quali a loro volta esercitarono pressioni sugli azeri affinch\u00e9 proseguissero con la creazione dell'oblast autonomo. Il 7 luglio 1923 annunciarono debitamente la formazione di un Oblast Autonomo del Nagorno-Karabakh (NKAO). Un confine iniziale fu deciso nel luglio 1923, con modifiche apportate pi\u00f9 tardi nello stesso mese in modo da includere Shusha e le regioni di pianura di Khonashen (Martuni) e Skobolevskoe all'interno dell'NKAO. La questione si trascin\u00f2 nell'anno successivo, con l'annuncio finale dei confini dell'NKAO che non fu reso pubblico fino al 26 novembre 1924. Il confine cos\u00ec annunciato non era una linea formale e delimitata in quanto tale, ma piuttosto un elenco dei 201 villaggi che dovevano essere inclusi all'interno dell'NKAO. Il confine fu poi cambiato nuovamente nel 1925 in modo da includere pi\u00f9 villaggi nell'NKAO. Il confine cos\u00ec emerso utilizzava a volte sia linee geografiche che linee amministrative preesistenti, ma era basato prevalentemente su fattori etnografici. \nNei decenni successivi l'Armenia premette per l'inclusione dell'NKAO all'interno della SSR armena, in particolare nel periodo successivo alla seconda guerra mondiale, quando l'URSS stava premendo sulle sue rivendicazioni territoriali contro la Turchia (in seguito abbandonate) e di nuovo nel 1960 in seguito al trasferimento della Crimea dalla Russia all'Ucraina. Nel 1965 si svolsero grandi proteste a Yerevan per chiedere un maggiore riconoscimento del genocidio armeno, e molti richiesero anche il trasferimento dell'NKAO in Armenia. Le accuse di discriminazione contro gli armeni nell'NKAO da parte del governo dell'Azerbaigian continuarono, con molti che sostennero che gli azeri erano incoraggiati ad alterare l'equilibrio demografico a loro favore. L'annuncio di Michail Gorba\u010d\u00ebv della glasnost e della perestrojka nel 1987 permise a queste richieste insoddisfatte di essere pubblicamente sfogate e di conseguenza gli armeni iniziarono apertamente a premere per il trasferimento della NKAO in Armenia. Le proteste si intensificarono per tutto il 1988 con sempre maggiore violenza, culminando nel pogrom di Sumgait in cui furono uccisi 32 armeni. La violenza colse Mosca alla sprovvista: introdusse l'amministrazione diretta nel gennaio 1989 e nel 1990 invi\u00f2 truppe in Azerbaigian a seguito di ulteriori violenze.\nIl confine \u00e8 diventato una frontiera internazionale nel 1991 in seguito alla dissoluzione dell'Unione Sovietica e alla dichiarazione di indipendenza di Armenia, Azerbaigian e Nagorno-Karabakh nel 1991. L'Azerbaigian abol\u00ec l'Oblast del Nagorno-Karabakh, scatenando una guerra su vasta scala con l'Armenia. La guerra si concluse con un cessate il fuoco nel 1994. Ci\u00f2 lasci\u00f2 l'Armenia al controllo della stragrande maggioranza del Nagorno-Karabakh, organizzato come Repubblica dell'Artsakh, e gran parte dell'Azerbaigian vero e proprio, compreso il corridoio strategicamente vitale di Lachin. Da allora il conflitto rimase congelato, creando il moderno confine \"de facto\" tra i due paesi che segue \"de jure\" il confine dell'era sovietica solo nella sua met\u00e0 settentrionale. Dal cessate il fuoco le relazioni tra i due paesi rimasero estremamente tese con numerosi combattimenti lungo il confine, in particolare nel 2008, 2010, 2012, 2014, 2016, 2018 e nel 2020.\nConfini \"de facto\" precedenti al 2020.\nCome notato, il confine \"de jure\" segue quello dell'ex Repubblica Socialista Sovietica Armena e della Repubblica Socialista Sovietica dell'Azerbaigian ed \u00e8 costituito da due segmenti principali: quello tra l'Armenia e l'exclave di Nakhchivan dell'Azerbaigian a ovest, e il tratto pi\u00f9 lungo tra l'Armenia e il resto dell'Azerbaigian a est. Vi \u00e8 un certo numero di enclavi su entrambi i lati del confine, ma solo in senso \"de jure\". Per quasi 30 anni, fino alla conclusione della guerra dell'Artsakh del 2020, la situazione \"de facto\" \u00e8 risultata molto pi\u00f9 complessa: il segmento del confine occidentale del Nakhchivan non \u00e8 stato contestato (ad eccezione dell'enclave di Karki/Tigranashen). Dalla guerra del Nagorno-Karabakh negli anni '90 fino alla fine del 2020, il confine orientale \"de jure\" si \u00e8 tenuto solo a nord, con la sezione meridionale del confine formata da una \"linea di contatto\" che correva in profondit\u00e0 nel territorio azero, che comprendeva non solo la maggior parte del Nagorno-Karabakh ma gran parte dell'Azerbaigian vero e proprio. L'Armenia ha organizzato questo territorio nell'autodichiarata Repubblica dell'Artsakh, con il confine tra Armenia e Artsakh che correva lungo il confine \"de jure\" Armenia-Azerbaigian. Alla fine del 2020 l'Azerbaigian ha ripreso il territorio occupato e parti del Nagorno-Karabakh, con le forze russe di stanza nel corridoio di Lachin che collega il Karabakh all'Armenia vera e propria.\nFino alla met\u00e0 del 2020, il confine \"de facto\" ha seguito il confine \"de jure\" verso sud dal triplice confine georgiano fino al monte Hinaldag. Da l\u00ec la \"linea di contatto\" formava poi il confine tra Armenia e Azerbaigian per tutti gli scopi pratici. Procedeva verso est lungo le montagne Murovdag, girando verso sud-est vicino al villaggio di Talish, e proseguiva fino al confine iraniano sul fiume Aras. Con il ritorno all'Azerbaigian del distretto di Qubadli \u00e8 stato rilevato che la linea di confine tagliava il villaggio armeno di Shurkukh. Di conseguenza il villaggio \u00e8 stato suddiviso sotto il controllo armeno e azero, con 12 case finite in quest'ultimo.\nAttraversamenti del confine.\nIl confine risulta chiuso e l'area \u00e8 fortemente militarizzata. Dalla conclusione della guerra del Nagorno-Karabakh del 2020, non c'\u00e8 pi\u00f9 alcun confine tra Armenia e Artsakh. Tuttavia, secondo i termini dell'accordo di cessate il fuoco del 2020 \u00e8 previsto un ponte terrestre tra i due territori tramite un pezzo di territorio largo 5\u00a0km chiamato corridoio di Lachin, che \u00e8 sotto il controllo di una missione di mantenimento della pace russa.\nBibliografia.\nSaparov Ars\u00e8ne (2014). \"From Conflict to Autonomy in the Caucasus: The Soviet Union and the Making of Abkhazia, South Ossetia and Nagorno Karabakh\". Routledge."}
{"id": "8642099", "revid": "2166030", "url": "https://it.wikipedia.org/wiki?curid=8642099", "title": "Guglielmo I di Berg", "text": "Origine.\nGuglielmo, come ci viene confermato dal documento n\u00b0 CCXXXI dell\"'Akademische Beitr\u00e4ge zur G\u00fclch- und Bergischen Geschichte, band III\", era il figlio secondogenito del conte di Berg Adolfo IV e di Margherita di Hochstaden che, secondo la \"Chronica Albrici Monachi Trium Fontium\", era nipote di Corrado di Hochstaden, arcivescovo di Colonia, e figlia di Lotario I, conte di Hochstaden, e di Matilde di Vianden.\nAdolfo IV di Berg, sia secondo la \"Chronica Albrici Monachi Trium Fontium\" che secondo la \"Histoire du Limbourg, vol VI: Codex diplomaticus Valkenburgensis\", era il figlio primogenito del duca di Limburgo e conte di Arlon, Enrico, e della contessa di Berg, Ermengarda che, secondo il \"C\u00e6sarii Heisterbacensis Vita sancti Engelberti Archiepiscopi Colonie\", era l'unica figlia ed erede del conte di Berg, Adolfo III e di Berta di Sayn, come ci viene confermato dal documento n\u00b0 CLII della \"Histoire du Limbourg, vol VI: Codex diplomaticus Valkenburgensis.\".\nBiografia.\nSuo padre, Adolfo IV, mor\u00ec il 22 aprile 1259 per un infortunio al torneo di Neuss, secondo il Kaiserswerth St Guidbert Memorienbuch (non consultato).Suo fratello, Adolfo gli succedette, in quanto figlio primogenito, come Adolfo V.Forse perch\u00e9 ancora minorenne, per almeno i primi tre anni, sua madre, Margherita, esercit\u00f2 la reggenza, come risulta dal documento n\u00b0 521 del \"Niederrheins Urkundenbuch, Band II\", datato 26 dicembre 1262, inerente ad una donazione in suffragio dell'anima del marito (\"mariti nostri domini Adolfi comitis de Monte\"), in cui Margherita si cita col titolo di contessa, mentre Adolfo viene citato come suo figlio primogenito (\"Margarita comitissa de Monte, cum primogenito nostro Adolfo\").\nNel 1283, dopo che la duchessa di Limburgo Ermengarda era morta, l'imperatore del Sacro Romano Impero Rodolfo I d'Asburgo aveva accordato vita natural durante il ducato al di lei vedovo, Reginaldo I di Gheldria. Ci\u00f2 non piacque a suo fratello, Adolfo V di Berg, che, in quanto cugino di Ermengarda, rivendic\u00f2 il Ducato di Limburgo.Non potendo far valere la propria ragione con le armi, Adolfo V vendette i diritti sul ducato a Giovanni I di Brabante; di questo abbiamo conferma dal documento n\u00b0 CCXLVII della \"Histoire du Limbourg, vol VI: Codex diplomaticus Valkenburgensis.\", in cui Adolfo di Berg, dopo la morte della duchessa Ermengarda, chiede al re di Germania, Rodolfo I d'Asburgo, di investire Giovanni I di Brabante del titolo ducale, in quanto Adolfo lo aveva ceduto a Giovanni. \nI documenti n\u00b0 CCLII e CCLIII della \"Histoire du Limbourg, vol VI: Codex diplomaticus Valkenburgensis.\" ci informano di un accordo, con il supporto di Guglielmo (\"Wilemus fratres nobilis viri domini Adolphi comes de Monte\") tra suo fratello, Adolfo, successore di Ermengarda, ed il capitolo della cattedrale di Liegi, inerente alla chiesa di Jupille-sur-Meuse.\nSuo fratello, il conte Adolfo V, fu imprigionato dall'arcivescovo di Colonia, Siegfried von Westerburg, con un inganno e mor\u00ec nel settembre 1296; Adolfo, secondo il \"Levold's von Northof Chronik der Grafen von der Mark\", mor\u00ec il 28 settembre 1296 (\"in vigilia sancti Michaelis\"); fu sepolto nell'abbazia di Gr\u00e4frath a Solingen e gli succedette il fratello, Guglielmo, come Guglielmo I.\nIl suo mandato \u00e8 stato segnato da vari conflitti con gli arcivescovi di Colonia. Nel 1298 sostenne il re dei Romani Alberto I d'Asburgo contro gli elettori renani, sostenitori di Adolfo di Nassau.\nAnche Guglielmo I, come suo fratello Adolfo V, rinunci\u00f2 alla propriet\u00e0 dell'abbazia d'Altenberg, come ci viene confermato dal documento n\u00b0 CCXXXI dell\"'Akademische Beitr\u00e4ge zur G\u00fclch- und Bergischen Geschichte, band III\", datato 20 ottobre 1303, in cui sua madre, Margherita (\"Margarete comitisse de Monte matris nostri comitis predicti\"), fu testimone di Guglielmo (\"Wilhelmus comes de Monte\"), che confermava la rinuncia alla propriet\u00e0 dell'abbazia d'Altenberg.\nGuglielmo fond\u00f2 diversi monasteri e chiese, tra cui la chiesa dell'Ordine della Santa Croce a Beyenburg e il monastero femminile a Gr\u00e4frath.\nGuglielmo I mor\u00ec nel 1308 e fu sepolto nella cripta di famiglia nell'abbazia d'Altenberg; gli succedette il nipote, Adolfo, come Adolfo VI; secondo il \"Levold's von Northof Chronik der Grafen von der Mark\", Guglielmo (\"Wilhelmus comes de Monte\") mor\u00ec nell'aprile 1308 (\"anno domini MCCCVIII, mense Aprili\") e fu sepolto nell'abbazia d'Altenberg (\"in Monte Veteri sepelitur\") e gli succedette il nipote, Adolfo (\"Adolphus filius fratris\").\nMatrimonio e discendenza.\nGuglielmo alla morte del fratello era monaco ma, considerando che il fratello era senza discendenza, il papa Bonifacio VIII gli concesse una dispensa che lo ricondusse allo stato laicale, permettendogli di contrarre matrimonio; Guglielmo spos\u00f2 Ermengarda di Cleve, detta \"la bella\", figlia del conte di Kleve Teodorico V e della moglie, Alida di Heinsberg; Ermengarda era vedova del conte Corrado I di Saffenburg (contea della Renania-Palatinato); Ermengarda viene citata assieme al marito, Guglielmo (\"Wilhelmus comes de Monte et Irmengardis uxor eius comitissa de Monte\"), nel documento n\u00b0 CCXXXI del \"Akademische Beitr\u00e4ge zur G\u00fclch- und Bergischen Geschichte, band III\", datato 20 ottobre 1303, in cui vengono confermati i diritti acquisiti dall'abbazia d'Altenberg. Ermengarda mor\u00ec il 12 maggio 1319 e fu sepolta accanto al secondo marito. \nGuglielmo da Ermengarda non ebbe figli e di Guglielmo non si conosce alcuna discendenza."}
{"id": "8642100", "revid": "765341", "url": "https://it.wikipedia.org/wiki?curid=8642100", "title": "EHF European League 2020-2021 (maschile)", "text": "LEHF European League 2020-2021 \u00e8 stata la 40\u00aa edizione della EHF European League, la seconda coppa per club pi\u00f9 importante d'Europa, organizzata dall'European Handball Federation (EHF).\nA vincere il trofeo, il quarto della sua storia, \u00e8 stato il Magdeburgo, che ha sconfitto in finale il F\u00fcchse Berlino per 28-25.\nFormula.\nLe qualificazioni consistono in due round di qualificazione. Al primo turno giocano le squadre con ranking pi\u00f9 basso. I vincitori al termine delle gare di andata a e di ritorno passano al turno successivo. Al termine del secondo turno le squadre vincitrici si qualificano per la fase a gironi.\nPer ogni turno la prima estratta al sorteggio gioca le partite in casa. Tuttavia, si pu\u00f2 richiedere di giocare le gare di andata e ritorno nella stessa sede.\nRound 1.\nSi parte dal Round 1, dove partecipano 30 squadre.\nLe squadre sorteggiate per prime disputano gli incontri di andata in casa. Alcune squadre accettano di giocare sia l'andata che il ritorno nella stessa sede. \nLe squadre norvegesi e islandesi hanno deciso di non presentarsi agli incontri che le riguardavano a causa della pandemia di COVID-19: hanno perso entrambe le sfide 10-0 come da regolamento.\nLa sfida tra PAUC e Bidasoa Irun, come quella tra Esch e Pfadi Winterthur, \u00e8 stata giocata in gara secca, visto l'impossibilit\u00e0 di ospitare in sicurezza il ritorno.\nRound 2.\nA seguire vi \u00e8 il Round 2, dove partecipano 26 squadre.\nLe squadre sorteggiate per prime disputano gli incontri di andata in casa. Alcune squadre accettano di giocare sia l'andata che il ritorno nella stessa sede. \nIl 29 settembre, tramite comunicato stampa, l'EHF sancisce l'eliminazione del BM Benidorm a causa dell'impossibilit\u00e0 del club spagnolo di viaggiare al di fuori della Spagna per la partita di ritorno contro gli austriaci del Fivers, nonostante il club iberico avesse vinto il match d'andata.\nLa gara tra gli sloveni del Trimo Trebnje e gli ungheresi del Balatonf\u00fcredi si \u00e8 giocata in gara secca.\nFase a gironi.\nSorteggi e formula.\nLe 24 squadre qualificate alla fase a gironi sono state raggruppate in 6 fasce per il sorteggio in base al ranking.\nLe squadre della stessa nazione non saranno sorteggiate nello stesso girone.\nI criteri da seguire in caso di arrivo a pari punti sono:\nQualora questi criteri non soddisfino una squadra si proceder\u00e0 con l'estrazione a sorte, nella sede dell'EHF a Vienna davanti ai responsabili di ogni squadra.\nFasce d'estrazione.\nIl sorteggio per i gironi si \u00e8 tenuto nella sede EHF a Vienna, il 2 ottobre 2020."}
{"id": "8642102", "revid": "736476", "url": "https://it.wikipedia.org/wiki?curid=8642102", "title": "If I Was a River (singolo)", "text": ""}
{"id": "8642104", "revid": "287204", "url": "https://it.wikipedia.org/wiki?curid=8642104", "title": "Justin Kruger", "text": "Formazione.\nKruger ha conseguito la laurea in psicologia presso la Santa Clara University nel 1993 (trascorrendo il suo ultimo anno alla Durham University, Regno Unito) e ha conseguito il dottorato di ricerca in Psicologia sociale presso la Cornell University nel 1999. \nRicerca.\nKruger \u00e8 noto per essere stato coautore di uno studio del 1999 con David Dunning . Questo studio ha mostrato che le persone che si sono comportate in modo scarso in determinati compiti, come giudicare l'umorismo, la grammatica e la logica, abbiano anche sovrastimato significativamente quanto fossero bravi in questi compiti.\nDa allora questo studio ha dato origine a quello che \u00e8 noto come effetto Dunning-Kruger, in cui le persone che sono incapaci in determinati compiti pensano erroneamente di essere effettivamente brave.\nLo studio ha anche rilevato che le persone che si sono comportate leggermente al di sopra della media nell'identificare, ad esempio, quanto divertente fosse una data battuta, tendano ad essere le pi\u00f9 accurate nel valutare quanto fossero bravi nei compiti assegnati e che coloro che hanno svolto il compito al meglio tendano invece a pensare di averlo eseguito solo leggermente sopra la media. "}
{"id": "8642105", "revid": "287204", "url": "https://it.wikipedia.org/wiki?curid=8642105", "title": "I'm Thinking of Ending Things", "text": ""}
{"id": "8642111", "revid": "22475", "url": "https://it.wikipedia.org/wiki?curid=8642111", "title": "Cioccolato delle forze armate italiane", "text": "Il cioccolato militare \u00e8 parte delle razioni standard delle forze armate italiane sin dal 1952, anno di introduzione della Razione K in Italia, e viene distribuito alle truppe come parte della dotazione di base delle razioni da campo nella quale \u00e8 presente nel pacco adibito alla colazione.\nMercato.\n\u00c8 disponibile sul mercato civile Italiano a partire dal 10 marzo 2018. Il cioccolato militare \u00e8 un cioccolato fondente al 70% confezionato nei formati da 50 grammi e da 100 grammi e in tavoletta da 200 grammi che si affiancano ai cioccolatini da 5 grammi e come crema spalmabile in tubetto di alluminio."}
{"id": "8642112", "revid": "287204", "url": "https://it.wikipedia.org/wiki?curid=8642112", "title": "David Dunning", "text": " Ad oggi \u00e8 professore in pensione di psicologia alla Cornell University. \nFormazione.\nDunning ha conseguito la laurea in psicologia presso l'Universit\u00e0 statale del Michigan nel 1982 e il dottorato di ricerca all'Universit\u00e0 di Stanford nel 1986.\nRicerca.\nDunning ha pubblicato pi\u00f9 di 80 articoli, capitoli di libri e commenti. \u00c8 noto per essere stato coautore di uno studio del 1999 con Justin Kruger, ora della Stern School of Business. Questo studio ha mostrato che le persone che hanno svolto le prestazioni meno convincenti in determinati compiti, come giudicare l'umorismo, la grammatica e la logica, hanno sovrastimato significativamente quanto fossero bravi in questi compiti. Da allora questo studio ha dato origine a quello che \u00e8 noto come effetto Dunning-Kruger, un pregiudizio cognitivo in cui le persone con limitate conoscenze o capacit\u00e0 critiche, valutano erroneamente la propria capacit\u00e0 cognitiva come maggiore di quanto non sia. \nCarriera.\nDunning \u00e8 il dirigente della Society for Personality and Social Psychology e della Foundation for Personality and Social Psychology. \u00c8 stato anche editore associato del \"Journal of Personality and Social Psychology\". "}
{"id": "8642115", "revid": "2184720", "url": "https://it.wikipedia.org/wiki?curid=8642115", "title": "Finch\u00e9 ti va", "text": "Finch\u00e9 ti va \u00e8 un singolo del gruppo musicale italiano Tiromancino, pubblicato l'11 settembre 2020 come primo estratto dal tredicesimo album in studio \"Ho cambiato tante case\".\nVideo musicale.\nIl videoclip, diretto dai Younuts!, \u00e8 stato pubblicato il 18 settembre 2020 sul canale YouTube del gruppo e vede la partecipazione dell'attore Giacomo Ferrara e della ballerina Vanessa Guidolin.\nSuccesso commerciale.\nIn Italia il brano \u00e8 stato il 68\u00ba pi\u00f9 trasmesso dalle radio nel 2020."}
{"id": "8642130", "revid": "1993636", "url": "https://it.wikipedia.org/wiki?curid=8642130", "title": "Confine tra l'Azerbaigian e l'Iran", "text": "Il confine tra l'Azerbaigian e l'iran (, ) \u00e8 lungo 689 km e consiste in due sezioni non contigue e separate dal confine tra l'Armenia e l'Iran.\nGeografia.\nSezione occidentale del Nax\u00e7\u0131van.\nIl confine inizia a nord-ovest sul triplice confine con la Turchia sul fiume Aras, proseguendo lungo questo fiume verso sud-est, attraverso il bacino di Aras (creato dalla diga di Aras) e scendendo fino al triplice confine occidentale armeno.\nSezione orientale.\nIl confine inizia a ovest al triplice confine orientale armeno sul fiume Aras, e poi segue il fiume mentre scorre verso nord-est. Il confine lascia il fiume in un punto a sud di B\u0259hramt\u0259p\u0259, svoltando bruscamente a sud-est e procedendo attraverso la pianura di Mugan fino al fiume Bolgarchay. Il confine segue quindi quest'ultimo fiume a sud formando un'ampia forma a S. Il fiume termina vicino a Yard\u0131ml\u0131, con il confine che poi curva a sud-est, procedendo via terra in tale direzione attraverso i Monti Talysh, per poi virare a est lungo il fiume Astarachay, seguendo il suo corso verso il Mar Caspio. \nStoria.\nDurante il XIX secolo la regione del Caucaso fu contesa tra l'Impero ottomano, la Persia e la Russia, che si stava espandendo verso sud. Con la guerra russo-persiana (1804-1813) e il successivo Trattato di Golestan, la Russia acquis\u00ec la maggior parte di quello che \u00e8 l'attuale Azerbaigian e alcune parti dell'Armenia; venne tracciato un confine, che \u00e8 il confine moderno tra Iran e Azerbaigian (esclusa la sezione del Nax\u00e7\u0131van) e tra Iran e Armenia. Dopo la guerra russo-persiana (1826-1828) e il Trattato di Turkmenchay, la Persia fu costretta a cedere il Nax\u00e7\u0131van e il resto dell'Armenia alla Russia; l'Aras fu esteso come confine fino al triplice confine ottomano, formalizzando cos\u00ec quello che sarebbe diventato il confine Azerbaigian-Iran.\nDurante la prima guerra mondiale i comunisti russi organizzarono con successo la rivoluzione nel 1917, mentre i popoli del Caucaso meridionale avevano dichiarato la Repubblica Federativa Democratica Transcaucasica nel 1918. Disaccordi interni portarono la Georgia a lasciare la federazione nel maggio 1918, seguita poco dopo da Armenia e Azerbaigian. Con il suo stesso nome l'Azerbaigian indipendente caus\u00f2 tensioni con la Persia, poich\u00e9 sembrava implicare una rivendicazione della regione persiana dell'Azerbaigian. Nel 1920 l'Armata Rossa russa invase l'Azerbaigian e l'Armenia, ponendo fine all'indipendenza di entrambe, seguiti poco dopo dalla Georgia. Tutti e tre gli Stati furono incorporati nella RSFS transcaucasica all'interno dell'URSS, prima di essere separati nel 1936. Uno Stato separatista sostenuto dai sovietici nell'Azerbaigian iraniano venne fondato nel 1945, ma fu presto abbattuto dalle forze iraniane. \nUna convenzione sul confine tra Iran e URSS nel 1954 ha apportato alcuni piccoli aggiustamenti lungo la frontiera nella pianura di Mugan e vicino alle localit\u00e0 di Deman e Namin, a vantaggio dell'Iran. Segu\u00ec poi la demarcazione sul terreno, con un accordo finale nel 1957. Nel 1970 furono apportati ulteriori aggiustamenti alla sezione di confine del Nax\u00e7\u0131van in seguito alla creazione della diga di Aras.\nDopo il crollo dell'URSS nel 1991, l'Azerbaigian ottenne l'indipendenza e eredit\u00f2 la sua sezione del confine tra Iran e URSS. L'Iran riconobbe rapidamente il nuovo Stato, anche se le relazioni si raffreddarono a causa di due fattori: i timori iraniani delle potenziali rivendicazioni dell'Azerbaigian a partire dall'idea irredentista del \"Grande Azerbaigian\" e con l'Iran che sostiene l'Armenia nella guerra del Nagorno-Karabakh. Le relazioni tra Iran e Azerbaigian sono leggermente migliorate dall'ascesa di Hassan Rouhani in Iran.\nDurante la guerra del Nagorno Karabakh del 2020, l'Azerbaigian ha ottenuto il controllo completo della sezione occidentale del confine con l'Iran a scapito dell'autoproclamata Repubblica dell'Artsakh, ripristinando il controllo dell'Azerbaigian sul confine.\nValichi di frontiera.\nCi sono valichi tra l'Azerbaigian \"continentale\" e l'Iran a Bilasuvar e Astara. I valichi tra l'Iran e il Nax\u00e7\u0131van sono a Jolfa/Julfa e Poldasht-\u015eahtaxt\u0131."}
{"id": "8642134", "revid": "287204", "url": "https://it.wikipedia.org/wiki?curid=8642134", "title": "Jim Hart", "text": ""}
{"id": "8642145", "revid": "594360", "url": "https://it.wikipedia.org/wiki?curid=8642145", "title": "Ki Tae-young", "text": "Biografia.\nNato a Seul il 9 dicembre 1978, intraprende la carriera di attore nel 1997, partecipando al film \"Oneul\" (2011) e a numerose serie televisive tra cui \"Byeollan myeoneuri\" (2015) e \"In-yeon mandeulgi\" (2009). Durante le riprese del drama, una serie televisiva romantica, l'attore si \u00e8 realmente innamorato della co-protagonista Eugene, sposandola nel 2011."}
{"id": "8642151", "revid": "793215", "url": "https://it.wikipedia.org/wiki?curid=8642151", "title": "Palazzo Ofenheim", "text": "Il Palazzo Ofenheim (\"Palais Ofenheim\" in tedesco) \u00e8 uno storico edificio della citt\u00e0 di Vienna in Austria.\nStoria.\nIl palazzo, commissionato dall'industriale ferroviario Victor Ofenheim Ritter von Ponteuxin agli architetti August Schwendenwein e Johann Romano, venne costruito nel 1868.\nL'immobile \u00e8 oggi propriet\u00e0 di Zurich Austria che lo utilizza come spazio uffici.\nDescrizione.\nL'edificio sorge lungo il Ring nell'Innere Stadt viennese."}
{"id": "8642156", "revid": "729019", "url": "https://it.wikipedia.org/wiki?curid=8642156", "title": "We Are Chaos (singolo)", "text": "We Are Chaos \u00e8 un singolo del cantautore statunitense Marilyn Manson, pubblicato il 29 luglio 2020 come primo estratto dall'undicesimo omonimo album in studio \"We Are Chaos\"."}
{"id": "8642160", "revid": "22356", "url": "https://it.wikipedia.org/wiki?curid=8642160", "title": "Angonisaurus", "text": "L'angonisauro (gen. Angonisaurus) \u00e8 un terapside estinto, appartenente ai dicinodonti. Visse nel Triassico medio (Anisico, circa 247 - 245 milioni di anni fa) e i suoi resti fossili sono stati ritrovati in Africa e in Antartide.\nDescrizione.\nQuesto animale, come tutti i dicinodonti, possedeva un becco corneo simile a quello di una tartaruga. \"Angonisaurus\" era caratterizzato da un cranio alto, con un occipite estremamente alto e barre squamose molto robuste. L'interparietale si estendeva sul tetto cranico in forma di proiezione bilobata, mentre la barra intertemporale formava una piattaforma distinta ventralmente. Le ossa postorbitali non erano in contatto con le ossa squamose nel tetto cranico, cosicch\u00e9 le ossa parietali formavano una grande porzione della barra intertemporale. Era presente una grande finestra temporale di forma rettangolare, mentre il forame pineale giaceva in una grande fossa conica, dietro la quale si trovava una piattaforma ossea. Le orbite erano situate lateralmente. \"Angonisaurus\" era inoltre caratterizzato da un processo caniniforme nelle mascelle superiori di forma triangolare. \nClassificazione.\n\"Angonisaurus\" \u00e8 considerato un membro derivato dei dicinodonti, il grande gruppo di terapsidi erbivori tipici di fine Permiano e del Triassico. \"Angonisaurus\", in particolare, \u00e8 ritenuto essere un membro basale dei kannemeyeriiformi, il gruppo pi\u00f9 derivato di dicinodonti, comprendenti anche forme gigantesche quali \"Lisowicia\". \nIl genere \"Angonisaurus\" venne descritto per la prima volta nel 1983, sulla base di resti fossili ritrovati in Tanzania, nella zona di Ruvuma, in terreni risalenti alla fine del Triassico medio; la specie tipo \u00e8 Angonisaurus cruickshanki. Altri fossili attribuiti al genere \"Angonisaurus\" sono stati ritrovati in Antartide, nella parte superiore della formazione Fremouw, e in Sudafrica, nella \"\"Cynognathus\" Assemblage Zone\". Ci\u00f2 testimonia l'ampia diffusione di questa forma di dicinodonte, a volte ascritto alla famiglia degli Shansiodontidae ma pi\u00f9 spesso considerato ancor pi\u00f9 basale, alla base del gruppo dei kannemeyeriiformi. \nPaleobiologia.\nSembra che \"Angonisaurus\" fosse sessualmente dimorfico: i maschi infatti possedevano zanne superiori che si protendevano dai processi caniniformi, mentre le femmine ne erano prive. Il cranio dei maschi, inoltre, era pi\u00f9 robusto."}
{"id": "8642161", "revid": "110157", "url": "https://it.wikipedia.org/wiki?curid=8642161", "title": "Byeollan myeoneuri", "text": "Byeollan myeoneuri (), noto anche con il titolo internazionale The Virtual Bride, \u00e8 un drama coreano del 2015.\nTrama.\nOh In-young decide di partecipare a un programma televisivo per riacquistare la popolarit\u00e0 che aveva all'inizio della sua carriera di \"idol\"; la giovane conosce Yang Choon-ha e fin da subito tra le due non scorre buon sangue. In seguito le due si ritrovano tuttavia imparentate: In-young diventa infatti nuora di Choon-ha."}
{"id": "8642162", "revid": "834", "url": "https://it.wikipedia.org/wiki?curid=8642162", "title": "Pedro (film)", "text": ""}
{"id": "8642164", "revid": "594360", "url": "https://it.wikipedia.org/wiki?curid=8642164", "title": "The Virtual Bride", "text": ""}
{"id": "8642165", "revid": "287204", "url": "https://it.wikipedia.org/wiki?curid=8642165", "title": "James Graham", "text": ""}
{"id": "8642171", "revid": "1924342", "url": "https://it.wikipedia.org/wiki?curid=8642171", "title": "Let's Love (David Guetta e Sia)", "text": "Let's Love \u00e8 un singolo del DJ francese David Guetta e della cantante australiana Sia, pubblicato l'11 settembre 2020.\nPromozione.\nIl brano \u00e8 stato eseguito da Raye e Guetta nell'ambito degli MTV Europe Music Awards l'8 novembre 2020.\nVideo musicale.\nIl video musicale, diretto da Hannah Lux Davis, \u00e8 stato reso disponibile attraverso il canale YouTube di Guetta il 1\u00ba ottobre 2020. La clip ha ottenuto la candidatura come Miglior video con un messaggio sociale agli MTV Video Music Awards.\nTracce.\nTesti e musiche di David Guetta, Sia Furler, Giorgio Tuinfort e Marcus van Wattum.\nSuccesso commerciale.\nIn Italia il brano \u00e8 stato il 31\u00ba pi\u00f9 trasmesso dalle radio nel 2020."}
{"id": "8642173", "revid": "599013", "url": "https://it.wikipedia.org/wiki?curid=8642173", "title": "Marc-Andrea H\u00fcsler", "text": "Carriera.\n2014-2017, inizi e primi titoli ITF.\nFa il suo debutto tra i professionisti nell'agosto 2014 con una vittoria in singolare al primo turno del Futures Switzerland F3. Nel 2015 inizia a giocare con continuit\u00e0 nel circuito ITF Futures e in aprile raggiunge la sua prima finale nel torneo di doppio dell'Italy F5. Perde altre due finali in doppio nell'ottobre 2016 al torneo Germany F14 e nel luglio 2017 all'Italy F19. La settimana dopo alza il primo trofeo da professionista vincendo in doppio in coppia con Lukas Ollert il Futures Austria F1. Subito dopo entra per la prima volta nel tabellone principale di un Challenger nel torneo di doppio di Scheveningen e viene eliminato al primo turno. La prima finale Futures in singolare la disputa in settembre al Switzerland F5 e perde in tre set da Hiroyasu Ehara. In ottobre supera le qualificazioni in singolare dell'Ismaning Challenger e viene eliminato al primo turno. La settimana successiva fa il suo esordio nel circuito ATP entrando con una wild card nel tabellone principale di doppio degli Swiss Indoors di Basilea, in coppia con Nenad Zimonji\u0107 batte al primo turno Adrian Mannarino / Beno\u00eet Paire ed esce al secondo. Sempre a Basilea, in singolare non supera il primo turno di qualificazione. A fine novembre vince il torneo di doppio al torneo Mexico F6 e la settimana dopo conquista il primo titolo Futures in singolare al Mexico F7, sconfiggendo in due set in finale Gonzalo Escobar.\n2018, esordio in Coppa Davis e primo titolo Challenger in doppio.\nNel febbraio 2018 fa il suo esordio nella squadra svizzera di Coppa Davis per la sfida persa 4-1 contro il Kazakistan valida per il Gruppo Mondiale 2018; viene schierato in doppio e perde al quinto set l'incontro che decreta l'eliminazione degli svizzeri per 3-0, il giorno dopo conquista l'unico punto della sua squadra superando in due set Roman Khassanov. In luglio conquista il primo titolo Challenger vincendo in coppia con Sem Verbeek il torneo di doppio a Winnipeg, sconfiggendo in finale in tre set i quotati Gerard Granollers / Marcel Granollers. Grazie a una wild card, quello stesso mese fa il suo debutto nel tabellone principale di un torneo ATP agli Swiss Open di Gstaad; dopo aver sconfitto Nicol\u00e1s Almagro al primo turno viene eliminato da Facundo Bagnis. Nello stesso torneo partecipa anche al doppio, uscendo al primo turno. In ottobre entra con un'altra wild card nel main draw di doppio agli Swiss Indoors di Basilea e raggiunge il secondo turno dopo aver eliminato le teste di serie numero 1 Michael Venus e Raven Klaasen. Nel corso della stagione vince anche cinque titoli Futures in doppio e uno in singolare.\n2019, primo titolo Challenger in singolare, prima semifinale ATP in doppio.\nNel 2019 si concentra quasi esclusivamente sui Challenger. In febbraio vince il titolo di doppio in coppia con Andr\u00e9 G\u00f6ransson al Challenger di Cuernavaca. In aprile conquista il suo primo titolo Challenger in singolare a San Luis Potos\u00ed sconfiggendo in finale il n\u00ba 137 ATP Adri\u00e1n Men\u00e9ndez Maceiras con il punteggio di 7-5, 7-6. Nel corso della stagione tenta invano le qualificazioni in alcuni tornei ATP e solo grazie a delle wild card riesce a entrare nei tabelloni principali di Ginevra in doppio, di Gstaad in singolare e in doppio e di Basilea in doppio; viene sempre eliminato al primo turno ad eccezione del torneo di doppio a Gstaad, dove si spinge fino alle semifinali in coppia con Jakub Paul.\n2020, prima semifinale ATP in singolare.\nUn infortunio al piede lo tiene lontano dai campi per alcuni mesi e il rientro coincide in marzo con l'inizio della lunga pausa che il tennis si prende per la pandemia di COVID-19. Torna nel circuito a fine agosto 2020, 9 mesi dopo il suo ultimo incontro. In settembre batte per la prima volta un top 100 nel primo turno delle qualificazioni di Kitzb\u00fchel, concedendo solo 4 giochi al n\u00ba 78 ATP Attila Balazs; entra nel tabellone eliminando in due set Prajnesh Gunneswaran, al primo turno ha la meglio al tiebreak del terzo set sul n\u00ba 92 Emil Ruusuvuori e al secondo infligge un pesante 6-1, 6-2 al n\u00ba 12 del mondo Fabio Fognini, nei quarti supera in due set il n\u00ba 57 ATP Feliciano L\u00f3pez e viene eliminato in tre set in semifinale da Miomir Kecmanovi\u0107. Il buon momento di forma continua con i titoli Challenger conquistati a Sibiu e a Ismaning, sconfiggendo in finale rispettivamente Tomas Martin Etcheverry e Botic van de Zandschulp. Queste tre imprese gli consentono un balzo di 149 posizioni in meno di due mesi, passando dalla 303\u00aa alla 154\u00aa. La settimana dopo vince il torneo di doppio all'Hamburg Challenger di Amburgo in coppia con Kamil Majchrzak. Supera le qualificazioni anche nell'ultimo torneo ATP stagionale, il Sofia Open 2020, sconfiggendo Aslan Karacev nell'incontro decisivo; al primo turno elimina il n\u00ba 39 ATP Nikoloz Basilashvili e cede al secondo a Jannik Sinner, che vincer\u00e0 il torneo. Chiude la sua migliore stagione al 148\u00ba posto del ranking in singolare. dopo essere stato 146\u00ba in novembre.\n2021, primo titolo ATP in doppio.\nInizia il 2021 partecipando in gennaio per la prima volta alle qualificazioni di uno Slam all'Australian Open e viene eliminato al secondo incontro. Il 25 gennaio, grazie ai quarti di finale raggiunti all'Istanbul Indoor Challenger, porta il best ranking in singolare alla 142\u00aa posizione. Nel periodo successivo ottiene buoni risultati solo in doppio, raggiunge la finale al Challenger di Quimper e due settimane dopo si aggiudica il titolo al Challenger di Potchefstroom I in coppia con Zden\u011bk Kol\u00e1\u0159. Sempre in doppio, si ferma in semifinale un mese dopo al Challenger di Biella III, raggiunge i quarti in aprile all'ATP di Ginevra e il 25 luglio vince il suo primo titolo del circuito ATP a Gstaad, sconfiggendo in finale in coppia con Dominic Stricker i polacchi Szymon Walk\u00f3w / Jan Zieli\u0144ski con il punteggio di 6-1, 7-6. In singolare raccoglie soprattutto sconfitte, supera le qualificazioni all'ATP 250 di Cagliari ma esce dal torneo al primo turno, e viene eliminato nelle qualificazioni anche nelle restanti prove stagionali del Grande Slam. Torna a mettersi in luce in singolare in agosto arrivando in semifinale nel Challenger di Cordenons. A fine settembre raggiunge le finali in singolare e in doppio al Challenger Biel/Bienne, in singolare cede in due set contro Liam Broady e in doppio deve dare forfait in coppia con Dominic Stricker.\nStatistiche.\n\"Aggiornate al 10 gennaio 2022.\""}
{"id": "8642175", "revid": "852396", "url": "https://it.wikipedia.org/wiki?curid=8642175", "title": "WFIRST", "text": ""}
{"id": "8642179", "revid": "2207437", "url": "https://it.wikipedia.org/wiki?curid=8642179", "title": "Episodi di A casa di Raven (quarta stagione)", "text": " \nLa quarta stagione della serie televisiva A casa di Raven viene trasmessa negli Stati Uniti d'America dal 24 luglio 2020 al 21 maggio 2021 su Disney Channel.\nIn Italia la stagione \u00e8 stata trasmessa dal 12 gennaio 2022 sulla piattaforma streaming Disney+."}
{"id": "8642185", "revid": "124138891", "url": "https://it.wikipedia.org/wiki?curid=8642185", "title": "Inseguendo la mia musica", "text": "Inseguendo la mia musica \u00e8 un album dal vivo del cantautore italiano Roby Facchinetti, pubblicato il 25 settembre 2020 dalla Sony Music."}
{"id": "8642202", "revid": "1711941", "url": "https://it.wikipedia.org/wiki?curid=8642202", "title": "Ali la Pointe", "text": ""}
{"id": "8642203", "revid": "1711941", "url": "https://it.wikipedia.org/wiki?curid=8642203", "title": "Petit Omar", "text": ""}
{"id": "8642204", "revid": "1652635", "url": "https://it.wikipedia.org/wiki?curid=8642204", "title": "Tanner Buchanan", "text": "\u00c8 diventato famoso per il suo ruolo di Leo Kirkman nel dramma politico della ABC \"Designated Survivor\" e Robby Keene nella serie Netflix \"Cobra Kai\". \u00c8 anche noto per il suo ruolo nella serie televisiva di Nickelodeon \"Game Shakers\" come Mason Kendall.\nBiografia.\nBuchanan \u00e8 nato a Ottawa, Ohio. Nel 2010, ha fatto la sua prima apparizione in televisione, interpretando un ruolo da bambino nella serie \"Modern Family\". Tre anni dopo \u00e8 apparso in \"Grey's Anatomy\", \"Major Crimes\" e \"The Goldbergs\". Ha avuto ruoli ricorrenti in \"Girl Meets World\", \"Game Shakers\" e \"The Fosters\". Nel 2016, ha interpretato il suo primo ruolo principale in televisione, interpretando Leo Kirkman nella serie \"Designated Survivor\". Nel 2018 ha iniziato a interpretare Robby Keene nella serie YouTube Premium (e dopo Netflix) \"Cobra Kai\". Ha recitato anche nel remake di \"Kiss Me\" intitolato \"He's All That\".\nDoppiatori italiani.\nNelle versioni in italiano dei suoi lavori, Tanner Buchanan \u00e8 stato doppiato da:"}
{"id": "8642205", "revid": "253269", "url": "https://it.wikipedia.org/wiki?curid=8642205", "title": "Jack Purvis", "text": "Noto per aver interpretato il capo Jawa in \"Guerre stellari\" e per essere apparso in \"I banditi del tempo\" di Terry Gilliam.\nBiografia.\nPurvis nacque a Londra nel 1937. Era affetto da nanismo ed era alto 1,27 cm. Si \u00e8 esibito in una commedia musicale con Kenny Baker nota come \"Mini Tones\". Il duo partecip\u00f2 nel 1976 alle audizioni di Star Wars.\nBaker fu scelto per interpretare R2-D2 mentre Purvis imperson\u00f2 il capo Jawa.\nIl duo a quel tempo era riuscito a raggiungere la finale del talent show Opportunity Knocks, ed era riluttante a sospendere la loro attivit\u00e0. Dopo alcune trattative, Purvis era stato assunto per apparire nel film e avrebbe continuato a interpretare una creatura aliena in ogni film della trilogia classica (il capo Ugnaught ne L'Impero colpisce ancora e Teebo ne il ritorno dello Jedi).\nNel 1991, Purvis era diventato tetraplegico\ndopo che il suo collo, in un incidente di riparazione automobilistica, si ruppe. Questo e la morte dell'attore David Rappaport nel 1990 portarono alla cancellazione di un sequel di I banditi del tempo, dato che i due attori avevano un ruolo principale nel primo film.\nNel 1997 Purvis mor\u00ec all'et\u00e0 di 60 anni."}
{"id": "8642207", "revid": "395544", "url": "https://it.wikipedia.org/wiki?curid=8642207", "title": "The Quantum Enigma B-Sides", "text": "The Quantum Enigma B-Sides \u00e8 la terza raccolta del gruppo musicale olandese Epica, pubblicato l'11 settembre 2020 dalla Nuclear Blast.\nDescrizione.\nContiene tutte le bonus track del sesto album in studio \"The Quantum Enigma\", originariamente uscito nel 2014. In precedenza \"Memento\" era un brano esclusivo della sua edizione LP del disco, \"In All Conscience\" dell'edizione digipak e di quella messicana, \"Dreamscape\" dell'edizione earbook, \"Banish Your Illusion\" di quella digitale, mentre \"Mirage of Verity\" dell'edizione giapponese e di quella messicana. L'EP contiene anche le versioni acustiche di \"Canvas of Life\", \"In All Conscience\", \"Dreamscape\" e \"Natural Corruption\", contenute inizialmente nel secondo CD delle edizioni digipak e earbook."}
{"id": "8642208", "revid": "122350950", "url": "https://it.wikipedia.org/wiki?curid=8642208", "title": "Premio Compasso d'oro 2020", "text": "Il premio Compasso d'oro 2020 \u00e8 stata la 26\u00aa edizione della cerimonia di consegna del premio Compasso d'oro."}
{"id": "8642215", "revid": "297031", "url": "https://it.wikipedia.org/wiki?curid=8642215", "title": "Corte della Camera imperiale", "text": ""}
{"id": "8642219", "revid": "123802075", "url": "https://it.wikipedia.org/wiki?curid=8642219", "title": "Diablottino", "text": "Il diablottino (in piemontese \"diablot\u00ecn\", ovvero \"diavoletto\"), \u00e8 un cioccolatino aromatizzato alla vaniglia tradizionale di Torino, in Piemonte (Italia).\nStoria.\nI diablottini sono i pi\u00f9 antichi cioccolatini al mondo, e secondo alcune fonti, sarebbero stati ideati a Torino verso la fine del XVII secolo da Cagliostro, che preparava delle praline di cioccolato dalle presunte propriet\u00e0 afrodisiache e definite dallo stesso un elisir di giovinezza. A cavallo fra il XVII e il XVIII secolo, periodo in cui Torino era divenuta la principale produttrice europea di cioccolato in Europa, i diablottini furono i primi cioccolatini consumati dai Savoia, allora noti amatori di cioccolata calda, e si diffusero nelle corti europee, ove erano apprezzati per la loro praticit\u00e0. Pare inoltre che avessero ispirato il duetto del cioccolato \u201cCioccolatini cioccolatin\u201d di Giuseppe Pietri. La pralina al cioccolato viene anche descritta in alcuni tomi ottocenteschi, come il dizionario redatto da Vittorio di Sant'Albino, che la defin\u00ec un \"pezzettino di cioccolata a figura di rotella piana che si mangia crudo\", cos\u00ec come nel \"Trattato di cucina\" (1854) di Giovanni Vialardi. Nel 1867 dal \"diablot\u00ecn\" si arriv\u00f2 al pi\u00f9 celebre gianduiotto su brevetto della Caffarel Prochet."}
{"id": "8642220", "revid": "375960", "url": "https://it.wikipedia.org/wiki?curid=8642220", "title": "Nobatae", "text": ""}
{"id": "8642223", "revid": "827882", "url": "https://it.wikipedia.org/wiki?curid=8642223", "title": "Diablot\u00ecn", "text": ""}
{"id": "8642224", "revid": "827882", "url": "https://it.wikipedia.org/wiki?curid=8642224", "title": "Diablottini", "text": ""}
{"id": "8642230", "revid": "4252", "url": "https://it.wikipedia.org/wiki?curid=8642230", "title": "Wahlero", "text": ""}
{"id": "8642246", "revid": "827882", "url": "https://it.wikipedia.org/wiki?curid=8642246", "title": "Vialardi", "text": ""}
{"id": "8642248", "revid": "375960", "url": "https://it.wikipedia.org/wiki?curid=8642248", "title": "Re di Nubia", "text": ""}
{"id": "8642251", "revid": "287204", "url": "https://it.wikipedia.org/wiki?curid=8642251", "title": "Redlynch (Queensland)", "text": "Redlynch \u00e8 un sobborgo di Cairns, Queensland, Australia. Ha una popolazione di 9728 abitanti."}
{"id": "8642256", "revid": "767487", "url": "https://it.wikipedia.org/wiki?curid=8642256", "title": "Minuta mol\u010danija", "text": "Minuta mol\u010danija (\"\u041c\u0438\u043d\u0443\u0442\u0430 \u043c\u043e\u043b\u0447\u0430\u043d\u0438\u044f\") \u00e8 un film del 1971 diretto da Igor' Vladimirovi\u010d \u0160atrov."}
{"id": "8642265", "revid": "767487", "url": "https://it.wikipedia.org/wiki?curid=8642265", "title": "Molodye", "text": "Molodye (\"\u041c\u043e\u043b\u043e\u0434\u044b\u0435\") \u00e8 un film del 1971 diretto da Nikolaj Ivanovi\u010d Moskalenko."}
{"id": "8642268", "revid": "767487", "url": "https://it.wikipedia.org/wiki?curid=8642268", "title": "Najdi menja, L\u0451nja!", "text": "Najdi menja, L\u0451nja! (\"\u041d\u0430\u0439\u0434\u0438 \u043c\u0435\u043d\u044f, \u041b\u0451\u043d\u044f!\") \u00e8 un film del 1971 diretto da Nikolaj Ivanovi\u010d Lebedev."}
{"id": "8642269", "revid": "31269", "url": "https://it.wikipedia.org/wiki?curid=8642269", "title": "Episodi de Gli invincibili (prima stagione)", "text": "La prima stagione della serie televisiva Gli invincibili \u00e8 stata trasmessa in anteprima nel Regno Unito dalla ATV tra il 29 settembre 1972 e il 30 marzo 1973."}
{"id": "8642274", "revid": "767487", "url": "https://it.wikipedia.org/wiki?curid=8642274", "title": "No\u010d' na 14-j paralleli", "text": "No\u010d' na 14-j paralleli (\"\u041d\u043e\u0447\u044c \u043d\u0430 14-\u0439 \u043f\u0430\u0440\u0430\u043b\u043b\u0435\u043b\u0438\") \u00e8 un film del 1971 diretto da Vladimir Markovi\u010d \u0160redel'."}
{"id": "8642275", "revid": "31269", "url": "https://it.wikipedia.org/wiki?curid=8642275", "title": "Episodi de Gli invincibili (seconda stagione)", "text": "La seconda stagione della serie televisiva Gli invincibili \u00e8 stata trasmessa in anteprima nel Regno Unito dalla ATV tra il 21 settembre 1973 e il 15 marzo 1974."}
{"id": "8642278", "revid": "31269", "url": "https://it.wikipedia.org/wiki?curid=8642278", "title": "Episodi di Gli uomini della prateria (prima stagione)", "text": ""}
{"id": "8642281", "revid": "300067", "url": "https://it.wikipedia.org/wiki?curid=8642281", "title": "Gabriele Ferro (direttore d'orchestra)", "text": "Nel corso della sua carriera ha condotto diverse compagini orchestrali in Europa e nel mondo.\nNote biografiche e formazione.\nFiglio del compositore Pietro Ferro, compie gli studi musicali presso il Conservatorio Santa Cecilia di Roma dove si diploma in pianoforte e composizione nel 1960.\nSuccessivamente segue, presso l'Hilversum Radio Filharmonisch Orkest (RFO), l'orchestra sinfonica radiofonica olandese, i corsi di specializzazione del Maestro Franco Ferrara di cui diventa in seguito allievo.\nCarriera, incarichi, collaborazioni.\nDal 1965, e sino alla sua chiusura nel 1992, Gabriele Ferro \u00e8 fra i direttori dell\u2019Orchestra da camera Alessandro Scarlatti della RAI di Napoli.\nNel 1968, l\u2019Orchestra Sinfonica di Bari, inaugura la sua attivit\u00e0 sotto la sua direzione artistica. Gabriele Ferro, a quel tempo \u00e8 docente al Conservatorio Niccol\u00f2 Piccinni nel capoluogo pugliese diretto da Nino Rota.\nNel 1970 inizia la collaborazione con le orchestre dell\u2019Accademia Nazionale di Santa Cecilia di Roma e del Teatro alla Scala di Milano.\nIn quello stesso anno, vince il concorso per giovani direttori d\u2019orchestra indetto dalla Rai. Da quel momento inizia una stretta collaborazione con l'Orchestra Sinfonica Nazionale della Rai di Roma che lo porta ad esserne il Direttore Principale dal 1987 al 1991. Impegno che in quegli anni, condivide con il ruolo di Direttore Stabile dell'Orchestra Sinfonica Siciliana che ricopre dal 1979 al 1997.\nNel periodo tra 1974 e il 1980, invitato da Claudio Abbado, dirige diversi concerti al Teatro alla Scala di Milano.\nDal 1974 al 1982, chiamato dall\u2019emittente francese Radio France, dirige una serie di concerti sinfonici, eseguiti con l\u2019Orchestre National de France nell\u2019auditorium Salle Pleyel di Parigi.\nDai primi anni \u201990 ottiene diverse direzioni: tra il 1991 e il 1997 \u00e8 Generalmusikdirektor dello Staatstheater di Stoccarda; dal 1999 al 2004 \u00e8 Direttore Musicale del Teatro di San Carlo di Napoli; a partire dal 2001 sino al 2006 \u00e8 Primo Direttore Ospite al Teatro Massimo di Palermo.\nNel periodo che va dal 2014 al 2019, \u00e8 Direttore Musicale del Teatro Massimo di Palermo; nel 2020, \u00e8 insignito del titolo di Direttore Onorario al Teatro Massimo di Palermo.\nNel corso degli anni, ha collaborato, anche, con diversi teatri in Italia, tra i quali: il Teatro La Fenice di Venezia, il Teatro alla Scala di Milano, il Teatro dell\u2019Opera di Roma [\"Giulio Cesare\" di Georg Friedrich H\u00e4ndel, con Monserrat Caball\u00e8 (1985)], il Teatro Comunale di Firenze; e in Europa: L'Op\u00e9ra Bastille e le Th\u00e9\u00e2tre du Ch\u00e2telet a Parigi, Le Grand Th\u00e9\u00e2tre de Gen\u00e9ve a Ginevra [\"Il Flauto Magico\" di Wolfgang Amadeus Mozart, con il soprano Jane Archibald, al Grand Th\u00e9\u00e2tre de Gen\u00e9ve (2007) e \"Salom\u00e8\" di Richard Strauss, con la regia di Nicolas Brieger, con il soprano Nicola Beller Carbone (2009)], il Muziektheater di Amsterdam, il Wiener Volksoper [\"La\" \"Cenerentola\" di Gioachino Rossini, regia di Achim Freyer (1998)], l'Opera di Stato della Baviera, la Deutsche Oper Berlin [\"Medea\" di Luigi Cherubini, con la regia di Ursel e Karl-Ernst Hermann (2002)], il Teatro Real di Madrid [\"Simon Boccanegra\" di Giuseppe Verdi, regia Giancarlo Del Monaco (2002)], la Royal Opera House Covent Garden di Londra [\"Il Barbiere di Siviglia\" di Gioachino Rossini con Samuel Ramey (1985)];\nNegli Stati Uniti esegue direzioni presso la Lyric Opera of Chicago, la San Francisco Opera, la Los Angeles Opera; e in Medio Oriente presso The Israeli Opera Tel-Aviv-Yafo.\nFestival internazionali.\nGabriele Ferro nel corso della sua carriera \u00e8 stato invitato a dirigere presso numerosi festival internazionali tra i quali: il Wiener Festwochen, lo Schwetzinger Festspiele, lo Schleswig Holstein Musik Festival, il Festival Mozart Coru\u00f1a Opera Base di La Coru\u00f1a, il Rossini Opera Festival di Pesaro, il Maggio Musicale Fiorentino, il Ferrara Musica, la Biennale di Venezia.\nRepertorio.\nSin dal principio della sua attivit\u00e0 di direttore d\u2019orchestra, oltre ad un repertorio di musica classica, si dedica anche all\u2019approfondimento di un repertorio di musica contemporanea, dirigendo diverse opere di autori contemporanei come Luciano Berio, Giorgio Battistelli, Marco Betta, Muzio Clementi, Gy\u00f6rgy Ligeti, Bruno Maderna, Luigi Nono, Wolfgang Rihm, Karlheinz Stockhausen.\nDal 1978 in poi, si dedica al melodramma, con un repertorio di musiche composte da autori del Settecento sino ai compositori moderni del Novecento, dirigendo tra le altre opere:\n\"I Puritani\" di Vincenzo Bellini, con la regia di Pierluigi Pizzi, con il soprano Katia Ricciarelli e il tenore Chris Merritt, (1985);\n\"Il Barbiere di Siviglia\" di Gioachino Rossini, allo Schwetzingen Festspiele con il mezzosoprano Cecilia Bartoli (1988);\nArie tratte da opere di Gioachino Rossini con il soprano Edita Gruberova e il basso Samuel Ramey al Festival di Monaco di Baviera (1990);\n\"Genoveva\" di Robert Schumann, con la Gewandhausorchester Leipzig al Theater an der Wien, regia di Achim Freyer (2000);\n\"Pers\u00e9phone\" di Igor F. Stravinskij con Isabella Rossellini voce recitante e \"Oedipus Rex\" di Igor F. Stravinskij con Gerard Depardieu voce recitante al Teatro di San Carlo di Napoli (2001);\n\"Elektra\" di Richard Strauss, al Teatro San Carlo di Napoli, con la regia Klaus Michael Gruber e le scene di Anselm Kiefer, (2003);\n\"L\u00b4olandese volante\" di Richard Wagner, con la regia di Roberto And\u00f2 (2004);\n\"Medea\" di Luigi Cherubini, al National Theater di Mannheim, con la regia di Achim Freyer, (2007);\n\"Semiramide\" di Gioachino Rossini, al Teatro di San Carlo di Napoli, con la regia di Luca Ronconi (2011);\n\"Les pecheurs des perles\" di Georges Bizet, con il tenore Dmitry Korchak e il soprano Patrizia Ciofi (2012);\n\"La Sonnambula\" di Vincenzo Bellini, allo Staatstheater Stuttgart, con la regia di Jossi Wieler e Sergio Morabito, le scene di Ana Viebrock, con il soprano Ana Durlovski, il mezzosoprano Helene Schneiderman, il basso Liang Li, (2012);\n\"Salom\u00e8\" di Richard Strauss, al Teatro di San Carlo di Napoli, con la regia di Manfred Schweigkofler (2014);\n\"Feuersnot\" di Richard Strauss, al Teatro Massimo di Palermo, con il soprano Nicola Beller Carbone e la regia di Emma Dante (2014);\n\"Il Flauto Magico\" di Wolfgang Amadeus Mozart, con la regia di Roberto And\u00f2 (2015);\n\"Vologeso\" (\"Berenice, regina d\u00b4Armenia\") di Niccol\u00f2 Jommelli, con la regia di Jossi Wieler e Sergio Morabito, con il tenore Sebastian Kohlhepp e il soprano Ana Durlovski (2015);\n\"Otello\" di Gioachino Rossini, con la regia di Amos Gitai, le scene di Dante Ferretti, i costumi di Gabriella Pescucci con il tenore John Osborn e il soprano Nino Machaidze (2016);\n\"Norma\" di Vincenzo Bellini, al Teatro Massimo di Palermo, con il soprano Mariella Devia (2017);\n\"Macbeth\" di Giuseppe Verdi, al Teatro Massimo di Palermo, con la regia di Emma Dante (2017);\n\"Madama Butterfly\", di Giacomo Puccini, al Teatro di San Carlo di Napoli, con la regia Ferzan Ozpetek, le scene di Sergio Tramonti, il soprano Evgenia Muraveva e il tenore Saimir Pirgu (2019);\n\"Il Paradiso e la Peri\" di Robert Schumann, al Teatro Massimo di Palermo, drammaturgia di Peter Kehr, con il baritono Albert Domen (2019).\nTourn\u00e9e.\nNel corso della sua carriera ha condotto e diretto in \"tourn\u00e9e\" diverse compagini orchestrali: in Europa ha diretto i Wiener Symphoniker a Vienna, la Dresden Staatskapelle, la WDR Symphony Orchestra di Colonia, l'Orchestra del Gewandhaus di Lipsia, la Bamberg Symphony Orchestra in Germania, oltre che la BBC Symphony Orchestra, l'Orchestra del Covent Garden e l\u2019Orchestre Philarmonique de Radio France, mentre oltreoceano ha guidato, tra le altre, la Cleveland Orchestra.In particolare, tra le \"tourn\u00e9e\" pi\u00f9 significative:\nNel 1998 con la Royal Opera House Covent Garden di Londra ha effettuato una tourn\u00e9e in Giappone dirigendo \"Cos\u00ec fan tutte\" di Wolfgang Amadeus Mozart.\nNel 2001 con l\u2019Orchestra Giovanile Italiana della Scuola di Musica di Fiesole, intraprende una serie di progetti che avranno come sbocco l\u2019esecuzione da parte dell\u2019orchestra di concerti sotto sua la direzione in \"tourn\u00e9e\" internazionali in Germania, con l\u2019esecuzione de il \"Concerto per flauto\" di Goffredo Petrassi.\nNel 2004, sempre con l\u2019Orchestra Giovanile Italiana della Scuola di Musica di Fiesole, ha effettuato una tourn\u00e9e internazionale in Sud America, in Cile, in Argentina, Brasile con un programma di musiche di Johannes Brahms, la \"Quarta Sinfonia\" e il \"Concerto per violino\" con Salvatore Accardo solista.\nNel 2007, alla guida dell\u2019Orchestra Giovanile Italiana, ha effettuato due \"tourn\u00e9e\": la prima in estate, in diverse piazze europee tra le quali Berlino, P\u00e4rnu, Kaunas, Turku; la seconda in autunno in Italia (Pisa, Firenze, Aosta, Reggio Emilia, Bologna, Udine Palermo), dove \u00e8 stato presente anche al Giuseppe Sinopoli Festival di Taormina, all\u2019Accademia Filarmonica Romana e al Teatro alla Scala di Milano.\nPremi.\nNel 2002-2003 ha ricevuto il premio della Critica Musicale Italiana \u201cFranco Abbiati\u201d per la direzione al Teatro San Carlo di Napoli della \"Elektra\" di Richard Strauss.\nNel 2012, l'Opernwelt Magazine gli ha conferito il premio \u201cBeste Auff\u00fchrun\u201d per \"La Sonnambula\" di Vincenzo Bellini, diretta nello stesso anno a Stoccarda con la regia di Jossi Wieler e Sergio Morabito.\nNel 2015 \u00e8 stato insignito del premio dall'Opernwelt Magazine per il \"Vologeso,\" dramma per musica di Nicol\u00f2 Jommelli, di cui ha curato la versione strumentale.\nDiscografia.\nIl suo repertorio musicale discografico \u00e8 stato prodotto e registrato con le seguenti etichette discografiche: l\u2019inglese Emi, la francese Erato, la tedesca Deutsche Grammophon, l\u2019americana Unitel Classica e la Sony.\nInsegnamenti accademici.\n\u00c8 stato docente di \u201cDirezione d'orchestra\u201d presso la Scuola di Musica di Fiesole, su invito del fondatore della scuola, Piero Farulli.\nOnorificenze.\n\u00c8 \u00abaccademico effettivo\u00bb dell\u2019Accademia Nazionale di Santa Cecilia con sede a Roma.\nCollegamenti esterni.\nSito ufficiale\nScheda sul sito del Teatro Massimo"}
{"id": "8642282", "revid": "31269", "url": "https://it.wikipedia.org/wiki?curid=8642282", "title": "Episodi di Gli uomini della prateria (seconda stagione)", "text": ""}
{"id": "8642286", "revid": "31269", "url": "https://it.wikipedia.org/wiki?curid=8642286", "title": "Episodi di Gli uomini della prateria (terza stagione)", "text": ""}
{"id": "8642288", "revid": "31269", "url": "https://it.wikipedia.org/wiki?curid=8642288", "title": "Episodi di Gli uomini della prateria (quarta stagione)", "text": ""}
{"id": "8642296", "revid": "31269", "url": "https://it.wikipedia.org/wiki?curid=8642296", "title": "Episodi di Gli uomini della prateria (quinta stagione)", "text": ""}
{"id": "8642299", "revid": "31269", "url": "https://it.wikipedia.org/wiki?curid=8642299", "title": "Episodi di Gli uomini della prateria (sesta stagione)", "text": ""}
{"id": "8642301", "revid": "31269", "url": "https://it.wikipedia.org/wiki?curid=8642301", "title": "Episodi di Gli uomini della prateria (settima stagione)", "text": ""}
{"id": "8642304", "revid": "31269", "url": "https://it.wikipedia.org/wiki?curid=8642304", "title": "Episodi di Gli uomini della prateria (ottava stagione)", "text": ""}
{"id": "8642307", "revid": "767487", "url": "https://it.wikipedia.org/wiki?curid=8642307", "title": "Ostrov sokrovi\u0161\u010d", "text": "Ostrov sokrovi\u0161\u010d (\"\u041e\u0441\u0442\u0440\u043e\u0432 \u0441\u043e\u043a\u0440\u043e\u0432\u0438\u0449\") \u00e8 un film del 1971 diretto da Evgenij Vladimirovi\u010d Fridman."}
{"id": "8642311", "revid": "1249721", "url": "https://it.wikipedia.org/wiki?curid=8642311", "title": "Evgenij Vladimirovi\u010d Fridman", "text": ""}
{"id": "8642315", "revid": "765341", "url": "https://it.wikipedia.org/wiki?curid=8642315", "title": "Repelinosaurus robustus", "text": "Il repelinosauro (Repelinosaurus robustus) \u00e8 un terapside estinto, appartenente ai dicinodonti. Visse tra il Permiano superiore e il Triassico inferiore (circa 254 - 251 milioni di anni fa) e i suoi resti fossili sono stati ritrovati in Asia.\nDescrizione.\nQuesto animale doveva essere un dicinodonte di medie dimensioni; il cranio era lungo quasi 20 centimetri, e si suppone che un esemplare adulto fosse lungo circa un metro. Probabilmente era un animale robusto, con zampe corte e forti e una coda corta. Come tutti i dicinodonti, \"Repelinosaurus\" era dotato di un becco simile a quello di una tartaruga. Il cranio di \"Repelinosaurus\" era piuttosto stretto se rapportato a quello degli altri dicinodonti, e il muso era particolarmente corto ma ampio, e terminava in un becco piatto e squadrato. Le narici erano grandi e occupavano met\u00e0 della lunghezza del muso. Le superfici superiori del muso erano fortemente rugose, particolarmente sulla premascella, e questa superficie ornamentata terminava bruscamente nel contatto tra i nasali e i frontali. Le ossa nasali portavano protuberanze ossee che andavano a formare una sorta di cupola. Questa struttura terminava immediatamente sopra il limite delle narici, separata dalle ossa frontali tramite una tacca; le ossa prefrontali portavano anch'esse una protuberanza ossea pi\u00f9 piccola. \nLe rugosit\u00e0 presenti sul muso implicano che esso era ricoperto da uno strato di cheratina cornea, come quello del becco. La mascella era robusta, e il processo caniniforme era ben sviluppato, verticale e dotato di una zanna allungata direttamente verso il basso. Le ossa palatine erano ampie e formavano superfici rugose sulla volta della bocca, ed \u00e8 probabile che anche in questa zona vi fosse un rivestimento cheratinoso. Le ossa frontali erano ampie, cosicch\u00e9 gli occhi erano posti ai lati del capo ed erano disposti lateralmente. Le barre postorbitali erano corte e il cranio, in questo modo, era stretto in rapporto a quello di altri dicinodonti. Il foro pineale (l'apertura per il \"terzo occhio\"), circondato dalle ossa preparietali e parietali, era ovale ma variava in dimensioni a seconda degli esemplari (tra 96 e 133 millimetri in lunghezza).\nClassificazione.\n\"Repelinosaurus\" \u00e8 un membro derivato dei dicinodonti, il grande gruppo di terapsidi erbivori tipico del Permiano e del Triassico. Inizialmente \"Repelinosaurus\" venne considerato un rappresentante basale dei kannemeyeriiformi, il gruppo di dicinodonti pi\u00f9 derivato, comprendente anche forme gigantesche come \"Lisowicia\" (Olivier et al., 2019); analisi cladistiche successive hanno invece indicato che \"Repelinosaurus\" farebbe parte di un clade pi\u00f9 arcaico di dicinodonti, comprendente anche lo stesso \"Dicynodon\" e altre forme come \"Vivaxosaurus, Delectosaurus\" e \"Counillonia\" (Liu, 2020). Quest'ultimo era un dicinodonte che condivideva lo stesso habitat di \"Repelinosaurus\": entrambi, infatti, sono stati ritrovati nella formazione delle Argille Purpuree in Laos, nella zona di Luang Prabang. \nDi seguito sono mostrati i cladogrammi tratti dai lavori di Olivier e colleghi (2019) e di Liu (2020): \nPaleobiologia.\n\"Repelinosaurus\" \u00e8 noto per due crani differenti fra loro in vari aspetti, forse legati all'ontogenesi o al dimorfismo sessuale: ad esempio, il cranio pi\u00f9 grande era pi\u00f9 robusto, con un processo caniniforme pi\u00f9 prominente e un'ornamentazione pi\u00f9 sviluppata; le protuberanze nasali si estendevano ben oltre i lati del muso. "}
{"id": "8642320", "revid": "22356", "url": "https://it.wikipedia.org/wiki?curid=8642320", "title": "Repelinosaurus", "text": ""}
{"id": "8642321", "revid": "767487", "url": "https://it.wikipedia.org/wiki?curid=8642321", "title": "Oficery", "text": "Oficery (\"\u041e\u0444\u0438\u0446\u0435\u0440\u044b\") \u00e8 un film del 1971 diretto da Vladimir Abramovi\u010d Rogovoj."}
{"id": "8642322", "revid": "1511973", "url": "https://it.wikipedia.org/wiki?curid=8642322", "title": "Vladimir Abramovi\u010d Rogovoj", "text": ""}
{"id": "8642326", "revid": "767487", "url": "https://it.wikipedia.org/wiki?curid=8642326", "title": "Och u\u017e \u0117ta Nastja!", "text": "Och u\u017e \u0117ta Nastja! (\"\u041e\u0445 \u0443\u0436 \u044d\u0442\u0430 \u041d\u0430\u0441\u0442\u044f!\") \u00e8 un film del 1971 diretto da Jurij Sergeevi\u010d Pobedonoscev."}
{"id": "8642328", "revid": "767487", "url": "https://it.wikipedia.org/wiki?curid=8642328", "title": "Corona di Essen", "text": "La corona di Essen (tedesco: \"Essener Krone\") \u00e8 una corona d'oro ottoniana del Tesoro della cattedrale di Essen. In precedenza si credeva che potesse essere la corona con cui il bambino di tre anni Ottone III fu incoronato re dei romani nel 983 ad Aquisgrana, da cui deriva il suo nome comune, la corona d'infanzia di Ottone III (\"Kinderkrone Ottos III\"). Tuttavia, questo legame molto probabilmente deriva dal desiderio degli storici di Essen del primo novecento di legare la corona al sovrano ottoniano ed \u00e8 ora ampiamente respinta. Tuttavia \u00e8 sicuramente la pi\u00f9 antica corona di gigli sopravvissuta al mondo.\nDescrizione.\nNella sua forma la corona ricorda un cerchietto bizantino. La fascia \u00e8 3.5\u00a0cm di larghezza e il suo diametro \u00e8 ora 12,5\u00a0cm, essendo stato modificato per adattarsi alla testa della Madonna Dorata. Un bordo regolare di pietre preziose corre lungo tutta la circonferenza. Il cerchietto principale \u00e8 fatto di oro che \u00e8 stato legato con l'argento; un secondo cerchietto di oro puro \u00e8 stato saldato all'esterno. Sempre all'esterno \u00e8 visibile un anello di rinforzo in ferro.\nI bordi superiore e inferiore della corona sono decorati con perle infilate su un filo metallico fissato al cerchietto da anelli di metallo. Numerose perle e pietre preziose decorano il corpo principale della corona e dei gigli, con pietre particolarmente preziose poste direttamente sotto i gigli. I punti salienti includono una gemma incisa (glittica) tardoantica raffigurante la testa di Medusa e uno zaffiro in un anello d'oro triangolare nella parte anteriore della corona.\nCorone paragonabili (ma successive) sono in possesso dei tesori delle chiese di Hildesheim e Conques in Francia.\nStoria.\nL'origine della corona non \u00e8 chiara. Per molto tempo si \u00e8 affermato che la corona fosse stata realizzata per l'incoronazione di Ottone III nel 983 e che fosse stata donata da lui all'abbazia di Essen. L'abbazia di Essen, all'epoca sotto la guida della badessa Matilde, che era una nipote di Ottone I, esponente del ramo svevo degli ottoniani, aveva un rapporto particolarmente stretto con il ramo principale della famiglia reale ottoniana, come dimostrano le donazioni significative dei re e anche dal fatto che la sorella di Ottone III (che come la badessa si chiamava anche Matilde) fu educata a Essen. All'inizio del febbraio 993, quindi, Ottone III fece una visita all'abbazia di Essen per la Candelora, momento in cui gli storici locali suggerirono che avesse fatto due importanti donazioni.\nLa prima donazione consisteva in una spada in acciaio di Damasco che fu probabilmente realizzata nel 950 e usata in battaglia, come si constata dai segni di utilizzo sulla lama. Questa spada era venerata probabilmente grazie al suo precedente proprietario. Ne venne creato un costoso fodero d'oro a Essen. In tempi successivi si riteneva che la spada fosse la spada dei santi Cosma e Damiano ed essa venne inclusa nello stemma civico di Essen. Per gli studiosi moderni, la risposta alla domanda su chi fosse il portatore originario della spada sarebbe interessante per una migliore comprensione del rapporto tra il monastero di Essen e la famiglia ottoniana.\nLa corona nella storiografia precedente.\nIl secondo dono di Ottone III potrebbe essere stata la corona d'oro. Mancano prove scritte per questo, ma ci sono argomenti circostanziali per tentare di datare e di contestualizzare la corona.\nSulla base di confronti storici dell'arte, la corona era stata datata alla fine del X secolo. L'esistenza dell'anello di rinforzo in ferro venne presa come prova che la corona era stata rielaborata per la testa della Madonna d'oro e, quindi, era stata originariamente progettata per un altro scopo. Si conclude la corona poteva essere stata usata solo l'incoronazione di un bambino, poich\u00e9 sarebbe stata troppo piccola per un adulto. L'incoronazione di Ottone III nel 983 nella cattedrale di Aquisgrana \u00e8 l'unica incoronazione di un bambino avvenuta nel periodo in cui venne creata la corona. Inoltre, la pratica medievale di incoronare una statua della Madonna il 2 febbraio in occasione della festa di San Michele \u00e8 attestata per la prima volta a Essen. Cos\u00ec \u00e8 stato suggerito che la pratica commemorasse il dono della corona all'abbazia durante la sua visita a Essen all'inizio di febbraio 993, che avrebbe coinciso con il giorno della festa.\nLa corona nell'attuale storiografia.\nLa datazione moderna pone la modifica della corona alla met\u00e0 dell'XI secolo. A quel tempo molte delle opere d'arte di Essen furono modificate: la Croce di Teofano e il reliquiario di Teofano del Sacro Chiodo furono decorati con smalti e l'aureola della Madonna d'oro, che rendeva difficile incoronare la statua, fu rimosso. Ci\u00f2 suggerisce che il rito dell'incoronazione abbia avuto origine solo poco prima, probabilmente intorno al 1040/50. \nNegli studi attuali si pensa che la corona stessa risalga all'inizio dell'XI secolo a causa degli elementi decorativi noti come gigli e alveari, che sono molto simili alle opere d'arte realizzate al tempo di Enrico II. Tali opere d'arte nel Tesoro della cattedrale di Essen includono le estremit\u00e0 della Croce con i grandi smalti, che si ritiene siano state create sotto la badessa Sofia (1011-1039). In quel caso, la corona sarebbe stata originariamente realizzata per l'incoronazione rituale della Madonna d'oro. Inoltre, la regolarit\u00e0 della decorazione della corona rende improbabile che sia mai stata effettivamente ridimensionata. A volte la corona \u00e8 ora addirittura datata alla seconda met\u00e0 dell'XI secolo.\nPer secoli non successe niente di importante alla corona. Poi, nel 1988, venne raffigurato su un francobollo di beneficenza della Deutsche Bundespost come un eccezionale esempio di oreficeria ottoniana."}
{"id": "8642349", "revid": "767487", "url": "https://it.wikipedia.org/wiki?curid=8642349", "title": "Poj pesnju, po\u0117t...", "text": "Poj pesnju, po\u0117t... (\"\u041f\u043e\u0439 \u043f\u0435\u0441\u043d\u044e, \u043f\u043e\u044d\u0442\u2026\") \u00e8 un film del 1971 diretto da Sergej Pavlovi\u010d Urusevskij."}
{"id": "8642351", "revid": "1511973", "url": "https://it.wikipedia.org/wiki?curid=8642351", "title": "Sergej Pavlovi\u010d Urusevskij", "text": ""}
{"id": "8642352", "revid": "92723", "url": "https://it.wikipedia.org/wiki?curid=8642352", "title": "Protivovazdu\u0161na Otbrana i Voennovazdu\u0161ni Sili", "text": ""}
{"id": "8642353", "revid": "767487", "url": "https://it.wikipedia.org/wiki?curid=8642353", "title": "Pre\u017edevremennyj \u010delovek", "text": "Pre\u017edevremennyj \u010delovek (\"\u041f\u0440\u0435\u0436\u0434\u0435\u0432\u0440\u0435\u043c\u0435\u043d\u043d\u044b\u0439 \u0447\u0435\u043b\u043e\u0432\u0435\u043a\") \u00e8 un film del 1971 diretto da Abram Matveevi\u010d Room."}
{"id": "8642354", "revid": "1305772", "url": "https://it.wikipedia.org/wiki?curid=8642354", "title": "Xenophobe", "text": "Xenophobe \u00e8 un videogioco sparatutto fantascientifico pubblicato nel 1987 dalla Bally Midway come arcade e poi convertito per gli home computer Amiga, Amstrad CPC, Atari ST, Commodore 64 e ZX Spectrum (edito da MicroStyle/Microplay, marchi della MicroProse, 1989) e le console Nintendo Entertainment System (edito da SunSoft, 1988), Atari 2600, Atari 7800 e Atari Lynx (edito da Atari Corporation, 1990).\nIl gioco si svolge dentro edifici spaziali infestati da alieni mostruosi, un'ambientazione spesso ritenuta simile al film \"Aliens\", ma in stile cartonesco. I personaggi giocabili devono esplorare le installazioni e sparare agli alieni, con la possibilit\u00e0 di multigiocatore a schermo diviso. \nFu sviluppata anche una conversione per Atari 8-bit, ma rimase allo stadio di prototipo.\nPi\u00f9 recentemente \"Xenophobe\" \u00e8 stato incluso in varie raccolte di emulazioni di classici arcade della serie \"Midway Arcade Treasures\".\nModalit\u00e0 di gioco.\n\"Xenophobe\" \u00e8 per un giocatore o per pi\u00f9 giocatori in cooperazione simultanea. La schermata di gioco \u00e8 suddivisa in senso orizzontale in aree dedicate alle visuali indipendenti di ciascun giocatore; quando un giocatore non partecipa, la sua area rimane inutilizzata. L'originale arcade supporta fino a tre giocatori, pertanto ciascuno ha a disposizione una fascia orizzontale pari a un terzo dello schermo. Le conversioni domestiche di solito supportano fino a due giocatori, con lo stesso metodo.\nOgni livello \u00e8 l'interno di una base spaziale (alcune anche su pianeti, con tratti all'aperto) o di un'astronave, esplorabile liberamente con lo scopo primario di sterminare i nemici. L'area del giocatore mostra per intero la stanza della base in cui si trova attualmente, con visuale fissa di lato, dove personaggi e nemici possono spostarsi solo a destra e sinistra. Alle due estremit\u00e0 ci sono porte scorrevoli che conducono alle stanze vicine. Molte basi hanno pi\u00f9 piani e per passare dall'uno all'altro bisogna trovare gli ascensori. Se ci sono pi\u00f9 giocatori, tutti iniziano il livello nella stessa stanza, ma possono spostarsi tra le stanze in modo del tutto indipendente.\nOgni giocatore sceglie anzitutto il proprio personaggio: sono disponibili uomini, donne e alieni umanoidi, differenti solo dal punto di vista estetico. Il personaggio pu\u00f2 camminare a destra e sinistra, accovacciarsi e spostarsi anche rimanendo abbassato, saltare, sparare a diverse altezze con l'arma attualmente in suo possesso. Altre azioni specifiche sono possibili a seconda della situazione. Nell'arcade e nelle versioni per computer e per Lynx le azioni particolari eventualmente possibili a un dato momento sono indicate a video da due scritte in inglese sotto la propria visuale, e si possono effettuare azionando i due rispettivi controlli (due pulsanti da pollice sulla leva dell'arcade, direzioni su/gi\u00f9 su computer, due pulsanti su Lynx). Si dispone di una sola vita e di una riserva di energia.\nL'arma primaria pu\u00f2 essere sostituita raccogliendo altri tipi di pistole e fucili futuristici, inoltre si possono trovare bombe a mano limitate lanciabili come azione secondaria. Nell'arcade e nelle conversioni pi\u00f9 fedeli l'arma primaria si pu\u00f2 a volte perdere o perfino rompere quando si viene buttati a terra da un attacco potente, costringendo a cercare di raccoglierla o combattere a pugni.\nAltri oggetti di vario tipo si possono raccogliere, perlopi\u00f9 solo per ottenere punti bonus, e in alcuni casi anche per avere ricariche di energia o per altri utilizzi particolari. Sullo sfondo si possono trovare interruttori e macchinari fissi con i quali \u00e8 possibile interagire.\nVari tipi di mostri verdognoli e ripugnanti popolano le stanze e arrivano anche dalle porte scorrevoli. I tipi di alieni sono: uova dalle quali possono uscire \"critter\"; piccoli \"critter\" (lett. \"bestioline\"), usciti o meno da uova, ispirati ai \"facehugger\" di \"Alien\", che si aggrappano ai personaggi riducendone continuamente l'energia finch\u00e9 non vengono scagliati via con apposita azione; \"rollerbaby\" che si appallottolano come armadilli e rotolano; tentacoli strangolatori che spuntano da pavimenti e soffitti; \"snotterpillar\" (da \"snot\" e \"caterpillar\", traducibile \"bruco moccioloso\"), grosse bestie che saltano addosso o sputano melma nociva; \"festor\" (spesso assenti nelle conversioni), enormi creature che si affacciano dalle aperture e attaccano con raggi dagli occhi o lanciando uova.\nOgni livello deve essere ripulito da una certa quantit\u00e0 di nemici per ottenere una piena vittoria. Alcune stanze hanno monitor con informazioni, tra cui la percentuale rimanente di alieni da uccidere. Se si perde troppo tempo la base viene distrutta, il personaggio fugge e passa comunque al livello seguente, ma senza bonus. Nell'arcade e nelle conversioni pi\u00f9 fedeli si possono trovare terminali per attivare o disattivare l'autodistruzione della base, un modo alternativo per superare il livello, ma con bonus minore.\nVarianti nelle conversioni.\nLa versione per console portatile Atari Lynx \u00e8 l'unica a distinguersi per l'assenza della divisione dello schermo. Su una Lynx pu\u00f2 giocare una sola persona, a tutto schermo. Il multigiocatore \u00e8 comunque possibile, collegando fino a quattro Lynx tramite cavo seriale Comlynx. Altra caratteristica unica del multigiocatore su Lynx \u00e8 che tra i personaggi \u00e8 possibile selezionare anche un alieno \"snotterpillar\", diventando cos\u00ec un avversario degli altri giocatori. Ci sono altre novit\u00e0, come la possibilit\u00e0 di trovare un jet pack.\nLa versione per la primitiva Atari 2600 (uno degli ultimi giochi prodotti dalla Atari per questa console) \u00e8 naturalmente molto semplificata, ma riesce a mantenere diverse caratteristiche, tra cui quasi tutti i tipi di nemici e di armi. Manca per\u00f2 un vero multigiocatore: nonostante lo schermo sia diviso come di consueto, i due giocatori partecipano uno alla volta, alternandosi.\nLe versioni per computer hanno opzioni per regolare la difficolt\u00e0 e per avere armi con munizioni limitate anzich\u00e9 illimitate. Le versioni per computer a 8 bit hanno solo qualche funzionalit\u00e0 secondaria in meno rispetto ad Amiga/ST. Le edizioni per 8 bit, sebbene dotate comunque di propria musica in gioco, includevano originariamente un'audiocassetta con la registrazione della musica della versione Amiga (composta da Barry Leitch).\nLa conversione NES ha due tipi di nemici del tutto differenti dalle altre.\nSviluppo.\n\"Xenophobe\" nacque come un innovativo arcade della Bally Midway. Il principale designer del gioco e autore di tutta la grafica \u00e8 Brian Colin, gi\u00e0 noto per il celebre \"Rampage\", sempre della Bally Midway. Colin riferisce che la sua idea era combinare le caratteristiche innovative di due titoli da lui precedentemente concepiti, \"Rampage\" e \"Zwackery\" (un gioco di esplorazione/avventura multischermo per giocatore singolo). Da \"Rampage\" riprese la possibilit\u00e0 di accomodare tre giocatori simultanei a un unico cabinato verticale. Da \"Zwackery\" riprese il particolare sistema di controllo che dava molte pi\u00f9 possibilit\u00e0 rispetto a un tipico sparatutto.\nCome ambientazione Colin aveva pensato a una caccia al tesoro nell'Egitto del XIX secolo, ma quando l'azienda gli affianc\u00f2 nello sviluppo il programmatore Howard Shere, i due concordarono sull'ambientazione fantascientifica, molto influenzati anche dal recente film \"Aliens\".\nPer combinare il multigiocatore e la libert\u00e0 di esplorazione indipendente, senza ingigantire l'hardware, si ide\u00f2 l'insolito schermo diviso in tre.\nCome periferica di controllo per ciascun giocatore si utilizz\u00f2 un joystick di \"Gorf\" modificato, con il grilletto e due pulsanti integrati per il pollice, associati a molte azioni diverse a seconda della situazione.\nNel design, ogni oggetto in gioco doveva avere uno o pi\u00f9 utilizzi specifici. Tuttavia, anche se non tutto era stato ancora implementato, gi\u00e0 nelle prime settimane di test il gioco produsse molti guadagni e la direzione decise che andava bene cos\u00ec. Shere fu assegnato a un altro progetto e, nonostante il disaccordo di Colin, \"Xenophobe\" entr\u00f2 in produzione senza alcuni dei dettagli in progetto. Una parte di queste caratteristiche furono poi reintrodotte nella versione per Atari Lynx, opera di un solo programmatore, Gil Colgate, che ebbe molta autonomia nello sviluppo.\nLe conversioni per computer sono accreditate alla Visage Software, un nome di cui non \u00e8 noto nessun altro titolo pubblicato, ma che \u00e8 legata al produttore britannico Imagitec Design.\nLa BlueSky Software svilupp\u00f2 la conversione per Atari 7800 e anche quella, mai pubblicata, per Atari 8-bit.\nAccoglienza.\nIn sala giochi \"Xenophobe\" fu un successo per la Bally Midway. Secondo il progettista Brian Colin, inizialmente stabil\u00ec un record di guadagni settimanali nell'industria degli arcade, battendo il record precedentemente stabilito da \"Rampage\". Tuttavia, dopo diversi mesi i guadagni crollarono, e \"Xenophobe\" non ebbe la capacit\u00e0 di mantenere nel tempo la celebrit\u00e0 come ha fatto \"Rampage\", n\u00e9 forse come altri giochi di Colin. I diritti su \"Xenophobe\" rimasero alla Midway che non ne realizz\u00f2 mai un seguito.\nPer quanto riguarda la critica, secondo una retrospettiva di \"Retro Gamer\" del 2015 il gioco viene ancora meritatamente acclamato per l'alta giocabilit\u00e0 e originalit\u00e0, tuttavia la critica dei suoi tempi non fu particolarmente entusiasta. Due riviste britanniche che recensirono dettagliatamente il gioco arcade nel 1987, \"Computer and Video Games\" e \"Commodore User\", furono negative, entrambe descrivendo come poco pratico il sistema dei due pulsanti per le azioni speciali variabili, mentre \"Your Sinclair\" fu positiva. Secondo \"Computer+Videogiochi\" del 1991 l'arcade non aveva neppure avuto grosso successo, per il sistema complesso e l'azione pacata. Le conversioni domestiche ottennero giudizi molto variabili, di solito moderatamente positivi; la versione Atari Lynx fu mediamente la pi\u00f9 apprezzata."}
{"id": "8642359", "revid": "767487", "url": "https://it.wikipedia.org/wiki?curid=8642359", "title": "Vitor J\u00fanior", "text": "Carriera.\nClub.\nHa giocato nella massima serie dei campionati brasiliano, croato, sloveno, giapponese, thailandese, saudita e kazako, e nella seconda divisione brasiliana."}
{"id": "8642362", "revid": "125018637", "url": "https://it.wikipedia.org/wiki?curid=8642362", "title": "Confine tra l'Iran e la Turchia", "text": "Il confine tra l'Iran e la Turchia (; ) \u00e8 lungo 534 km e parte dalla triplice frontiera con l'Azerbaigian a nord fino al triplice frontiera con l'Iraq a sud.\nGeografia.\nIl confine inizia a nord alla triplice frontiera con la Repubblica Autonoma Nakhchivan dell'Azerbaigian sul fiume Aras. Il confine procede a nord-ovest lungo il fiume Karasu \u00c7ay\u0131, concedendo cos\u00ec alla Turchia una striscia di territorio che la collega all'Azerbaigian. Il confine procede quindi a sud-ovest e poi a sud attraverso una serie di linee territoriali irregolari, fino alla triplice frontiera irachena. La regione di confine \u00e8 estremamente montuosa ed \u00e8 popolata principalmente da curdi su entrambi i lati.\nStoria.\nPeriodo ottomano (1500-1920).\nL'Impero Ottomano aveva conquistato gran parte di ci\u00f2 che oggi \u00e8 l'Iraq dalla Persia safavide nella guerra ottomano-safavide del 1532-1555. La guerra si concluse con la pace di Amasya, con la quale fu confermato il dominio ottomano sulla regione. Il controllo ottomano della Mesopotamia e della Turchia orientale fu confermato in seguito alla guerra ottomano-safavide (1623-1639), che si concluse con il trattato di Zuhab. Il trattato di Zuhab stabiliva che il confine tra i due imperi sarebbe corso tra i monti Zagros e il fiume Tigri, sebbene a quel tempo non si fosse tracciata una linea precisa.\nDurante la guerra ottomana-Hotaki (1722-1727) gli ottomani invasero l'Iran in alleanza con la Russia, conquistando ampie parti dell'Iran nordoccidentale attraverso il Trattato di Hamedan. Un'altra guerra segu\u00ec nel 1740 che fu conclusa dal Trattato di Kerden nel 1746, che restaur\u00f2 le province occidentali dell'Iran e riafferm\u00f2 il confine di Zuhab del 1639.\nLa guerra ottomano-persiana (1821-1823) termin\u00f2 con la firma del primo trattato di Erzurum, che riafferm\u00f2 il confine di Zuhab del 1639.\nUn'apposita commissione che coinvolse funzionari persiani, ottomani, russi e britannici ha assistito alla delimitazione del confine, risultato dal secondo Trattato di Erzurum del 1847 che affermava il confine del 1639 con alcune piccole modifiche. La commissione riprese il suo lavoro negli anni successivi, e dopo molto lavoro seguita da una disputa cartografica, fu prodotta nel 1869 una mappa dettagliata. Alcune piccole modifiche furono apportate nelle vicinanze del Qotur a seguito del Trattato di Berlino (1878).\nNonostante il lavoro della commissione, sono proseguite le controversie sul preciso allineamento dei confini. Gli ottomani e l'Iran accettarono di lavorare su una demarcazione pi\u00f9 precisa nel 1911 su sollecitazione di Russia e Gran Bretagna, che avevano aspirazioni coloniali nella regione. Dal novembre 1913 all'ottobre 1914 una commissione sul confine stabil\u00ec il Protocollo di Costantinopoli, fornendo una delimitazione dettagliata dell'intero confine. La commissione di confine delle quattro nazioni ha quindi esaminato il confine di terra delimitandolo con pilastri (esclusa l'area del Qotur che \u00e8 rimasta in discussione), producendo una serie di mappe dettagliate raffiguranti la frontiera confermata.\nPeriodo post-ottomano (1920 - ad oggi).\nDurante la prima guerra mondiale una rivolta araba, sostenuta dalla Gran Bretagna, riusc\u00ec a rimuovere gli ottomani dalla maggior parte del Medio Oriente. Come risultato dell'accordo segreto anglo-francese Sykes-Picot del 1916, la Gran Bretagna ottenne il controllo dei territori ottomani di Mosul, Baghdad e Bassora, riorganizzati nel mandato dell'Iraq nel 1920.\nCon il Trattato di S\u00e8vres del 1920 la Turchia anatolica doveva essere suddivisa, con le aree a nord del Vilayet di Mosul da includere all'interno di uno stato curdo autonomo o indipendente. I nazionalisti turchi, indignati per il trattato, contribuirono allo scoppio della guerra d'indipendenza turca; il successo turco in questo conflitto rese S\u00e8vres obsoleta. Con il Trattato di Losanna del 1923 fu riconosciuta l'indipendenza della Turchia e fu approvato un accordo territoriale molto pi\u00f9 generoso, anche se comport\u00f2 la rinuncia formale della Turchia a qualsiasi rivendicazione territoriale sulle terre arabe. A est l'ex confine ottomano-iraniano fu mantenuto, formando i confini attuali di Iran e Iraq, e anche tra Iran e la neonata Repubblica di Turchia.\nIl 9 aprile 1929 fu firmato ad Ankara un trattato tra Turchia e Iran per delimitare ulteriormente il loro confine, in parte in risposta alla ribellione curda dell'Ararat; ci\u00f2 fu poi finalizzato alla Convenzione di Teheran del 1932, con l'accordo di alcuni piccoli scambi di territorio nelle vicinanze del Piccolo Ararat, Bazhergah e Qotur. Il confine fu quindi delimitato e un accordo finale venne firmato a Teheran il 26 maggio 1937.\nDal 2017, la Turchia ha iniziato a costruire una barriera lungo il suo con l'Iran per prevenire gli attraversamenti illegali e il contrabbando. Il muro coprir\u00e0 144 km di confine. A dicembre 2017, met\u00e0 della barriera di confine era stata completata. Secondo i funzionari responsabili del progetto, la barriera di confine avrebbe dovuto essere completata entro la primavera del 2019 La commissione nazionale per l'edilizia abitativa TOK\u0130 sta costruendo il muro nelle province di I\u011fd\u0131r e A\u011fr\u0131. L'Iran ha accolto con favore la costruzione della barriera di confine.\nValichi di frontiera.\nSono presenti tre valichi lungo tutto il confine, due per il traffico veicolare e uno per il traffico veicolare e ferroviario. Il pi\u00f9 trafficato dei tre, G\u00fcrbulak, \u00e8 tra i posti di blocco di frontiera pi\u00f9 trafficati del mondo."}
{"id": "8642363", "revid": "74173", "url": "https://it.wikipedia.org/wiki?curid=8642363", "title": "Fruitbook magazine", "text": "Fruitbook Magazine \u00e8 una testata giornalistica che si rivolge ai professionisti del settore ortofrutta e quindi per un'utenza principalmente business-to-business. Conosciuta nel settore anche con l'acronimo FM, la rivista \u00e8 stampata a periodicit\u00e0 trimestrale. La sede \u00e8 a San Pietro in Cariano (VR). Fruitbook Magazine \u00e8 testata giornalistica iscritta dal 2012 al Tribunale di Verona - Registro Stampa e al ROC - Registro degli Operatori di Comunicazione. Il fondatore, editore e direttore responsabile \u00e8 il giornalista Eugenio Felice.\nStoria.\nFruitbook Magazine nasce nel 2012 per fornire informazioni sulle ultime tendenze e novit\u00e0 nel mondo dell\u2019ortofrutta. La rivista \u00e8 stampata con cadenza trimestrale con una tiratura media di 8.000 copie. Viene pubblicato un numero per ogni stagione: gennaio (inverno), aprile (primavera), luglio (estate), ottobre (autunno). Dal 2016 \u00e8 certificata FSC, unica in Europa tra le riviste stampate del settore ortofrutta. Fin dal primo numero (ottobre 2012) Fruitbook Magazine ha fatto la scelta green di essere 100% plastic free, 100% monomateriale e 100% riciclabile.\nMission.\nL'obiettivo di Fruitbook Magazine \u00e8 migliorare i rapporti di filiera nel settore ortofrutticolo, la redditivit\u00e0 delle aziende che ne fanno parte e l\u2019esperienza di acquisto e consumo di prodotti ortofrutticoli da parte degli italiani.\nProgetti correlati.\nFruitbook Magazine ha come editore e proprietario Elnath Media srl, editore anche della Guida alla GDO, l'unica guida stampata alla Grande Distribuzione Italiana con un focus specifico sull'ortofrutta, ed organizzatore di Fresh Retailer: Show &amp; Conference, l'evento biennale che mette in relazione i fornitori ortofrutticoli italiani ed esteri con i buyer della DGO italiana. Elnath Media srl \u00e8 inoltre ideatore del premio Top Fresh Retailer, nato per identificare i migliori gruppi distributivi italiani nel settore ortofrutta."}
{"id": "8642364", "revid": "1310927", "url": "https://it.wikipedia.org/wiki?curid=8642364", "title": "Luiz Eduardo", "text": ""}
{"id": "8642365", "revid": "2055054", "url": "https://it.wikipedia.org/wiki?curid=8642365", "title": "Atterraggio assistito d'emergenza", "text": "Un atterraggio assistito pu\u00f2 essere tentato a seguito della morte o dell'improvvisa indisponibilit\u00e0 del pilota di un velivolo. Viene eseguito da un passeggero o da un'altra persona non qualificata al volo a bordo dell'aeromobile che deve essere guidata radiofonicamente dalla torre di controllo a terra o da un vicino velivolo che lo assista.\nNon ci sono casi registrati di aerei di linea commerciali che sono stati fatti atterrare da persone non qualificate. Ci sono stati, tuttavia, incidenti in cui piloti qualificati che viaggiavano come passeggeri o membri dell'equipaggio su aerei di linea hanno preso il posto di copilota per assistere il pilota."}
{"id": "8642366", "revid": "1714743", "url": "https://it.wikipedia.org/wiki?curid=8642366", "title": "Gontrano di Worms", "text": "Biografia.\nGontrano fu il figlio maggiore di Roberto III (chiamato anche Rutpert III), conte di Wormsgau e dell'Alto Reno, appartenente alla dinastia robertingia, e sua moglie Viltrude (Waldrada) d'Orl\u00e9ans. \nGontrano successe suo padre dopo la sua morte nell'834 come conte a Wormsgau, ma mor\u00ec nell'837, probabilmente senza discendenti. A lui succedette suo fratello Roberto IV detto il Forte, che, tuttavia, migr\u00f2 nel regno dei Franchi Occidentali nell'840 e cedette il Wormsgau al cognato Walaho IV. "}
{"id": "8642370", "revid": "767487", "url": "https://it.wikipedia.org/wiki?curid=8642370", "title": "Pri\u0161\u0451l soldat s fronta", "text": "Pri\u0161\u0451l soldat s fronta (\"\u041f\u0440\u0438\u0448\u0451\u043b \u0441\u043e\u043b\u0434\u0430\u0442 \u0441 \u0444\u0440\u043e\u043d\u0442\u0430\") \u00e8 un film del 1971 diretto da Nikolaj Nikolaevi\u010d Gubenko."}
{"id": "8642372", "revid": "76963", "url": "https://it.wikipedia.org/wiki?curid=8642372", "title": "Pedro Serra", "text": "Biografia.\nNacque ad Barcellona tra il 1340 ed il 1350.\nL'antipapa Benedetto XIII lo elev\u00f2 al rango di (pseudo) cardinale nel concistoro del 22 settembre 1397.\nMor\u00ec l'8 ottobre 1404 a Genova."}
{"id": "8642374", "revid": "1372005", "url": "https://it.wikipedia.org/wiki?curid=8642374", "title": "Guntram (Wormsgau)", "text": ""}
{"id": "8642377", "revid": "767487", "url": "https://it.wikipedia.org/wiki?curid=8642377", "title": "Nikolaj Nikolaevi\u010d Gubenko", "text": ""}
{"id": "8642379", "revid": "1632387", "url": "https://it.wikipedia.org/wiki?curid=8642379", "title": "Triumph of Mercy", "text": "Triumph of Mercy \u00e8 un album in studio del gruppo musicale Mortification, pubblicato nel 1998 dalla Rowe Productions."}
{"id": "8642383", "revid": "254401", "url": "https://it.wikipedia.org/wiki?curid=8642383", "title": "Oratorio del Rosario (Genova)", "text": "L\"'Oratorio del Rosario\" di Genova \u00e8 un oratorio sito in Salita S. Francesco da Paola nel quartiere di San Teodoro. \nStoria e descrizione.\nCostruito in stile neoclassico tra il 1824 e il 1826 su disegno di Carlo Barabino; questo tempietto a pianta circolare, sormontato da una grande cupola, era destinato a sostituire quello vecchio, che sorgeva nei pressi dell'antica chiesa di S. Teodoro, ed in seguito demolito per la costruzione della linea ferroviaria.\nNella nuova costruzione furono integrati i marmi dell'antico oratorio e colonne provenienti dalla demolizione della chiesa di S. Francesco in Castelletto.\nAl suo interno furono inseriti una scultura in marmo della \"Madonna col Bambino\", opera del XVI secolo, donata dal principe Doria, ed un crocifisso nero del Veneziano, autore anche della statua della \"Madonna del Rosario\" collocata nel vano d'ingresso."}
{"id": "8642384", "revid": "1543377", "url": "https://it.wikipedia.org/wiki?curid=8642384", "title": "Regione metropolitana di Bangkok", "text": "La Regione metropolitana di Bangkok (, letteralmente: metropoli di Bangkok e perimetro) \u00e8 il grande agglomerato urbano che comprende la metropoli di Bangkok, capitale della Thailandia, e le circostanti province di Nakhon Pathom, Pathum Thani, Nonthaburi, Samut Prakan e Samut Sakhon. Si trova nella parte meridionale della Thailandia Centrale, si affaccia sul Golfo di Thailandia e si estende su una superficie di km\u00b2; secondo il censimento thailandese del 2010, comprendeva abitanti, pari al 22,24% dell'intera popolazione thailandese. Trainata dalla capitale, centro del potere politico, economico e amministrativo del paese, la regione metropolitana produceva nel 2004 pi\u00f9 della met\u00e0 della ricchezza materiale thailandese.\nLa regione metropolitana di Bangkok non va confusa con la stessa Bangkok, che secondo l'ordinamento amministrativo thailandese ha lo status di metropoli (), equivalente a quello delle province. Sia Bangkok che ognuna delle province della regione metropolitana hanno un proprio governo, mentre la regione non dispone di un proprio ente amministrativo che ne regoli la pianificazione, la gestione e lo sviluppo. Lo sviluppo regionale rientra tra i compiti delle agenzie governative di Stato del Dipartimento per la pianificazione di citt\u00e0 e campagne e del Consiglio nazionale per lo sviluppo economico e sociale. Le autorit\u00e0 di Bangkok predispongono i piani regolatori per la citt\u00e0, che non hanno un impatto significativo sullo sviluppo della regione metropolitana.\nStoria.\nPremesse.\nBangkok fu fondata nel 1782, 15 anni dopo la distruzione della capitale storica Ayutthaya da parte dei birmani. In quei 15 anni la capitale fu Thonburi, che \u00e8 oggi il popoloso agglomerato parte di Bangkok sulla sponda ovest del fiume Chao Phraya. Subito Bangkok divenne capitale e il centro pi\u00f9 importante del Siam, l'antico nome dalla Thailandia, attraendo un crescente numero di abitanti provenienti dalle aree rurali del paese e dall'estero. Lo sviluppo dei nuovi insediamenti periferici ha avuto luogo inizialmente lungo le tre principali arterie stradali nazionali, costruite negli anni 1930, le strade Sukhumvit, Phahon Yothin e Peth Kasem, che collegano Bangkok rispettivamente con l'est, il nord e il sud del paese. Altre infrastrutture che favorirono l'espansione edilizia furono l'aeroporto di Don Muang a nord e il porto di Khlong Toei a sud-est. Nella prima met\u00e0 del XX secolo si registr\u00f2 un notevole boom demografico in Thailandia. Nel 1972 fu fondata l'amministrazione metropolitana di Bangkok, con la fusione delle province di Thonburi e Phra Nakhon, quest'ultima era di fatto la vecchia Bangkok.\nLa formazione della Regione metropolitana.\nL'urbanizzazione verso Bangkok divenne un fenomeno di grande portata a partire dagli anni 1970 di pari passo con l'industrializzazione del paese, favorita dagli investimenti statunitensi. Ebbe ulteriore impulso nel decennio successivo con la fine della guerra fredda e la liberalizzazione degli scambi commerciali con i Paesi vicini; nel giro di pochi anni il Prodotto Interno Lordo pro/capite fu triplicato. L'economia rurale perse progressivamente di importanza e i contadini si riversarono nella capitale per diventare la forza-lavoro delle nuove industrie. Si stima che in quegli anni Bangkok abbia triplicato il numero di abitanti raggiungendo gli 11 milioni, 40 volte di pi\u00f9 di Nakhon Ratchasima, il secondo centro pi\u00f9 popolato della Thailandia.\nNella seconda met\u00e0 degli anni ottanta si inizi\u00f2 a costruire nuove zone industriali nelle province attorno a Bangkok che fanno oggi parte della regione metropolitana e anche nelle province attigue. Nei pressi degli stabilimenti sorsero nuovi alloggi per gli operai. Una parte della nuova classe media che si era venuta a creare inizi\u00f2 a investire i propri soldi nelle aree rurali della periferia della capitale dando il via alla costruzione di nuovi edifici dove c'erano i terreni agricoli. Nel giro di pochi anni industrie, case, autostrade, campi da golf, dighe e centrali elettriche destinate a rifornire gli abitanti della citt\u00e0 presero il posto dei campi. Dal 1978 al 2000, il fabbisogno di acqua degli abitanti di Bangkok crebbe da 0,5 a 7,5 milioni di m\u00b3 al giorno. Negli anni novanta la crisi del settore agricolo spinse a Bangkok nuovi contadini, soprattutto del Nordest, con gli addetti alla forza lavoro nel settore manifatturiero, provenienti anche dai paesi vicini, che si raddoppiarono in pochi anni. L'alto costo delle abitazioni e dei terreni a Bangkok ha spinto anche molti degli abitanti della capitale a trasferirsi nelle province vicine, dove i prezzi sono pi\u00f9 contenuti.\nNuovi insediamenti nelle zone attigue alla regione.\nLa politica di decentramento industriale messa in atto dal governo thailandese negli anni successivi ha favorito lo sviluppo di altre province vicine alla regione metropolitana, in particolare quelle di Chonburi e Chachoengsao della costa orientale, che assieme alla regione metropolitana formano la cosiddetta Mega-regione urbana di Bangkok. Sono collegate alla capitale con moderne autostrade e un efficiente sistema ferroviario di treni merci soprattutto per raggiungere il porto di Laem Chabang, costruito nel 1981 per decongestionare quello di Bangkok Kloeng Toei. Sin dalla sua inaugurazione, il nuovo grande porto ha spedito e ricevuto la maggior parte dei container internazionali diventando il pi\u00f9 trafficato della Thailandia. Negli anni successivi a Laem Chabang \u00e8 transitato un crescente numero di navi mercantili e nel 2016 era il 22\u00ba pi\u00f9 trafficato al mondo. \nAnche il nuovo grande aeroporto Internazionale di Bangkok-Suvarnabhumi, inaugurato nel 2006, \u00e8 stato costruito in direzione della costa orientale. Con la sua grande zona industriale e con due porti nei suoi confini, la provincia di Chonburi produceva negli anni 2000 il 5% della ricchezza nazionale. Secondo alcuni, la Mega-regione urbana di Bangkok comprende anche la provincia di Rayong, che si trova sulla costa orientale dopo quella di Chonburi, e quelle di Ayutthaya e Ratchaburi, rispettivamente a nord e a ovest di Bangkok.\nProblemi legati allo sviluppo e all'urbanizzazione.\nIl repentino aumento della popolazione e le grandi trasformazioni subite da Bangkok e dintorni a partire dalla seconda met\u00e0 del XX secolo hanno portato con s\u00e9 seri problemi. Lo sviluppo urbano ed economico \u00e8 avvenuto senza un'adeguata programmazione fino alla met\u00e0 degli anni 1980. La zona \u00e8 diventata particolarmente congestionata e soffre di una carenza di infrastrutture adeguate alla sua crescita soprattutto se si confronta lo sviluppo di Bangkok a quello di altre metropoli del Sudest asiatico e dell'Estremo Oriente. I governi thailandesi hanno cercato di porre rimedio a questo problema costruendo superstrade, grattacieli, metropolitane ecc. Anche questa fase \u00e8 stata realizzata senza adeguata programmazione da parte dei politici, preoccupati pi\u00f9 a favorire i propri interessi personali che ad attuare un piano regolatore funzionale. I nuovi insediamenti creati a partire dagli anni 1970 alla periferia di Bangkok soffrirono per l'indiscriminato sviluppo stradale e sono rimasti avulsi dal contesto metropolitano. Tra i problemi pi\u00f9 gravi di cui soffre la regione vi sono quelli abitativi, il traffico, l'inquinamento e le inondazioni."}
{"id": "8642385", "revid": "125693293", "url": "https://it.wikipedia.org/wiki?curid=8642385", "title": "Durmast", "text": "Biografia.\nBatterista di diverse band tra cui Home By Three (con il quale ha aperto i concerti alle date italiane di band come Yellowcard, Anti-Flag, MxPx, Motion City Soundtrack, The Subways), Jasmine gli Sbalzi e TRL, nel 2018 inizia anche la sua carriera solista come produttore di musica elettronica.\nDurmast oltre alle proprie produzioni ha remixato tracce di I Camillas e HoFame.\nNell'aprile 2021 alcuni suoi brani vengono introdotti tra le colonne sonore di Mappe Criminali, programma in onda su TV8, condotto da Daniele Piervincenzi."}
{"id": "8642386", "revid": "1372005", "url": "https://it.wikipedia.org/wiki?curid=8642386", "title": "Ugo II il Grande", "text": ""}
{"id": "8642387", "revid": "6923", "url": "https://it.wikipedia.org/wiki?curid=8642387", "title": "Hit Mania 2019", "text": "Hit Mania 2019 \u00e8 una compilation di artisti vari facente parte della serie Hit Mania, uscita nei negozi il 14 Dicembre 2018.\n\u00c8 stata pubblicata sia in versione singola (2 CD + rivista), sia in versione cofanetto (4 CD + rivista) dove oltre \"Hit Mania 2019\" e \"Hit Mania 2019 \"Club Version\"\" troverete anche il CD3: \"DEEP HOUSE PARTY \"Inverno 2019\"\" e il CD4: \"EDM Electronic Dance Music \"#8\"\".\nLa compilation \u00e8 stata mixata dal disc jockey Mauro Miclini di Radio Deejay.\nLa copertina \u00e8 stata curata e progettata da Gorial."}
{"id": "8642390", "revid": "767487", "url": "https://it.wikipedia.org/wiki?curid=8642390", "title": "Luiz Eduardo Azevedo Dantas", "text": "Carriera.\nClub.\nHa giocato nella massima serie bulgara e nella seconda divisione brasiliana."}
{"id": "8642396", "revid": "120398326", "url": "https://it.wikipedia.org/wiki?curid=8642396", "title": "I'm a Pop", "text": "I'm a Pop \u00e8 un singolo della cantante giapponese Chanmina.\nIl brano omonimo \u00e8 stato rilasciato il 15 febbraio 2019 come singolo digitale, per poi essere rilasciato, insieme a due brani inediti, in versione fisica e digitale il 27 febbraio 2019."}
{"id": "8642397", "revid": "117986567", "url": "https://it.wikipedia.org/wiki?curid=8642397", "title": "Avilius Teres", "text": " La sua memoria ci \u00e8 tramandata dall'\"epigrafe onoraria di Avilius Teres\", rinvenuta in diversi frammenti e in tempi diversi nella citt\u00e0 di Roma.\nAll'inizio del Novecento, durante la demolizione di uno spalto fatto costruire da papa Urbano VIII nel 1627 presso Castel Sant'Angelo a Roma, vennero rinvenuti cinque frammenti di un lastrone di marmo greco dello spessore di cm 6; questi, ricongiunti fra di loro, permisero di ricostruire una parte di una pi\u00f9 vasta iscrizione di cui erano gi\u00e0 noti due frammenti (CIL 06, 10053 e 10054), rinvenuti il 21 ottobre 1627 in occasione di ampliamenti delle difese del castello. Della persona dell'auriga (o \"agitator\") Avilius Teres si conoscono vari particolari: molto verosimilmente un liberto, fu attivo nell'ambito delle corse nella prima met\u00e0 del II secolo d.C. e riport\u00f2, in un anno, ben 1011 vittorie. "}
{"id": "8642399", "revid": "1632387", "url": "https://it.wikipedia.org/wiki?curid=8642399", "title": "Hammer of God", "text": "Hammer of God \u00e8 un album in studio del gruppo musicale Mortification, pubblicato nel 1999 dalla Metal Blade Records."}
{"id": "8642406", "revid": "122854378", "url": "https://it.wikipedia.org/wiki?curid=8642406", "title": "Angel (Chanmina)", "text": "Angel \u00e8 un singolo della cantante giapponese Chanmina.\nIl brano omonimo \u00e8 stato pubblicato il 24 luglio 2020 come singolo digitale, per poi essere commercializzato in versione fisica e digitale insieme a tre nuove tracce inedite il 9 settembre 2020.\nIl video del b-side promozionale \"Rainy Friday\" \u00e8 stato reso disponibile l'11 settembre 2020 sul canale YouTube della cantante."}
{"id": "8642420", "revid": "729019", "url": "https://it.wikipedia.org/wiki?curid=8642420", "title": "W\u0142adys\u0142aw Bortnowski", "text": "Biografia.\n \nNacque a Radom, nel Regno del Congresso che allora faceva parte dell'Impero russo il 12 novembre 1891, figlio di J\u00f3zef, di professione ingegnere Zofia Ka\u0142u\u017cy\u0144ska. Dopo aver completato gli studi secondari presso un ginnasio di \u017dytomyr, si iscrisse come studente di medicina all'universit\u00e0 statale di Mosca, trasferendosi dopo un anno all'universit\u00e0 Jagellonica di Cracovia dove complet\u00f2 i suoi studi. Dal 1908 divenne membro dell'organizzazione segreta Zwi\u0105zek Walki Czynnej, e dal 1912 dell'organizzazione paramilitare Zwi\u0105zek Strzelecki. Nel 1913 fu nominato sergente, ottenendo poi la nomina a ufficiale di complemento nei ranghi della Zwi\u0105zek Strzelecki. Con lo scoppio della Grande Guerra interruppe i suoi studi superiori e il 7 agosto 1914 si un\u00ec alle Legioni polacche dove comand\u00f2 un 4\u00ba plotone, 10\u00aa Compagnia, 5\u00ba Battaglione del 1\u00ba Reggimento fanteria. Successivamente, promosso secondo tenente, comand\u00f2 una compagnia nel 5\u00ba Reggimento di fanteria, e poi divenne aiutante del 7\u00ba Reggimento fanteria della 1\u00aa Brigata del generale J\u00f3zef Pi\u0142sudski. Il giorno di Natale del 1914 rimase ferito alla mascella nella battaglia di \u0141owcz\u00f3wek. In seguito agli eventi della crisi del giuramento del 1917, fu arrestato e internato nel campo di concentramento di Forte Beniamin\u00f3w a Beniamin\u00f3w, rimanendovi dal luglio 1917 fino al suo rilascio il 20 marzo 1918. Dal suo rilascio fu comandante delle forze dell'Organizzazione Militare Polacca presenti a Cracovia fino all'ottobre 1918.\nCon il grado di tenente colonnello, il 31 ottobre si arruol\u00f2 nell'esercito polacco, rinato, al termine della prima guerra mondiale, dopo la proclamazione dell'indipendenza della Repubblica di Polonia. Dapprima comand\u00f2 una compagnia del 5\u00ba Reggimento fanteria e poi un battaglione dello stesso reggimento. Nel novembre 1918 prese parte sia all'assedio di Przemy\u015bl che a quello di Leopoli, e dal 16 maggio al 30 novembre 1919 divenne assistente didattico presso la Wy\u017csza Szko\u0142a Wojenna a Varsavia. \nCon l'inizio della guerra sovietico-polacca rimase nella sua posizione di insegnante a Varsavia fino al dicembre 1919. Dal 10 ottobre 1919 prest\u00f2 servizio come ufficiale operativo nella 1. Dywizja Piechoty Legion\u00f3w e successivamente fu capo della 3\u00aa divisione del gruppo operativo guidato dal generale Edward Rydz-\u015amig\u0142y. Prest\u00f2 poi servizio come capo del 3\u00aa divisione della 3\u00aa Armata e, dall'ottobre 1920, come Capo di stato maggiore della 3\u00aa Armata allora al comando del generale Zygmunt Zieli\u0144ski.\nDopo la fine della guerra fu mandato a Parigi, in Francia, dove il 1 novembre 1920 inizi\u00f2 a frequentare l'\u00c9cole sup\u00e9rieure de guerre. Nel settembre 1922 si laure\u00f2 e ritorn\u00f2 in Polonia dove esercit\u00f2 vari incarichi, tra cui quello primo ufficiale presso l'Ispettorato dell'esercito a Wilno. Il 15 agosto 1924 fu promosso colonnello e nell'ottobre dell'anno successivo assunse il comando del 37\u00ba Reggimento fanteria di stanza a Kutno. Dopo il colpo di Stato di maggio nel 1926 rimase fedele a Pilsudski, e poi serv\u00ec come capo della 3\u00aa divisione dello Stato maggiore dell'esercito per due mesi a partire da novembre. Nel febbraio 1928 fu nominato comandante della 26\u00aa Divisione fanteria a Skierniewice.[3] Dal giugno 1930 fu trasferito a Pozna\u0144, posto al comando della 14\u00aa Divisione fanteria. Nell'ottobre dello stesso anno fu assegnato all'Ispettorato dell'esercito a Toru\u0144 come ufficiale, e il 1 novembre 1931 assunse il comando della 3. Dywizja Piechoty Legion\u00f3w a Zamo\u015b\u0107, una delle unit\u00e0 pi\u00f9 prestigiose dell'esercito polacco.\nIl 1 gennaio 1932 il Presidente della Repubblica Ignacy Mo\u015bcicki lo nomin\u00f2 generale di brigata, e a partire dal 12 ottobre 1935 prest\u00f2 servizio come Ispettore generale delle forze armate a Toru\u0144. Nell'autunno del 1938 gli fu affidato il comando del Gruppo Operativo Indipendente \"\u015al\u0105sk\", che dopo la Conferenza di Monaco partecip\u00f2 all'occupazione dell'area di Zaolzie che allora apparteneva alla Cecoslovacchia. La sua popolarit\u00e0 in Patria dopo l'occupazione di Zaolzie divenne cos\u00ec grande che doveva sostituire il Maresciallo di Polonia Edward Rydz-\u015amig\u0142y come comandante in capo dell'esercito quando quest'ultimo si fosse candidato alla presidenza della Repubblica nelle previste elezioni del 1940. Il 1 marzo 1939 fu promosso generale di divisione, e poco prima dello scoppio della seconda guerra mondiale assunse il comando dell'Armata \"Pomorze\", posta all'estremit\u00e0 settentrionale del fronte polacco.\nDurante la campagna di Polonia del settembre 1939, fu alla guida dell'Armata \"Pomorze\", che si trov\u00f2 circondata su due lati dalle forze tedesche. Essa, il cui compito era la difesa del corridoio di Danzica, dovette combattere diverse battaglie difensive mentre si ritirava verso sud in direzione di Pozna\u0144 e della capitale Varsavia, inclusa la battaglia della foresta di Tuchola.\nIl 9 settembre subordin\u00f2 la propria armata a quella di Armata \"Pozna\u0144\" al comando del generale Tadeusz Kutrzeba. Le forze combinate delle due armate parteciparono alla battaglia del fiume Bzura, una controffensiva ideata da Kutrzeba. Le forze dell'Armata \"Pomorze\" si distinsero particolarmente nei combattimenti vicino alle periferie di \u0141owicz e Sochaczew.\nIl 14 settembre gli fu ordinato di ritirarsi sul lato settentrionale del fiume Bzura, il che port\u00f2 alla definitiva ritirata delle due armate verso Varsavia. Il 21 settembre Borntowski fu catturato dalle forze tedesche e preso prigioniero di guerra. Trascorse il resto della seconda guerra mondiale in vari campi di prigionia nazisti, comel'Oflag IV-B K\u00f6nigstein, l'Oflag VIII-E di Johannisbrunn e infine all'Oflag VII-A di Murnau. Liberato nel 1945 dalle forze americane, rimase in esilio dopo la fine della guerra, inizialmente in Gran Bretagna, dove fu uno dei fondatori dell'Istituto J\u00f3zef Pi\u0142sudski di Londra, e poi nel 1954 si trasfer\u00ec negli Stati Uniti d'America. Qui si iscrisse alla Lega per l'indipendenza polacca e al J\u00f3zef Pi\u0142sudski Institute of America. Fece parte del comitato dell'Istituto a partire dal 30 novembre 1954. Dal 19 giugno 1955 divenne vicepresidente dell'Istituto e ne assunse la presidenza nel 1961, mantenendola fino al 1962. Si spense il 21 novembre 1966 a Glen Cove, Stato di New York, e il suo funerale ebbe luogo cinque giorni dopo, il 26 novembre. Fu sepolto nel cimitero di Nostra Signora di Czestochowa a Doylestown (Pennsylvania). Sposato con Wanda Hurynowicz,ebbe due figli Andrzej e Krzysztof."}
{"id": "8642425", "revid": "76963", "url": "https://it.wikipedia.org/wiki?curid=8642425", "title": "Berenguer de Anglesola", "text": "Biografia.\nNacque a Gerona tra il 1340 ed il 1350.\nL'antipapa Benedetto XIII lo elev\u00f2 al rango di (pseudo) cardinale nel concistoro del 21 dicembre 1397.\nMor\u00ec il 23 agosto 1408 a Perpignano.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8642426", "revid": "767487", "url": "https://it.wikipedia.org/wiki?curid=8642426", "title": "Reshea Bristol", "text": ""}
{"id": "8642427", "revid": "1783371", "url": "https://it.wikipedia.org/wiki?curid=8642427", "title": "Nahegau", "text": "Il Nahegau era una contea medievale, che copriva i dintorni della Nahe e gran parte dell'attuale Assia Renana, dopo un'espansione riuscita dello stretto territorio, che non raggiungeva il Reno, a svantaggio del Wormsgau. In questa espansione vennero incluse Ingelheim nel 937, Spiesheim nel 960, Saulheim nel 973 e Flonheim nel 996, fino a quando, dopo la fine dell'espansione, il fiume Selz non fiss\u00f2 il confine meridionale e il confine con Wormsgau. \nIl Nahegau era tra i possedimenti centrali della dinastia salica, alla quale dalla met\u00e0 dell'XI secolo si succedettero gli Emichonidi. La dinastia degli Emichonidi si divise poi nei conti di Veldenz, dei Waldgrave e dei Raugraves. Forse anche i conti di Leiningen discendevano dagli Emichonidi. \nConti.\nI conti a Nahegau furono: "}
{"id": "8642430", "revid": "1522738", "url": "https://it.wikipedia.org/wiki?curid=8642430", "title": "Gozo Region", "text": ""}
{"id": "8642437", "revid": "287204", "url": "https://it.wikipedia.org/wiki?curid=8642437", "title": "Padmaja Naidu", "text": "Biografia.\n\u00c8 nata a Hyderabad dalla poeta e combattente per l'indipendenza indiana Sarojini Naidu e da Mutyala Govindrajulu Naidu, un medico. Ha avuto quattro fratelli, Jayasurya, Leelamani, Nilawar e Randheer.\nFu amica della futura sposa di Mohammad Ali Jinnah, gi\u00e0 amico della madre Sarojini e considerato il padre fondatore del Pakistan. Ebbe rapporti stretti con Jawaharlal Nehru che tuttavia non spos\u00f2 mai e visse gli ultimi anni della sua vita in locali appartenenti ad una residenza di propriet\u00e0 di Nehru, in seguito divenuta museo (Nehru memorial museum and library).\nSul luogo dove si pensa si trovino le sue ceneri esiste un piccolo memoriale poco noto anche alla popolazione locale.\nImpegno politico.\nNel 1921 ha aderito al Congresso Nazionale Indiano nello stato principesco indiano di Hyderabad. Ha contribuito a diffondere il messaggio del Mahatma Gandhi legato alla protesta del khadi invitando gli indiani a boicottare le merci straniere, in particolare quelle britanniche. Fu cos\u00ec incarcerata nel 1942 per aver partecipato al movimento non violento \"Quit India\" iniziato da Gandhi che chiedeva all'impero coloniale inglese di lasciare l'India.\nDopo che il suo paese ottenne l'indipendenza, nel 1950, venne eletta al parlamento indiano. Nel 1956 ottenne la carica di governatore del Bengala Occidentale. \u00c8 stata impegnata anche sul piano umanitario e dei diritti umani, rivestendo il ruolo di presidente della Croce Rossa indiana dal 1971 al 1972.\nRiconoscimenti.\nIl Padmaja Naidu Himalayan Zoological Park nel Darjeeling porta il suo nome."}
{"id": "8642438", "revid": "124340726", "url": "https://it.wikipedia.org/wiki?curid=8642438", "title": "Effetto Rashomon", "text": "Effetto Rashomon \u00e8 un termine utilizzato per descrivere una situazione di cui gli individui coinvolti danno interpretazioni o descrizioni contraddittorie, dimostrandosi dei testimoni inaffidabili. \nL'effetto prende il nome dal film di Akira Kurosawa \"Rashomon\" del 1950, nel quale un omicidio \u00e8 descritto da quattro testimoni in quattro modi diversi. Il termine, quindi, \u00e8 utilizzato per parlare delle differenti interpretazioni di eventi, dell'esistenza di disaccordi riguardo all'evidenza degli eventi e del rapporto fra soggettivit\u00e0 e oggettivit\u00e0 nella percezione umana, nella memoria e nella nostra capacit\u00e0 di dare resoconti. \nL'effetto Rashomon \u00e8 stato definito nel contesto accademico moderno come \"una struttura epistemologica - un modo di pensare, conoscere e ricordare, anche necessario per comprendere situazioni complesse e ambigue\". \nValerie Alia ha definito lo stesso effetto \"The Rashomon Principle\" utilizzando ampiamente questa variante fin dalla fine degli anni '70, pubblicandola per la prima volta in un saggio sulla politica del giornalismo nel 1982. In particolare, ha sviluppato il termine in un saggio del 1997 (\"The Rashomon Principle: The Journalist as Ethnographer\") e nel suo libro del 2004, \"Media Ethics and Social Change.\"\nUna dimostrazione di questo principio nella comprensione scientifica pu\u00f2 essere trovata nell'articolo del 1988 di Karl G. Heider sull'etnografia. Heider ha usato il termine per riferirsi all'effetto della soggettivit\u00e0 della percezione sul ricordo, grazie al quale gli osservatori di un evento sono in grado di produrre resoconti sostanzialmente diversi ma ugualmente plausibili. \n In \"The Australian Institute for Progress Ltd v The Electoral Commission of Queensland &amp; Ors (No 2)\", Applegarth J ha scritto: "}
{"id": "8642439", "revid": "122246", "url": "https://it.wikipedia.org/wiki?curid=8642439", "title": "World Top Four di pallavolo maschile 1994", "text": ""}
{"id": "8642440", "revid": "122246", "url": "https://it.wikipedia.org/wiki?curid=8642440", "title": "World Top Four di pallavolo maschile 1988", "text": ""}
{"id": "8642441", "revid": "122246", "url": "https://it.wikipedia.org/wiki?curid=8642441", "title": "World Top Four di pallavolo maschile 1990", "text": ""}
{"id": "8642442", "revid": "122246", "url": "https://it.wikipedia.org/wiki?curid=8642442", "title": "World Top Four di pallavolo maschile 1992", "text": ""}
{"id": "8642445", "revid": "92723", "url": "https://it.wikipedia.org/wiki?curid=8642445", "title": "Moskau", "text": "Moskau \u00e8 una canzone del 1979, prodotta dal gruppo pop tedesco Dschinghis Khan e facente parte dell'omonimo album. \u00c8 la canzone pi\u00f9 famosa del gruppo: appena uscita sal\u00ec in cima alle classifiche di molti paesi, in particolare l'Australia, dove rimase per 6 settimane e dove venne anche utilizzata come sigla per le Olimpiadi del 1980, tenutesi a Mosca.\nDescrizione.\nInaspettatamente nel 2004, quasi 20 anni dopo lo scioglimento del gruppo, la canzone ritorn\u00f2 popolare, anche grazie alla sua rapida diffusione su Internet: i 5 membri rimasti (Louis Hendrik Potgieter era morto nel 1994) decisero di ritornare in attivit\u00e0. Nel 2012 la canzone venne pubblicata su YouTube e la sua popolarit\u00e0 crebbe enormemente. \nPer il Capodanno del 2020 il gruppo ha cantato Moskau nella Piazza Rossa di Mosca, ed \u00e8 tuttora in attivit\u00e0."}
{"id": "8642446", "revid": "122246", "url": "https://it.wikipedia.org/wiki?curid=8642446", "title": "World Top Four di pallavolo maschile", "text": ""}
{"id": "8642447", "revid": "4252", "url": "https://it.wikipedia.org/wiki?curid=8642447", "title": "Benzotriazolo", "text": ""}
{"id": "8642448", "revid": "76963", "url": "https://it.wikipedia.org/wiki?curid=8642448", "title": "Bonifacio Ammanati", "text": "Biografia.\nNacque a Pistoia tra il 1340 ed il 1350.\nL'antipapa Benedetto XIII lo elev\u00f2 al rango di (pseudo) cardinale nel concistoro del 21 dicembre 1397.\nVenne assassinato il 19 luglio 1399 ad Aigues-Mortes."}
{"id": "8642449", "revid": "4252", "url": "https://it.wikipedia.org/wiki?curid=8642449", "title": "Benzotriazoli", "text": ""}
{"id": "8642450", "revid": "2056951", "url": "https://it.wikipedia.org/wiki?curid=8642450", "title": "Malasada", "text": "Una malasada (in portoghese: \"malassada\", da \"mal-assada\" = \"poco cotto\", simile ai filh\u00f3s) \u00e8 una dolce portoghese. \u00c8 un tipo di ciambella fritta, fatta di palline di pasta lievitata e ricoperte di zucchero semolato e talvolta cannella. Le tradizionali \"malasadas\" portoghesi non hanno alcun tipo di ripieno, ma alcune varianti s\u00ec, soprattutto quelle fatte alle Hawaii. Le malasadas vengono spesso mangiate il marted\u00ec grasso, il giorno prima del mercoled\u00ec delle ceneri.\n\u00c8 un dolce tradizionale consumato nelle isole Azzorre e a Madera durante il Carnevale portoghese (Carnevale di Madeira nelle isole di Madeira). Le Malasadas sono state create con l'intenzione di utilizzare tutto lo strutto e lo zucchero della propria casa, in preparazione per la Quaresima (simile alla tradizione del Marted\u00ec Grasso nel Regno Unito, comunemente chiamato erroneamente Pancake Day). Questa tradizione \u00e8 stata portata alle Hawaii, dove si celebra il Marted\u00ec Grasso, noto come Malasada Day, che risale ai giorni delle piantagioni di canna da zucchero del XIX secolo, quando i portoghesi (principalmente di Madera e delle Azzorre) si recarono alle Hawaii per lavorare in quelle piantagioni, portando le loro tradizioni cattoliche. Questi lavoratori consumavano burro e zucchero prima della Quaresima, producendo grandi lotti di \"malasadas\"."}
{"id": "8642451", "revid": "181699", "url": "https://it.wikipedia.org/wiki?curid=8642451", "title": "Rashomon effect", "text": ""}
{"id": "8642453", "revid": "767487", "url": "https://it.wikipedia.org/wiki?curid=8642453", "title": "Arco siriaco", "text": "L'arco siriano \u00e8 costituito da una curva che si inserisce nella trabeazione sulle facciate di antichi templi.\nStoria.\nIl nome si riferisce al pi\u00f9 antico esempio conosciuto, il primo tempio augusteo a Dushara nell'antica Si'a (Hauran, Siria). Da quel momento in poi, questa forma rimane caratteristica della regione siriana. Tuttavia, le facciate dei templi di questo tipo erano diffuse non solo in Siria, ma in tutto l'est dell'Impero romano. Esempi noti sono il Palazzo di Diocleziano a Spalato o il Tempio di Adriano a Efeso, ma anche il propileo della teodosiana Hagia Sophia a Costantinopoli fu disegnato in questa forma.\nLa caratteristica essenziale degli archi siriaci \u00e8 la curvatura dell'intero cornicione, principalmente fra due colonne con capitello corinzio o composito e l'architrave con tutti i profili, si fonde con l'arco senza interruzioni. A causa della robustezza della trabeazione, solo il bordo inferiore della parte anteriore dell'arco \u00e8 progettato come un vero semicerchio. Il bordo superiore forma un arco di segmento pi\u00f9 o meno piatto.\nL'arco non \u00e8 posto sulla trabeazione, ma in continuazione della stessa. Ci\u00f2 distingue questa forma di architettura dalla serliana dall'aspetto simile."}
{"id": "8642454", "revid": "1346043", "url": "https://it.wikipedia.org/wiki?curid=8642454", "title": "Bullyang couple", "text": "Bullyang couple (), noto anche con il titolo internazionale Bad Couple, \u00e8 un drama coreano del 2007. \nL'opera \u00e8 il terzo e ultimo \"episodio\" della serie tematica \"Bullyang\", preceduta da \"Bullyang jubu\" (2005) e \"Bullyang gajok\" (2006). \nTrama.\nDang-ja lavora con successo a una rivista di moda, ma a un certo punto si accorge che, nel caso dovesse morire, nessuno si presenterebbe al suo funerale a causa del suo carattere. Decide cos\u00ec di avere una figlia da un ragazzo di bell'aspetto, senza tutta volerlo sposare n\u00e9 tanto meno avere la bench\u00e9 minima relazione sentimentale con lui."}
{"id": "8642455", "revid": "1346043", "url": "https://it.wikipedia.org/wiki?curid=8642455", "title": "Bad Couple", "text": ""}
{"id": "8642460", "revid": "115462464", "url": "https://it.wikipedia.org/wiki?curid=8642460", "title": "HannStar Display", "text": ""}
{"id": "8642475", "revid": "1310927", "url": "https://it.wikipedia.org/wiki?curid=8642475", "title": "W\u00e1gner Fogolari", "text": "Carriera.\nHa giocato nella seconda divisione italiana e in quella brasiliana."}
{"id": "8642477", "revid": "1924342", "url": "https://it.wikipedia.org/wiki?curid=8642477", "title": "Teatro nazionale di Sarajevo", "text": "Il Teatro nazionale di Sarajevo (in bosniaco e ; ) \u00e8 stato fondato nel novembre 1921. \nLa cerimonia di apertura \u00e8 stata guidata da Branislav Nu\u0161i\u0107, allora capo del dipartimento artistico del ministero dell'Istruzione. Il 9 novembre 1946 il Teatro dell'Opera di Sarajevo inizi\u00f2 la sua attivit\u00e0 artistica con la prima di \"La sposa venduta\" di Bed\u0159ich Smetana. \nAnche il Balletto di Sarajevo fu fondato nel 1946, ma la sua prima esibizione indipendente, \"The Harvest\" di B. Papandopulo, fu rinviata al 25 maggio 1950. Questa performance ha segnato l'inizio del suo sviluppo professionale all'interno del Teatro nazionale. \nL'edificio \u00e8 stato progettato dall'architetto Karel Pa\u0159\u00edk, che ha progettato oltre 160 altri edifici a Sarajevo. "}
{"id": "8642479", "revid": "287204", "url": "https://it.wikipedia.org/wiki?curid=8642479", "title": "Darjeeling (disambigua)", "text": ""}
{"id": "8642481", "revid": "73843", "url": "https://it.wikipedia.org/wiki?curid=8642481", "title": "Lina Von Osten", "text": ""}
{"id": "8642482", "revid": "6923", "url": "https://it.wikipedia.org/wiki?curid=8642482", "title": "Rodenstock GmbH", "text": ""}
{"id": "8642485", "revid": "1573940", "url": "https://it.wikipedia.org/wiki?curid=8642485", "title": "Phractocephalus hemioliopterus", "text": "Il pesce gatto dalla coda rossa (Phractocephalus hemioliopterus ()), \u00e8 un pesce gatto pimelodide (caratterizzati dai lunghi baffi). In Venezuela \u00e8 noto come cajaro, e in Brasile \u00e8 noto come pirarara, nome derivante dalle parole in lingua tupi \"pir\u00e1\" e \"arara\". \u00c8 l'unica specie esistente del genere \"Phractocephalus\". Questo pesce \u00e8 molto comune e apprezzato nel commercio come pesce d'acquari, anche se le sue enormi dimensioni da adulto lo rendono inadatto a ai neofiti, e accessibile solo a chi possiede grandi acquari.\nDescrizione.\nLe dimensioni massime raggiungibili da un pesce gatto dalla coda rossa sono di circa i 1,8 metri (5 piedi e 11 pollici) di lunghezza, per un peso di circa 80 kg (180 libbre). Tuttavia, queste dimensioni sono eccezionalmente rare e la maggior parte degli esemplari raramente si avvicina a tali dimensioni. La lunghezza media di questi pesci \u00e8 di 1,1-1,4 metri (3,5-4,5 piedi). Hanno una colorazione brunastra sul dorso, con ventre e strisce laterali posteriori pi\u00f9 chiare, mentre le pinne caudali e dorsali sono rosso-arancione (da cui prende il nome comune). Come tutti i pesci gatti pimelodidi possiede un paio di baffi sulla mascella e due paia sulla mandibola.\nDistribuzione e habitat.\nIl pesce gatto dalla coda rossa \u00e8 originario dei bacini fluviali dell'Amazzonia, Orinoco ed Essequibo del Sud America, in Ecuador, Venezuela, Guyana, Colombia, Per\u00f9, Suriname, Bolivia e Brasile. Si trova solo nell'acqua dolce e abita fiumi, torrenti e laghi.\nTassonomia.\nSpecie fossili.\nSebbene il pesce gatto dalla coda rossa sia l'unico rappresentante vivente del genere \"Phractocephalus\", ci sono altre specie che risalgono al Miocene superiore e sono note solo da resti fossili. La specie \"P. nassi\" venne descritta nel 2003, dalla Formazione Urumaco a Urumaco, Venezuela. Un'altra specie fossile, \"P. acreornatus\", \u00e8 stata ritrovata nella Formazione Solim\u00f5es, Acre, Brasile. Essendo comparso nel Miocene, questo genere ha un'et\u00e0 minima di circa 13,5 milioni di anni.\nInterazioni con l'uomo.\nA causa delle grandi dimensioni che pu\u00f2 raggiungere, il pesce gatto dalla coda rossa \u00e8 considerato un pesce da pesca sportiva dai pescatori. L'attuale record mondiale IGFA per il peso massimo di un esemplare pescato appartiene al brasiliano Gilberto Fernandes, con un esemplare di 56 kg (123 libbre).\nSi dice che gli indigeni non mangino la carne del pesce gatto dalla coda rossa perch\u00e9 di colore nero.\nIn Thailandia \u00e8 una specie aliena introdotta dall'uomo, come il pleco comune, la tilapia zebrata e il luccio alligatore. Questo pesce \u00e8 temuto in alcuni luoghi perch\u00e9 si crede sia il responsabile di alcuni misteriosi annegamenti di molti dei passeggeri a bordo della nave passeggeri Sobral Santos quando questa affond\u00f2.\nAcquariofilia.\nIl pesce gatto dalla coda rossa \u00e8 un pesce estremamente popolare nelle mostre a tema amazzonico negli acquari pubblici, dove sono spesso ospitati con altri pesci di grandi dimensioni, come \"Colossoma macropomum\" o pacu e altri grandi pesci gatto.\nGli esemplari pi\u00f9 giovani sono spesso venduti come pesci d'acquario nonostante le grandi dimensioni che raggiungono con l'et\u00e0. In un acquario dove sono ben nutriti, questi pesci possono crescere molto rapidamente e richiedono vasche di almeno 10 000 litri (2 600 US gal) quando sono completamente adulti. \u00c8 consigliabile utilizzare un'alimentazione settimanale per questo pesce gatto, in quanto la sovralimentazione \u00e8 una delle cause pi\u00f9 comuni di morte per questa specie. Si nutre abbondantemente di pesci vivi e/o morti e di altri tipi di carne. Anche i giovani lunghi pochi centimetri sono in grado di divorare molti dei pesci con cui condividono l'acquario, come i tetra, ed \u00e8 consigliabile alloggiare questi pesci con altre specie di dimensioni simili. La voracit\u00e0 di questo pesce lo porta anche a ingoiare oggetti non commestibili che possono cadere o trovarsi nell'acquario. Sebbene questi siano spesso rigurgitati, sia la deglutizione sia il rigurgito possono rappresentare un problema per il pesce, pertanto \u00e8 bene tenere oggetti ingoiabili fuori dall'acquario.\nIl pesce gatto dalla coda rossa \u00e8 stato ibridato con altri pesci come lo \"Pseudoplatystoma sp.\" attraverso l'uso di ormoni nel tentativo di creare un pesce commestibile, noto nel settore come pesce gatto dalla coda rossa \"Tiger\". Questi pesci ibridi, a volte, rientrano nell'hobby dell'acquariofilia con una variet\u00e0 di nomi comuni."}
{"id": "8642486", "revid": "1543377", "url": "https://it.wikipedia.org/wiki?curid=8642486", "title": "Ljiljana Ljubisic", "text": "Ha fatto parte anche della nazionale canadese di goalball.\nBiografia.\nNata in Jugoslavia in una famiglia di atleti, all'et\u00e0 di sedici mesi \u00e8 diventata ipovedente a causa della reazione allergica a un farmaco. La famiglia in seguito si \u00e8 trasferita in Canada per assicurare un avvenire e cure migliori per la figlia. Nell'adolescenza \u00e8 stata scoperta per le sue qualit\u00e0 sportive e ha praticato goalball e atletica leggera, giungendo a gareggiare con la nazionale, dapprima alle Paralimpiadi del 1984 con la squadra di goalball, in seguito come lanciatrice, negli eventi sportivi fino al 2003.\nNella sua carriera da lanciatrice, Ljiljana Ljubisic ha conquistato cinque medaglie paralimpiche, di cui una d'oro e altre medaglie d'oro e argento ai Mondiali di Berlino; ha stabilito dei record tuttora validi e si \u00e8 ritirata nel 2004. Di recente per\u00f2 \u00e8 tornata ad allenarsi, sotto la guida della lanciatrice cubana Liudis Mass\u00f3 Beliser, con l'intento di competere alle Paralimpiadi di Tokyo.\n\u00c8 stata presidente del consiglio degli atleti dell'IPC dal 2002 al 2009 e presidente dello stesso Comitato internazionale paralimpico, prima donna a ricoprire questo ruolo. Nel 2011 \u00e8 entrata a far parte della Canada's Sport Hall of Fame.\nDi professione fa la speaker, la giornalista (\u00e8 in grado di parlare inglese, francese, spagnolo, serbo e croato) e l'oratrice motivazionale. Risiede a Coquitlam, nella Columbia Britannica."}
{"id": "8642487", "revid": "124675828", "url": "https://it.wikipedia.org/wiki?curid=8642487", "title": "Lina Heydrich", "text": "Figlia di un aristocratico tedesco minore che lavorava come insegnante, incontr\u00f2 Reinhard Heydrich nel dicembre 1930. I due si sposarono il 26 dicembre 1931 e ebbero quattro figli. Dopo la guerra, afferm\u00f2 di non aver mai saputo nulla dei crimini di guerra commessi da suo marito, mentre era al comando dell'Ufficio principale della sicurezza del Reich (\"Reichssicherheitshauptamt\"; RSHA).\nAdesione al Partito nazista.\nIl fratello di Lina, J\u00fcrgen, si un\u00ec al Partito nazista e divenne un membro delle Sturmabteilung (SA). Parl\u00f2 molto bene del movimento a Lina e lei partecip\u00f2 a una manifestazione del partito nel 1929 dove parl\u00f2 Adolf Hitler. Poco dopo, Lina von Osten si un\u00ec al Partito nazista con il numero di iscrizione: 1.201.380.\nIl 6 dicembre 1930, all'et\u00e0 di 19 anni, partecip\u00f2 a un ballo di un club di canottaggio a Kiel e l\u00ec incontr\u00f2 l'allora tenente di marina Heydrich. Divennero romanticamente coinvolti e presto annunciarono il loro fidanzamento il 18 dicembre 1930.\nNel 1931 fu accusato di \"condotta sconveniente a un ufficiale e gentiluomo\" per aver infranto la promessa di fidanzamento con una donna che conobbe sei mesi prima del fidanzamento con Lina. L'ammiraglio Erich Raeder licenzi\u00f2 Heydrich dalla marina in aprile. Il licenziamento devast\u00f2 Reinhard, che si ritrov\u00f2 senza prospettive di carriera.\nLina riusc\u00ec a convincere il suo futuro marito a considerare la Schutzstaffel (SS), di recente formazione, come opzione di carriera. Nel 1931 il leader delle SS, Heinrich Himmler, inizi\u00f2 a creare una divisione di controspionaggio delle SS. Agendo su consiglio del suo socio Karl von Eberstein, un amico della famiglia Heydrich, Himmler accett\u00f2 di intervistare Heydrich, ma annull\u00f2 il loro appuntamento all'ultimo minuto. Lina ignor\u00f2 questo messaggio, prepar\u00f2 la valigia di Reinhard e lo mand\u00f2 a Monaco.\nEberstein incontr\u00f2 Heydrich alla stazione dei treni e lo port\u00f2 a incontrare Himmler. Himmler chiese a Heydrich di trasmettere le sue idee per lo sviluppo di un servizio di intelligence delle SS. Himmler fu cos\u00ec impressionato che assunse immediatamente Heydrich come capo del nuovo SS \"Ic Service\" o Intelligence Service (che in seguito sarebbe diventato noto come Sicherheitsdienst (SD)). Torn\u00f2 ad Amburgo con la buona notizia. Heydrich entr\u00f2 nelle SS di Amburgo il 14 luglio. In agosto fu trasferito a Monaco, dove viveva da solo in una pensione che affittava stanze a SS non sposati. Lina in seguito dichiar\u00f2 che Reinhard Heydrich non lesse mai il libro di Hitler, Mein Kampf. I due si sposarono in una piccola chiesa a Grossenbrode il 26 dicembre 1931.\nFamiglia.\nLina Heydrich diede alla luce due figli, Klaus (nato il 17 giugno 1933) e Heider (nato il 23 dicembre 1934). Alla fine degli anni '30, i doveri di Reinhard Heydrich lo portarono a lavorare per lunghe ore e spesso a essere lontano da casa. Questo lasci\u00f2 Lina a casa con i bambini e dovette gestire la casa da sola. Ci\u00f2 mise a dura prova il loro matrimonio che port\u00f2 quasi al divorzio. Tuttavia, la coppia riconciliata Heydrich ebbe un'altra figlia, una figlia di nome Silke (nata il 9 aprile 1939). Reinhard dimostr\u00f2 con orgoglio la sua bambina e i due ebbero uno stretto rapporto.\nIl loro quarto figlio, una figlia di nome Marte (nata il 23 luglio 1942), nacque dopo la morte del padre; Klaus mor\u00ec in seguito a un incidente stradale il 24 ottobre 1943. Quel giorno Klaus stava pedalando con suo fratello Heider nel cortile del castello Panensk\u00e9 B\u0159e\u017eany (Jungfern-Breschan). Vedendo che il cancello della strada era aperto, Klaus usc\u00ec sulla strada dove fu investito da un piccolo camion che scendeva lungo la strada. Klaus mor\u00ec per le ferite riportate pi\u00f9 tardi quel pomeriggio.\nIn riconoscimento del servizio di suo marito alla causa nazista, Hitler diede a Lina la tenuta di campagna di Jungfern-Breschan nella Boemia rurale. Lina vendette le altre propriet\u00e0 della famiglia, compresa la casa a Berlino e il casino di caccia vicino a Nauen. La famiglia visse l\u00ec fino all'aprile 1945 quando, insieme a molti altri tedeschi, lasciarono l'area per fuggire dall'avanzata dell'Armata Rossa sovietica. La famiglia arriv\u00f2 in Baviera e poi torn\u00f2 sull'isola di Fehmarn dove gli fu permesso di vivere nella loro casa dopo che l'esercito britannico si trasfer\u00ec nello stesso anno.\nDopoguerra.\nLina Heydrich venne sollevata da ogni accusa durante il procedimento di de-nazificazione dopo la fine della guerra. Inoltre ottenne il diritto a ricevere una pensione a seguito di una serie di casi giudiziari contro il governo della Germania occidentale nel 1956 e nel 1959. La pensione le venne riconosciuta perch\u00e9 suo marito era un generale tedesco ucciso in azione. Il governo precedentemente aveva rifiutato di pagare a causa del ruolo di Heydrich nell'Olocausto.\nNel 1965, incontr\u00f2 il regista teatrale finlandese Mauno Manninen mentre era in vacanza in Finlandia e successivamente lo spos\u00f2 allo scopo di cambiare il suo cognome. Gestiva l'ex casa estiva di Reinhard Heydrich a Fehmarn come ristorante e locanda fino a quando non venne bruciata nel febbraio 1969.\nNel 1976 pubblic\u00f2 un libro di memorie, \"Leben mit einem Kriegsverbrecher\" (\"La vita con un criminale di guerra\"). Parl\u00f2 con diversi autori, inviando lettere di correzione a molti giornali e difese la reputazione del suo primo marito fino alla sua morte, avvenuta all'et\u00e0 di 74 anni il 14 agosto 1985 a Fehmarn.\nCollegamenti esterni.\n "}
{"id": "8642491", "revid": "977683", "url": "https://it.wikipedia.org/wiki?curid=8642491", "title": "Phractocephalus", "text": ""}
{"id": "8642492", "revid": "1543377", "url": "https://it.wikipedia.org/wiki?curid=8642492", "title": "Confine tra la Georgia e la Russia", "text": "Il confine tra la Georgia e Russia descrive la linea di demarcazione tra la Georgia e la Russia. Corre principalmente lungo la catena del Caucaso e segue uno dei confini convenzionali tra Europa e Asia. Le vette lungo il confine includono lo Shota Rustaveli, il Dzhangi-Tau, lo Shkhara, il Dzhimara, il Kazbek e il Tebulosmta. \nValichi di frontiera.\nL'unico valico di frontiera legale \u00e8 a nord di Stepantsminda sulla strada militare georgiana. \nCi sono anche valichi di frontiera tra la Russia e gli stati separatisti di Abkhazia (ad Adler) e dell'Ossezia del sud (il tunnel di Roki). \nStoria.\nI regni georgiani (Kartli-Kakheti e Imereti) iniziarono a rientrare nella sfera di interesse dell'Impero russo nel tardo XVIII secolo, in seguito al trattato russo con l'Ossezia del Nord e alla costruzione di Vladikavkaz come base nel 1784. La costruzione della strada militare georgiana inizi\u00f2 nel 1799, in seguito al trattato di Georgievsk. Il Kartli-Kakheti e l'Imereti furono assorbiti rispettivamente nell'impero russo nel 1801 e nel 1818. Alessandro I ordin\u00f2 al generale Aleksey Petrovich Yermolov, comandante in capo delle forze russe nel Caucaso, di migliorare la superficie stradale per facilitare il movimento e le comunicazioni delle truppe. Quando Yermolov annunci\u00f2 il completamento dei lavori nel 1817, la strada fu annunciata come il \"Sempione russo\". Tuttavia i lavori continuarono fino al 1863. La strada militare georgiana ha svolto un ruolo importante nello sviluppo economico della Transcaucasia e nella guerra russo-circassa. \nIl moderno confine tra Georgia e Russia \u00e8 stato tracciato con la proclamazione della Repubblica Democratica Georgiana l'8 giugno 1918. Dal 1921 al 1991 \u00e8 stato un confine interno dell'Unione Sovietica. Il confine venne modificato tra il 1944 e il 1958 per includere parte dei territori ai ceceni deportati e ai carachi in Georgia (ora facenti parte della repubblica del Karachay-Cherkessia, con le citt\u00e0 di Teberda e Karachaevsk e gli altopiani della Cecenia). Dopo il 1958, il confine torn\u00f2 a seguire la catena del Caucaso. \nCon l'indipendenza della Georgia nel 1991, il confine \u00e8 diventato internazionale. Dopo il conflitto armato del 2008, la Russia ha riconosciuto le regioni appartenenti alla Georgia, l'Abkhazia e l'Ossezia del Sud, come repubbliche indipendenti e pertanto il confine tra i due paesi, dal punto di vista russo, \u00e8 diventato molto pi\u00f9 corto e diviso in due porzioni, una occidentale tra Abkhazia e Ossezia meridionale e una orientale tra Ossezia meridionale e l'Azerbaigian. Dal punto di vista georgiano, il confine russo-georgiano non \u00e8 cambiato dal crollo dell'Unione Sovietica. "}
{"id": "8642497", "revid": "287204", "url": "https://it.wikipedia.org/wiki?curid=8642497", "title": "Tribunale di grande istanza", "text": "Il Tribunale di grande istanza (in breve TGI) \u00e8 un tribunale civile di primo grado in Francia.\n\u00c8 paragonabile al Landgericht tedesco, dove vengono negoziate controversie superiori a 10.000 euro. Esistono 161 tribunali di questo tipo in Francia, di cui sette nei territori francesi d'oltremare.\n\u00c8 stato sostituito dal tribunale giudiziario (TJ) a partire dal 1\u00ba gennaio 2020.\nI tribunali impiegano due tipi di giudici o funzionari:"}
{"id": "8642502", "revid": "1504506", "url": "https://it.wikipedia.org/wiki?curid=8642502", "title": "Confederazione sassone", "text": ""}
{"id": "8642508", "revid": "73843", "url": "https://it.wikipedia.org/wiki?curid=8642508", "title": "Lina von Osten", "text": ""}
{"id": "8642510", "revid": "1305772", "url": "https://it.wikipedia.org/wiki?curid=8642510", "title": "Discografia di Maren Morris", "text": "La discografia di Maren Morris, cantautrice statunitense, comprende cinque album in studio, un EP e 12 singoli, di cui tre in collaborazione con altri artisti."}
{"id": "8642511", "revid": "599013", "url": "https://it.wikipedia.org/wiki?curid=8642511", "title": "Lenae Williams", "text": ""}
{"id": "8642512", "revid": "1543377", "url": "https://it.wikipedia.org/wiki?curid=8642512", "title": "Confine tra l'Azerbaigian e la Georgia", "text": "Il confine tra l'Azerbaigian e la Georgia \u00e8 la linea di demarcazione internazionale di 428 km che separa i territori di questi due paesi.. Comincia nel triplice confine con la Russia. Di l\u00ec corre verso ovest, dopo verso sud e segue verso est fino il triplice confine con l'Armenia.\nSepara la regione georgiana di Cachezia dei distretti azeri di Balak\u0259n, Zaqatala, Qax, Samukh, Tovuz e Agstafa. Passa in prossimit\u00e0 di Rustavi (Georgia).\nDescrizione.\nIl confine inizia a ovest al triplice confine con l'Armenia e procede via terra a nord-est, tagliando il lago Jandari, prima di girare a sud-est fino alle vicinanze del bacino idrico Mingachevir dell'Azerbaigian. Quindi utilizza il fiume Alazani mentre scorre a nord-est e poi a nord-ovest, lasciando il fiume a est di Tsnori e procedendo via terra fino al triplice confine russo.\nStoria.\nDurante il XIX secolo la regione del Caucaso fu contesa tra l'Impero Ottomano in declino, la Persia e la Russia, che si stava espandendo verso sud. La Russia annesse formalmente il Regno georgiano orientale di Kartli e Kakheti nel 1801, seguito dal Regno georgiano occidentale di Imereti nel 1804. Nel corso del 1800 la Russia spinse la sua frontiera meridionale verso sud, a spese degli imperi persiano e ottomano. Con la guerra russo-persiana (1804-1813) e il successivo Trattato di Golestan, la Russia acquis\u00ec la maggior parte di quello che \u00e8 l'attuale Azerbaigian e parti dell'odierna armena. La Russia organizz\u00f2 i suoi territori, georgiano e azero, nei governatorati di Tiflis, Kutaisi, Baku ed Elizavetpol'.\nDopo la rivoluzione russa del 1917, i popoli del Caucaso meridionale avevano dichiarato la Repubblica Federale Democratica Transcaucasica nel 1918 e avevano avviato colloqui di pace con gli ottomani. Disaccordi interni portarono la Georgia a lasciare la federazione nel maggio 1918, seguita poco dopo dall'Armenia e dall'Azerbaigian. Tuttavia i confini tra le tre repubbliche furono contestati. La disputa tra Azerbaigian e Georgia era incentrata sull'area dell'okrug di Zaqatala all'interno dell'ex governatorato di Tiblisi. Quando la Russia riconobbe l'indipendenza della Georgia tramite il Trattato di Mosca, ammise l'appartenenza georgiana di Zaqatala, provocando le proteste da parte del governo azero. Nel maggio 1920 fu concordato che una delimitazione sponsorizzata dalla Russia avrebbe deciso il destino dell'area. Gran parte del confine fu concordato durante i colloqui di pace tenuti il 12 giugno 1920, con la decisione su Zaqatala che doveva essere stabilit\u00e0 dalla commissione a guida russa.\nNel 1920 l'Armata Rossa russa invase l'Azerbaigian e l'Armenia, ponendo fine all'indipendenza di entrambi, seguita nel febbraio-marzo 1921 dalla Georgia. Il 5 luglio 1921 la Russia conferm\u00f2 che le sezioni non contestate del confine azero-georgiano sarebbero rimaste cos\u00ec com'erano, trasferendo nel mentre Zakatala all'Azerbaigian, con un accordo finalizzato dal trattato il 15 novembre 1921. Nel 1922 tutti e tre gli stati furono incorporati nella Repubblica Socialista Federativa Sovietica Transcaucasica, all'interno dell'URSS, prima di separarsi nel 1936.\nIl confine divenne una frontiera internazionale nel 1991 in seguito alla dissoluzione dell'Unione Sovietica e all'indipendenza delle sue repubbliche costituenti. I lavori per la delimitazione del confine iniziarono nel 1994, ma i progressi risultarono lenti a causa delle rivendicazioni sovrapposte Parte del confine intorno al Ponte Rosso rimane minato, un'eredit\u00e0 della prima guerra del Nagorno-Karabakh negli anni '90, quando l'Azerbaigian temeva che l'Armenia avrebbe approfittato del caos e avrebbe utilizzato l'area in Georgia per lanciare attacchi sul suo territorio. Esiste una consistente minoranza azera in Georgia, concentrata soprattutto nei comuni meridionali della regione di Kvemo Kartli, cos\u00ec come una minoranza georgiana in Azerbaigian \u00e8 concentrata soprattutto nella regione di Saingilo dove sono conosciuti come \"Ingiloy\".\nDisputa del Monastero di David Gareja.\nIl sito nel complesso monastico di David Gareia, sacro per i georgiani che si trova direttamente sul confine, si \u00e8 rivelato particolarmente controverso. Il monastero georgiano \u00e8 diventato oggetto di una disputa sul confine poich\u00e9 si trova parzialmente sul territorio dell'Azerbaigian. La disputa risale all'indomani dell'indipendenza dei due paesi dopo la dissoluzione dell'Unione Sovietica. Nel 1994, i due paesi hanno istituito una commissione per la demarcazione del confine ma senza trovare una soluzione accettabile per entrambe le parti. La Georgia sarebbe disposta a cedere dei territori in cambio, per via dell'importanza storica e culturale del monastero per i georgiani, ma l'Azerbaigian si \u00e8 opposto in ragione del valore dell\u2019area dal punto di vista militare."}
{"id": "8642513", "revid": "287204", "url": "https://it.wikipedia.org/wiki?curid=8642513", "title": "Tribunale giudiziario", "text": "Il tribunale giudiziario \u00e8 la giurisdizione di diritto comune francese in materia giudiziaria.\nOrganizzazione e competenza.\nCreato il 1\u00ba gennaio 2020, sostituisce il tribunale d'istanza e grande istanza.\nIl tribunale giudiziario pu\u00f2 essere considerato come la controparte, in materia giudiziaria, del tribunale amministrativo in materia di contenzioso amministrativo.\nIl tribunale giudiziario diventa cos\u00ec l'unica giurisdizione di diritto comune di primo grado in materia civile, commerciale e penale, competente per le controversie che non sono state assegnate ad altra giurisdizione."}
{"id": "8642514", "revid": "767487", "url": "https://it.wikipedia.org/wiki?curid=8642514", "title": "Cleyton Rafael Lima da Silva", "text": "Carriera.\nClub.\nHa giocato nella massima serie portoghese e nella seconda divisione brasiliana."}
{"id": "8642516", "revid": "599013", "url": "https://it.wikipedia.org/wiki?curid=8642516", "title": "Davalyn Cunningham", "text": ""}
{"id": "8642518", "revid": "21880", "url": "https://it.wikipedia.org/wiki?curid=8642518", "title": "Hypselodoris zebra", "text": ""}
{"id": "8642539", "revid": "767487", "url": "https://it.wikipedia.org/wiki?curid=8642539", "title": "Nobody (Chief Keef)", "text": "Nobody \u00e8 un mixtape del rapper statunitense Chief Keef, pubblicato il 16 dicembre 2014 dalla etichetta discografica RBC Records. L'album presenta le collaborazioni di Tadoe e Kanye West."}
{"id": "8642540", "revid": "287204", "url": "https://it.wikipedia.org/wiki?curid=8642540", "title": "Balaram", "text": ""}
{"id": "8642542", "revid": "1993636", "url": "https://it.wikipedia.org/wiki?curid=8642542", "title": "Confine tra l'Azerbaigian e l'Armenia", "text": ""}
{"id": "8642543", "revid": "1124164", "url": "https://it.wikipedia.org/wiki?curid=8642543", "title": "Abbazia di San Benedetto", "text": ""}
{"id": "8642545", "revid": "1318658", "url": "https://it.wikipedia.org/wiki?curid=8642545", "title": "Coppa Italia Primavera 2020-2021", "text": "La Coppa Italia Primavera 2020-2021, denominata \"Primavera TIM Cup\" per questioni di sponsorizzazione, \u00e8 stata la quarantanovesima edizione del torneo riservato alle squadre giovanili iscritte al Campionato Primavera 1 2020-2021 e Campionato Primavera 2 2020-2021. Il torneo \u00e8 iniziato il 23 settembre 2020 ed \u00e8 terminato il 28 aprile 2021. La si \u00e8 confermata per la terza volta consecutiva, conquistando il trofeo per la sesta volta nella sua storia.\nFormula.\nLa competizione si articola su turni successivi ad eliminazione diretta: primo e secondo turno eliminatorio; ottavi di finale; quarti di finale; semifinali; finale. Le gare del primo e secondo turno eliminatorio, degli ottavi di finale, dei quarti di finale e la finale si svolgono ad eliminazione diretta in gara unica. Le semifinali si svolgono ad eliminazione diretta con gare di andata e ritorno, col meccanismo delle coppe europee, ovvero in caso di pareggio dopo 180 minuti a passare il turno \u00e8 la squadra che ha segnato il maggior numero complessivo di reti nelle due partite o, in caso di parit\u00e0 nelle reti complessive, il maggior numero di reti in trasferta; in caso di parit\u00e0 anche nei gol segnati fuori casa si procede con i tempi supplementari e in caso di ulteriore parit\u00e0 con i tiri di rigore.\nDurante il sorteggio del tabellone a ciascuna squadra \u00e8 assegnato un numero di tabellone in base alla divisione delle Societ\u00e0 in quattro gruppi da otto definiti secondo criteri di vicinanza geografica e compatibilmente con una equa distribuzione tra Societ\u00e0 di Serie A e Societ\u00e0 di Serie B, eccezion fatta per le squadre che entrano in gioco dagli ottavi di finale, il cui numero dipende dalla posizione in classifica nell'anno precedente."}
{"id": "8642549", "revid": "1185701", "url": "https://it.wikipedia.org/wiki?curid=8642549", "title": "Miranda (calciatore brasiliano)", "text": ""}
{"id": "8642552", "revid": "1993636", "url": "https://it.wikipedia.org/wiki?curid=8642552", "title": "Confine tra l'Armenia e la Georgia", "text": "Il confine tra l'Armenia e la Georgia \u00e8 la linea di demarcazione internazionale lunga che separa il sud-est della Georgia dal nord di Armenia. Nelle prossimit\u00e0 del confine trovano le citt\u00e0 di Alaverdi (Armenia) e Bolnisi (Georgia). I punti estremi sono le due triplici frontiere con la Turchia ad ovest e l'Azerbaigian a est.\nDescrizione.\nIl confine inizia a ovest al triplice confine con la Turchia e procede via terra fino al triplice confine con l'Azerbaigian attraverso una serie di linee irregolari e una piccola sezione a est lungo il fiume Debed. La sezione occidentale, pi\u00f9 montuosa, comprende due laghi posti abbastanza vicino al confine: Madatapa (in Georgia) e il lago Arpi (in Armenia).\nStoria.\nDurante il XIX secolo la regione del Caucaso fu contesa tra l'Impero Ottomano in declino, la Persia e la Russia, che si stava espandendo verso sud. La Russia annesse formalmente il Regno georgiano orientale di Kartli e Kakheti nel 1801, seguito dal Regno georgiano occidentale di Imereti nel 1804. Nel corso del 1800 la Russia spinse la sua frontiera meridionale verso sud, a spese degli imperi persiano e ottomano. Con la guerra russo-persiana (1804-1813) e il successivo Trattato di Golestan, la Russia acquis\u00ec la maggior parte di quello che \u00e8 l'attuale Azerbaigian e la regione meridionale di Syunik dell'odierna Armenia. Dopo la guerra russo-persiana (1826-1828) e il Trattato di Turkmenchay, la Persia fu costretta a cedere l'area di Nax\u00e7\u0131van e il resto della moderna Armenia. La Russia organizz\u00f2 i suoi territori, georgiano e armeno, nei governatorati di Tiflis, Kutaisi ed Erivan.\nDopo la rivoluzione russa del 1917, i popoli del Caucaso meridionale avevano dichiarato la Repubblica Federale Democratica Transcaucasica nel 1918 e avevano avviato colloqui di pace con gli ottomani. Vari disaccordi interni portarono la Georgia a lasciare la federazione nel maggio 1918, seguita poco dopo dall'Armenia e dall'Azerbaigian. Tuttavia i confini tra le tre repubbliche furono contestati. Il Trattato di Batumi del giugno 1918 pose fine alle ostilit\u00e0 tra la Repubblica Transcaucasica e l'Impero Ottomano. Quando gli ottomani si ritirarono dall'area dell'attuale provincia di Lori nell'ottobre 1918, essa fu contesa tra Armenia e Georgia poich\u00e9 comprendeva la gran parte degli uezd di Borchalo e Akhalkalaki dell'ex governatorato di Tiflis. La Georgia afferm\u00f2 che i confini meridionali dell'ex governatorato di Tiflis avrebbero formato il confine, mentre l'Armenia sostenne una nuova delimitazione del confine in modo da riflettere la situazione etnica sul terreno. Dopo il fallimento dei colloqui di pace mirati a risolvere la questione della frontiera, scoppiarono in ottobre degli scontri, seguiti da una situazione di stallo dei colloqui di pace e da una breve guerra a dicembre. Un cessate il fuoco fu mediato dagli inglesi sotto William Montgomerie Thomson il 17 gennaio 1919 e l'area contesa fu dichiarata zona neutrale in attesa di ulteriori colloqui di pace. Successivamente, sia l'Armenia che la Georgia, si spinsero nell'area di Kars, nell'attuale Turchia orientale, annettendo terre e provocando ulteriori controversie sul possedimento del territorio.\nLa questione divenne pi\u00f9 controversa quando nel 1920 l'Armata Rossa russa invase l'Azerbaigian e l'Armenia, ponendo fine all'indipendenza di entrambi, seguita nel febbraio-marzo 1921 dalla Georgia. La Turchia colse l'opportunit\u00e0 di strappare all'Armenia le terre a est, e la Georgia occup\u00f2 la zona neutrale di Lori con l'approvazione armena, in modo da evitare che cadesse nelle mani dei turchi. Il confine dell'URSS con la Turchia fu finalizzato nell'ottobre 1921 tramite il Trattato di Kars, che fiss\u00f2 cos\u00ec il limite occidentale del confine tra Armenia e Georgia. Quando i sovietici stabilirono un grado controllo costante nell'area all'inizio del 1921, sponsorizzarono una delimitazione finale del confine armeno-georgiano, dividendo la zona neutrale di Lori in due parti (principalmente a favore dell'Armenia) e fissando il confine nella sua posizione attuale, tramite un accordo concluso il 6 novembre 1921. Nel 1922 tutti e tre gli stati furono incorporati nella Repubblica Socialista Federativa Sovietica Transcaucasica all'interno dell'URSS, prima di separarsi nel 1936.\nIl confine divenne una frontiera internazionale nel 1991 in seguito alla dissoluzione dell'Unione Sovietica e all'indipendenza delle sue costituite repubbliche. Nel 1994 i due paesi iniziarono a lavorare per delimitare i loro confini. Esiste una grande minoranza armena in Georgia, concentrata soprattutto nella provincia di confine di Samtskhe-Javakheti dove si creano a volte dei risentimenti da parte degli armeni. Tuttavia n\u00e9 il governo armeno n\u00e9 quello georgiano hanno fatto pressioni per una revisione del loro vecchio confine dell'era sovietica."}
{"id": "8642557", "revid": "1849681", "url": "https://it.wikipedia.org/wiki?curid=8642557", "title": "GloToven", "text": "GloToven \u00e8 il terzo album in studio del rapper statunitense Chief Keef e il ventottesimo di Zaytoven, pubblicato il 15 marzo 2019 dalle etichette discografiche Glo Gang e RBC Records. L'album presenta le collaborazioni di Tadoe e Kanye West."}
{"id": "8642560", "revid": "1719883", "url": "https://it.wikipedia.org/wiki?curid=8642560", "title": "Entit\u00e0 spirituali", "text": ""}
{"id": "8642561", "revid": "1573940", "url": "https://it.wikipedia.org/wiki?curid=8642561", "title": "Felimida", "text": "Felimida \u00e8 un genere di molluschi nudibranchi appartenente alla famiglia Chromodorididae.\nTassonomia.\nIl genere comprende le seguenti specie:"}
{"id": "8642563", "revid": "21880", "url": "https://it.wikipedia.org/wiki?curid=8642563", "title": "Felimide elegantula", "text": ""}
{"id": "8642566", "revid": "1664554", "url": "https://it.wikipedia.org/wiki?curid=8642566", "title": "San Giorgio la Montagna", "text": ""}
{"id": "8642569", "revid": "110157", "url": "https://it.wikipedia.org/wiki?curid=8642569", "title": "Bullyang jubu", "text": "Bullyang jubu (), noto anche con il titolo internazionale Bad Housewife, \u00e8 un drama coreano del 2005. \nL'opera \u00e8 il primo \"episodio\" della serie tematica \"Bullyang\", seguita da \"Bullyang gajok\" (2006) e \"Bullyang couple\" (2007).\nTrama.\nChoi Mi-na \u00e8 sposata con Koo Soo-han e ha avuto con il marito una figlia, la piccola Song-yi. La donna si dedica completamente al lavoro, mentre Soo-han \u00e8 costretto a reinventarsi \"casalingo\"."}
{"id": "8642571", "revid": "1346043", "url": "https://it.wikipedia.org/wiki?curid=8642571", "title": "Bad Housewife", "text": ""}
{"id": "8642581", "revid": "599013", "url": "https://it.wikipedia.org/wiki?curid=8642581", "title": "John Reid (giocatore di football americano)", "text": "Carriera.\nHouston Texans.\nReid al college gioc\u00f2 a football a Penn State dal 2016 al 2019. Venne scelto nel corso del quarto giro (141\u00ba assoluto) del Draft NFL 2020 dagli Houston Texans. Debutt\u00f2 come professionista nella gara del primo turno persa contro i Kansas City Chiefs mettendo a segno 5 tackle. La sua stagione da rookie si chiuse con 13 placcaggi e un passaggio deviato in 13 presenze.\nSeattle Seahawks.\nIl 24 agosto 2021 Reid fu scambiato con i Seattle Seahawks per una scelta del settimo giro del Draft 2022."}
{"id": "8642596", "revid": "404338", "url": "https://it.wikipedia.org/wiki?curid=8642596", "title": "OT", "text": ""}
{"id": "8642598", "revid": "1977442", "url": "https://it.wikipedia.org/wiki?curid=8642598", "title": "British South Africa Company Medal", "text": "La Medaglia della Compagnia Britannica del Sudafrica (in inglese: British South Africa Company Medal) (1890\u20131897). Nel 1896, la Regina Vittoria autorizz\u00f2 il rilascio da parte della British South Africa Company di una medaglia alle truppe che erano state impegnate nella Prima Guerra Matabele. Nel 1897, il premio fu esteso a coloro che erano impegnati nelle due campagne della Seconda Guerra Matabele, vale a dire Rhodesia (1896) e Mashonaland (1897). Le tre medaglie sono le stesse tranne che per il nome della campagna per la quale \u00e8 stata emessa la medaglia, inciso sul verso.\nNel 1927, il governo della Rhodesia del Sud ha riemesso la medaglia e ha istituito un nuovo fermaglio, per commemorare la Colonna dei Pionieri che operava nel Mashonaland nel 1890. Coloro che in precedenza avevano ricevuto la medaglia dovevano cambiarla con la nuova versione.\nLa maggior parte delle medaglie vennero conferite a truppe coloniali e locali, piuttosto che a membri dell'esercito britannico regolare.\nDescrizione.\nMedaglia.\nEssa \u00e8 circolare, realizzata in argento e con un diametro di 36 millimetri. \u00c8 stato prodotta da Heaton and Company di Birmingham. \nIl dritto raffigura un'effigie rivolta a sinistra della regina Vittoria che indossa un diadema e un velo. Intorno al bordo c'\u00e8 l'iscrizione Victoria Regina.\nIl rovescio, disegnato da Richard Caton Woodville Jr, raffigura un leone in carica, ferito al petto con un assegai. In primo piano ci sono armi indigene e uno scudo, sullo sfondo un cespuglio di mimosa e sotto la scena l'iscrizione: . La prima campagna ammissibile del destinatario \u00e8 inscritta in alto su tutte le versioni della medaglia eccetto l'emissione del 1927.\nLa medaglia \u00e8 montata su una barra sospesa girevole decorata decorata con quadrifogli, cardi e rose. \nSono stati nominati al destinatario utilizzando una serie di diversi stili incisi e impressi, a seconda di quando \u00e8 stata emessa la medaglia.\nNastro.\nLa medaglia pende da un nastro di seta annaffiato largo 35 millimetri (1,4 pollici) in giallo dorato con tre strisce blu scuro.\nFermagli.\nLa prima campagna ammissibile del destinatario \u00e8 iscritta sul retro, , o \"\", con qualsiasi campagna successiva indicata da un fermaglio appropriato. L'unica eccezione \u00e8 la medaglia per Mashonaland 1890, emessa nel 1927, dove sul retro non sono riportati i dettagli della campagna, con tutte le campagne ammissibili rappresentate da un fermaglio.\nI quattro fermagli emessi erano:\nQuattro uomini avevano diritto alla medaglia con tutte e quattro le barre, sebbene ne sia stata emessa solo una. Dodici medaglie vennero invece assegnate con tre barre."}
{"id": "8642599", "revid": "123188130", "url": "https://it.wikipedia.org/wiki?curid=8642599", "title": "L'Operaio Italiano", "text": "L'Operaio Italiano \u00e8 stato un quotidiano argentino in lingua italiana fondato a Buenos Aires nel 1873.\nStoria.\nApparso per la prima volta nell'aprile 1873, \"L'Operaio Italiano\" era un quotidiano destinato alla classe operaia d'origine italiana emigrata in Argentina. Il quotidiano, che aveva inizialmente un orientamento repubblicano, si orient\u00f2 su posizioni monarchiche e divenne per alcuni anni il quotidiano italiano pi\u00f9 importante di Buenos Aires. Per garantire una regolare pubblicazioni il giornale ricevette anche finanziamenti dalla legazione. Tra il 1873 ed il 1875 direttore de \"L'Operaio Italiano\" fu Basilio Cittadini, proveniente dalle esperienze lavorative a \"La Nazione Italiana\" e a \"L'Italiano\".\nNegli anni settanta ed ottanta del XIX secolo la scena giornalistica italiana sar\u00e0 contrassegnata dalla rivalit\u00e0 tra \"L'Operaio Italiano\", diretto da Annibale Blosi, e \"La Patria\" il quotidiano fondato e diretto da Cittadini nel 1887."}
{"id": "8642600", "revid": "599013", "url": "https://it.wikipedia.org/wiki?curid=8642600", "title": "Tracy Gahan", "text": ""}
{"id": "8642601", "revid": "287204", "url": "https://it.wikipedia.org/wiki?curid=8642601", "title": "Vallahadi", "text": "I vallahadi () o valaadi (\"\u0392\u03b1\u03bb\u03b1\u03ac\u03b4\u03b5\u03c2\") costituiscono un gruppo etnico di lingua greca e religione musulmana che viveva lungo il fiume Haliacmon nella Macedonia sud-occidentale, a Neapoli e Grevena e nelle vicinanze. Contavano circa persone nella prima met\u00e0 del XX secolo. Si considera che la comunit\u00e0 si sia convertita all'Islam nell'ultimo periodo della dominazione ottomana, perch\u00e9, come i musulmani cretesi, e a differenza di altre comunit\u00e0 musulmane greche, i vallahadi mantennero molti aspetti della loro cultura greca e continuarono a parlare greco sia in privato sia in pubblico. La maggiora parte degli altri greci convertiti all'Islam, in Macedonia, Tracia ed Epiro generalmente adottarono la lingua turca.\nNome.\nIl nome \"vallahadi\" deriva dall'espressione turca \"wallah\" (\"per Dio!\"). Erano cos\u00ec chiamati dai greci, poich\u00e9 questa era una delle poche parole di turco che i vallahadi conoscevano. Un nomignolo peggiorativo era quello di \"mesimeridi\" (\u039c\u03b5\u03c3\u03b7\u03bc\u03ad\u03c1\u03b7\u03b4\u03b5\u03c2), poich\u00e9 i loro imam, senza molta istruzione e senza una gran conoscenza del turco, annunciavano la preghiera del mezzod\u00ec urlando in greco \"mesimeri\" (\"mezzogiorno\"). Sebbene alcuni viaggiatori occidentali abbiano ipotizzato che \"vallahadi\" fosse in relazione con l'etnonimo valacchi, ci\u00f2 \u00e8 improbabile, poich\u00e9 i vallahadi furono sempre di lingua greca senza che si possa intracciare alcun legame con i valacchi.\nStoria e cultura.\nI vallahadi erano discendenti di cristiani ortodossi di lingua greca della Macedonia sud-occidentale, che probabilmente si convertirono all'Islam gradualmente e in epoche differenti fra il XVI e il XIX secolo. Gli stessi vallahadi attribuivano la loro conversione all'iniziativa di due sergenti (\" \u00e7avu\u015f\") greci dei giannizzeri nella seconda met\u00e0 del XVII secolo reclutati dalla stessa Macedonia sud-occidentale e rimandati nella terra d'origine dal sultano per fare proseliti fra i cristiani.\nTuttavia, gli storici ritengono pi\u00f9 probabile che i vallahadi passassero all'Islam durante le fasi di oppressione ottomana sui proprietari terrieri della Macedonia occidentale in seguito a una serie di fatti storici che influenzarono le politiche ottomane verso i capi della comunit\u00e0 greca della regione. I fatti storici comprendono la guerra russo-turca del 1768\u20131774, e soprattutto le ripercussioni sulla Rivolta Orlov nel Peloponneso, il periodo di dominazione albanese in Macedonia detto \"albanocrazia\" e le politiche di Al\u00ec Pasci\u00e0 di Giannina, che amministr\u00f2 le zone della Macedonia occidentale e della Tessaglia, nonch\u00e9 la maggior parte dell'Epiro a cavallo fra il XVIII e il XIX secolo.\nIl primo a descrivere i vallahadi fu Fran\u00e7ois Pouqueville, che visit\u00f2 la regione nella prima met\u00e0 del XIX secolo. Non li menziona come \"vallahadi\" e anzi li confonde con i turchi del valle del Vardar. Comunque, questi \"turchi\" possono essere identificati a partire dai nomi dei villaggi menzionati da Pouqueville. Una fonte credibile della met\u00e0 del XIX secolo \u00e8 il greco B. Nikolaides che visit\u00f2 la zona, intervist\u00f2 i vallahadi e registr\u00f2 le tradizioni orali sulle loro origini, costumi eccetera. Il suo lavoro fu pubblicato in francese nel 1859. Furono descritti anche dal viaggiatore greco B. D. Zotos Molossos nel 1887.\nLa cultura dei vallahadi non differiva molto da quella dei macedoni cristiani, con cui avevano in comune lo stesso dialetto, i cognomi e anche la parentela. De Jong ha dimostrato che i vallahadi riferendosi a s\u00e9 stessi come turchi, intendono \"turco\" come un sinonimo di \"musulmano\". Tuttavia, lo stesso De Jong mette in dubbio che sia di pura origine greca, ipotizzando che siano di origine mista: greca, valacca, slava e albanese, ma che parlassero greco perch\u00e9 era la lingua principale usata dalla maggioranza della popolazione cristiana nella Macedonia sud-occidentale ed era anche la lingua il cui uso ufficiale era promosso da Al\u00ec Pasci\u00e0.\nTuttavia, la maggior parte degli storici \u00e8 d'accordo con Hasluck, con Vakalopoulos e con altri storici moderni che ritengono che i vallahadi siano davvero di origine greca. Come prova questi studiosi citano l'assenza di significativi elementi slavi, valacchi o albanese nel loro dialetto e i cognomi che portano, le tradizioni cristiane che osservano rispecchiano caratteristiche greche anzich\u00e9 slave, albanesi o valacche, cos\u00ec come i toponimi per montagne e fiumi sono in schiacciante maggioranza di origine greca.\nGli studiosi che accettano le prove di un'origine etnica greca dei vallahadi evidenziano anche che i convertiti all'Islam di epoca ottomana che avevano una parziale origine albanese furono rapidamente incorporati nella comunit\u00e0 musulmana albanese, come accadde nella Macedonia occidentale e nel vicino Epiro con i ciamurioti albanesi, mentre i discendenti dei convertiti all'Islam di lingua bulgara si identificavano con altri gruppi, come i pomacchi, i torbesci e i poturi.\nHasluk e altri viaggiatori in Macedonia sud-occidentale prima dello scambio di popolazioni tra Grecia e Turchia del 1923 spesso notavano le differenze religiose e culturali fra i musulmani di origine greca e quelli di origine turca, rilevando come l'aspetto dei vallahadi, lo stile di vita, l'atteggiamento verso le donne e persino l'arredamento fossero pi\u00f9 \"europei\", \"aperti\" e \"invitanti\", rispetto a quelli dei turchi di origine anatolica, che erano considerati pi\u00f9 \"asiatici\", \"ritrosi\" e \"scontrosi\", aggettivi che riflettono chiaramente gusti e giudizi degli europei dell'epoca.\nSecondo le statistiche del geografo bulgaro Vasil K\u0103n\u010dov nella Macedonia sud-occidentale vi erano musulmani greci alla fine del XIX secolo. Secondo le statistiche greche del 1904, tuttavia, vi erano almeno vallahadi nei qa\u1e0d\u0101\u02be di Anaselitsa e Grevena. La disparit\u00e0 e inaffidabilit\u00e0 di tali statistiche \u00e8 in parte dovuta al fatto che la maggior parte dei musulmani greci della Macedonia erano semplicemente definiti \"turchi\", giacch\u00e9 l'identit\u00e0 nazionale greca era considerata inseparabile dall'appartenenza alla Chiesa ortodossa greca e di conseguenza convertirsi all'Islam significava \"diventare turchi\" e quindi rinunciare all'identit\u00e0 greca. Il fatto che i vallahadi avessero mantenuto lingua e identit\u00e0 greche li distingueva dagli altri musulmani greci, quasi che questa fosse un'anomalia che li rendeva interessanti agli occhi dei viaggiatori, degli accademici e degli ufficiali stranieri.\nAl sorgere del XX secolo i vallahadi avevano perso molto della condizione sociale e della agiatezza di cui avevano goduto nel periodo ottomano, che si riassumeva nel titolo di \"bey\" per i capi dei loro villaggi, che ora venivano considerati semplici contadini. Ci\u00f2 nonostante, i vallahadi erano ancora considerati contadini relativamente benestanti e industriosi e questa fu la ragione per cui il governatore di Kozani si oppose alla prospettata inclusione nello scambio di popolazioni con la Turchia. Oltre a continuare a parlare greco, i vallahadi rispettavano il loro patrimonio greco e ortodosso, incluse le chiese. Ci\u00f2 si spiega in parte perch\u00e9 i vallahadi appartenevano per lo pi\u00f9 all'ordine dei dervisci bektashi, considerato eretico dai sunniti per la sua natura libertina ed eterogenea, in quanto combinava elementi dello sciismo estremista, della Turchia pre-islamica e della cultura cristiana greca e balcanica e che come tale era particolarmente apprezzato dai convertiti all'Islam di epoca ottomana, sia nell'Albania meridionale sia fra i greci di ascendenza ortodossa.\nConservare la lingua greca e aderire a forme dell'Islam che erano ai margini dell'Islam sunnita ottomano spiega altre caratteristiche per cui erano noti, come ad esempio la chiamata alla preghiera nelle moschee dei loro villaggi proclamata in greco anzich\u00e9 in arabo, il loro culto nelle moschee che non avevano minareti e avevano logge o \"tekke\" tipiche dei bektashi (tanto che alcuni stranieri di passaggio conclusero erroneamente che non avessero nessuna moschea) e la loro relativa ignoranza delle pratiche e delle credenze fondamentali della religione islamica.\nNonostante la loro relativa ignoranza dell'Islam e del turco, i greci ortodossi ritenevano che i vallahadi fossero comunque diventati \"turchi\" come i discendenti dei greci convertiti in altre zone della Macedonia, che invece avevano adottato lingua e identit\u00e0 turche. Pertanto, vi furono pressioni da parte dei militari locali, della stampa e dei greci provenienti dall'Asia minore e dall'Anatolia nord-orientale affinch\u00e9 i vallahadi non fossero esentati dallo scambio di popolazioni del 1923.\nI vallahadi furono trasferiti nell'Asia minore occidentale, in citt\u00e0 come Kumburgaz, B\u00fcy\u00fck\u00e7ekmece, \u00c7atalca, K\u0131rklareli, \u015eark\u00f6y, Urla o in villaggi come Honaz presso Denizli. Molti vallahadi continuarono a parlare greco, da loro chiamato \"rome\u00efka\" e sono stati completamente assimilati dai musulmani sunniti turchi.\nAnche dopo la loro deportazione, i vallahadi hanno continuato a celebrare il Capodanno con una vasilopita, una torta per festeggiare San Basilio, che hanno per\u00f2 ribattezzato torta di cavoli/verdure/porri e omettono di lasciare una fetta per il santo."}
{"id": "8642602", "revid": "767487", "url": "https://it.wikipedia.org/wiki?curid=8642602", "title": "Don't Tell Papa", "text": "Don't Tell Papa () \u00e8 un film del 2004 scritto da Jang Sa-hyun e diretto da Lee Sang-hoon.\nTrama.\nKim Chul-soo e Lee Ae-ran da ragazzi hanno un'avventura da \"una botta e via\"; Ae-ran tuttavia rimane incinta, e dopo avere segretamente partorito \u2013 desiderando recarsi negli Stati Uniti per proseguire gli studi e vedendo il figlio come un contrattempo \u2013 lascia il bambino a Chul-soo, facendo perdere le proprie tracce. Chul-soo dimostra fin da subito le proprie mancanze come genitore, tuttavia si affeziona sinceramente al piccolo, che viene chiamato Cho-won; sette anni pi\u00f9 tardi, Ae-ran ritorna tuttavia in Corea, intenzionata a riprendersi il bambino.\nDistribuzione.\nIn Corea del Sud la pellicola ha goduto di una distribuzione nazionale a cura della CJ Entertainment, a partire dal 3 settembre 2004."}
{"id": "8642607", "revid": "478814", "url": "https://it.wikipedia.org/wiki?curid=8642607", "title": "Internazionali BNL d'Italia 2020 - Qualificazioni singolare femminile", "text": "Le qualificazioni del singolare degli Internazionali BNL d'Italia 2020 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "8642611", "revid": "36426", "url": "https://it.wikipedia.org/wiki?curid=8642611", "title": "Necropoli dell'Isola Sacra", "text": ""}
{"id": "8642614", "revid": "36426", "url": "https://it.wikipedia.org/wiki?curid=8642614", "title": "Concordia e Basilica Paleocristiana", "text": ""}
{"id": "8642615", "revid": "36426", "url": "https://it.wikipedia.org/wiki?curid=8642615", "title": "Area archeologica, Santuario Italico e teatro Sannitico di Pietrabbondante", "text": ""}
{"id": "8642616", "revid": "36426", "url": "https://it.wikipedia.org/wiki?curid=8642616", "title": "Complesso monumentale di Santa Maria Delle Monache", "text": ""}
{"id": "8642617", "revid": "36426", "url": "https://it.wikipedia.org/wiki?curid=8642617", "title": "Parco nazionale delle iscrizioni rupestri", "text": ""}
{"id": "8642618", "revid": "36426", "url": "https://it.wikipedia.org/wiki?curid=8642618", "title": "Necropoli della Madonna dell'Olivo", "text": ""}
{"id": "8642619", "revid": "36426", "url": "https://it.wikipedia.org/wiki?curid=8642619", "title": "Area archeologica di Sutri", "text": ""}
{"id": "8642620", "revid": "36426", "url": "https://it.wikipedia.org/wiki?curid=8642620", "title": "Santuario etrusco dell'Apollo", "text": ""}
{"id": "8642622", "revid": "36426", "url": "https://it.wikipedia.org/wiki?curid=8642622", "title": "Antiquarium ed area archeologica di Minori", "text": ""}
{"id": "8642628", "revid": "1745361", "url": "https://it.wikipedia.org/wiki?curid=8642628", "title": "Boavista (disambigua)", "text": ""}
{"id": "8642629", "revid": "76963", "url": "https://it.wikipedia.org/wiki?curid=8642629", "title": "Michael Leader", "text": "\u00c8 noto per la sua partecipazione per la soap opera EastEnders e per aver interpretato uno Stormtrooper in Guerre stellari.\nBiografia.\nFiglio di un leader di una jazz band, Michael nasce nel 1938 a Hackney.\nInizia la sua carriera con ruoli minori in serie televisive britanniche.\nIl suo debutto cinematografico \u00e8 nel film Guerre stellari. Anche se apparve per pochi secondi nel film, Leader ha attirato l'attenzione dei fan poich\u00e9 afferm\u00f2 di aver interpretato lo Stormtrooper che prende una capoccia contro un telaio di una porta della Morte Nera. Questo errore, trascurato durante il montaggio, \u00e8 rimasto parte del film.\nPer\u00f2, l'attore Laurie Goode afferma di essere stato lui a sbattere la testa, anche se i fan danno pi\u00f9 conto a Leader.\nVita privata.\nSi spos\u00f2 con una donna olandese dalla quale ebbe una figlia nel 1975.\nNel tempo libero andava allo stadio Leyton Orient FC, dato che era un tifoso della squadra.\nFilmografia.\nFilm\nSerie televisive"}
{"id": "8642631", "revid": "648716", "url": "https://it.wikipedia.org/wiki?curid=8642631", "title": "Susan Choi", "text": "Biografia.\nNel 2004 Susan Choi \u00e8 stata una dei tre finalisti al Premio Pulitzer per la narrativa grazie al romanzo \"American Woman\", mentre nel 2019 ha vinto il National Book Award per la narrativa con \"Trust Exercise\"."}
{"id": "8642632", "revid": "36426", "url": "https://it.wikipedia.org/wiki?curid=8642632", "title": "Resti archeologici di Benevento", "text": ""}
{"id": "8642633", "revid": "1996368", "url": "https://it.wikipedia.org/wiki?curid=8642633", "title": "Lingue Slavey-Hare", "text": ""}
{"id": "8642637", "revid": "6923", "url": "https://it.wikipedia.org/wiki?curid=8642637", "title": "Vitalij Gubarev", "text": "Biografia.\nGubarev nacque a Rostov sul Don nel 1912. Secondo la sua biografia ufficiale, scritta in epoca sovietica, i suoi genitori svolgevano entrambi la professione di insegnante. In realt\u00e0 suo padre, Georgy Vitalievich Gubarev, proveniva da un'antica famiglia di don cosacchi di nobilt\u00e0 russa; durante la guerra civile russa combatt\u00e9 contro i bolscevichi come parte del 6\u00ba reggimento cosacco di Don e della 2\u00aa divisione cosacca combinata, poi part\u00ec per la Polonia nel 1920 e nel 1951 arriv\u00f2 negli Stati Uniti. Lo stesso padre pubblic\u00f2 dozzine di saggi sulla storia dei cosacchi.\nInvece la madre di Vitaly, Antonina Pavlovna Gubareva, proveniva da una famiglia di preti. Crescette i bambini da sola senza alcun aiuto. Vitaly trascorse la sua infanzia a Kushchyovskaya dove termin\u00f2 la scuola secondaria. Nella stessa cittadina studi\u00f2 insieme a Yulia Levteri, che diventer\u00e0 successivamente sua moglie (si sposarono nel 1936 ed ebbero una figlia, Valeria, che funse da prototipo per il personaggio principale nel suo romanzo \"Kingdom of Crooked Mirrors\"). All'et\u00e0 di 14 anni Gubarev pubblic\u00f2 il suo primo racconto \"Rotten Tree\" in una rivista locale per bambini.\nNel 1931 inizi\u00f2 a lavorare come giornalista nei famosi giornali Komsomolskaya Pravda e Pionerskaya Pravda, dove a un certo punto ricopr\u00ec anche il ruolo di redattore principale. Fu tra i primi a coprire l'omicidio di Pavlik Morozov negli articoli La \"rappresaglia di Kulak\" e \"Uno degli undici,\" che furono successivamente rielaborati nel romanzo Pavlik Morozov e in un'opera teatrale dallo stesso nome.\nInoltre, insegn\u00f2 presso l'Istituto del Movimento Comunista dei Bambini e diresse il dipartimento del lavoro presso la Central Komsomol School.\nNel 1951 scrisse il suo primo romanzo fantasy \"Kingdom of Crooked Mirrors,\" che fu anche rielaborato in un'opera teatrale un anno dopo. Questo suo debutto nel genere ottenne un enorme successo ed \u00e8 ristampato regolarmente ad oggi. Nel 1963 Aleksandr Rou lo adatt\u00f2 in un film: \"Kingdom of Crooked Mirrors.\" Gubarev nel lungometraggio ebbe il ruolo di sceneggiatore. La seconda moglie dello scrittore, l'attrice Tamara Nosova, interpret\u00f2 uno dei ruoli secondari. Il lavoro fu nominato \"Miglior film per bambini del 1963\" dalla rivista \"Soviet Screen\", mentre il titolo, \"Il regno degli specchi storti\", divenne cos\u00ec famoso da trasformarsi in un frase idiomatica.\nNegli anni successivi Gubarev pubblic\u00f2 una serie di altri libri fantasy popolari come la commedia \"I tre sull'isola\" (1959), il romanzo di fantascienza per bambini \"Adventure to the Morning Star\" (1961) e la fiaba \"In the Far Far Away Kingdom\" (1970) adattato anche come film dallo stesso nome.\nEgli cre\u00f2 inoltre una serie di storie sugli adolescenti, catturando la loro situazione in alcuni periodi della vita sovietica (l'inizio della guerra, il \"disgelo\" di Krusciov); queste storie hanno come temi soprattutto la lotta contro i nazisti, l'ostracismo delle persone e i parassiti sociali.\nNonostante il fatto che gli eroi di Gubarev a volte assomiglino agli adulti nella loro razionalit\u00e0 ed intelligenza, le opere sono state amate nel tempo anche da molte generazioni di bambini.\nGubarev ha ricevuto nel corso della sua vita l'Ordine del Distintivo d'Onore per ben due volte.\nMor\u00ec nel 1981 per un attacco di cuore all'et\u00e0 di 69 anni. La data esatta della sua morte \u00e8 sconosciuta. Gubarev \u00e8 sepolto nel cimitero di Vagan'kovo a Mosca."}
{"id": "8642641", "revid": "73843", "url": "https://it.wikipedia.org/wiki?curid=8642641", "title": "Dedication (Chief Keef)", "text": "Dedication \u00e8 il venticinquesimo mixtape del rapper statunitense Chief Keef, pubblicato il 30 novembre 2017 dalle etichette discografiche Glo Gang e RBC Records. L'album presenta le collaborazioni di Tadoe, A Boogie wit da Hoodie e Lil Yachty."}
{"id": "8642643", "revid": "181699", "url": "https://it.wikipedia.org/wiki?curid=8642643", "title": "Similitudine fra matrici", "text": ""}
{"id": "8642645", "revid": "736476", "url": "https://it.wikipedia.org/wiki?curid=8642645", "title": "Vitali Gubarev", "text": ""}
{"id": "8642658", "revid": "181699", "url": "https://it.wikipedia.org/wiki?curid=8642658", "title": "Somma fra matrici", "text": ""}
{"id": "8642661", "revid": "287204", "url": "https://it.wikipedia.org/wiki?curid=8642661", "title": "Ajay (disambigua)", "text": ""}
{"id": "8642666", "revid": "1310927", "url": "https://it.wikipedia.org/wiki?curid=8642666", "title": "Hayk Ishkhanyan", "text": ""}
{"id": "8642668", "revid": "599013", "url": "https://it.wikipedia.org/wiki?curid=8642668", "title": "Jocelyn Penn", "text": ""}
{"id": "8642669", "revid": "1310927", "url": "https://it.wikipedia.org/wiki?curid=8642669", "title": "Gor Manukyan", "text": ""}
{"id": "8642670", "revid": "436907", "url": "https://it.wikipedia.org/wiki?curid=8642670", "title": "Suffer", "text": ""}
{"id": "8642671", "revid": "1793900", "url": "https://it.wikipedia.org/wiki?curid=8642671", "title": "Caduta di Napoleone", "text": ""}
{"id": "8642674", "revid": "15756", "url": "https://it.wikipedia.org/wiki?curid=8642674", "title": "Jim Halpert", "text": "James 'Jim' Halpert e' uno dei protagonisti della serie tv \"The Office\". \nIl suo personaggio \u00e8 ispirato a Tim Canterbury (vedi \"The Office UK\").\nStoria del personaggio.\nJim \u00e8 nato il primo ottobre del 1978. Ha una sorella e due fratelli. \nSi sa che alle superiori ha praticato la pallacanestro e che gli piace molto il ciclismo. \nA partire dalla prima puntata si evince che Halpert \u00e8 un ragazzo abile nel suo lavoro ma annoiato dalla routine di ufficio. Come passatempo, pertanto, ama fare scherzi e prendere in giro il suo compagno di scrivania, Dwight Schrute. \nHa una cotta per Pam, segretaria dell'ufficio di Scranton. I due, successivamente, si sposeranno e avranno un bambino e una bambina. \nOltre ad essere un venditore per la Dunder Mifflin, ha ricoperto il ruolo di co-manager, per un periodo, insieme a Michael Scott. Con quest'ultimo ha un rapporto vacillante, stimandolo molto come venditore ma meno come capo. \nAlla fine della nona stagione, Jim abbandona il lavoro a Scranton e diventa presidente della Athleap, azienda operante nel settore sportivo."}
{"id": "8642675", "revid": "767487", "url": "https://it.wikipedia.org/wiki?curid=8642675", "title": "Tesoro della cattedrale di Essen", "text": "Il Tesoro della cattedrale di Essen (in tedesco: Essener Domschatz) \u00e8 una delle collezioni pi\u00f9 significative di opere d'arte religiose in Germania. Un gran numero di oggetti del Tesoro sono accessibili al pubblico nella camera del Tesoro della cattedrale di Essen. Il capitolo della cattedrale gestisce la camera del Tesoro, non come un museo come in alcuni luoghi, ma come il luogo in cui sono conservati strumenti e oggetti liturgici, che hanno continuato ad essere utilizzati fino ad oggi al servizio di Dio, nella misura in cui le loro esigenze di conservazione lo consentono.\nStoria.\nIl Tesoro della cattedrale deriva dal Tesoro delle ex canoniche di Essen, passato alla chiesa di San Giovanni Battista dopo la mediatizzazione dell'ordine nel 1803.\nDurante la rivolta della Ruhr nel 1920, l'intero Tesoro fu portato di nascosto a Hildesheim, ed esso venne restituito nel 1925.\nDurante la seconda guerra mondiale il Tesoro fu portato prima a Warstein, poi ad Albrechtsburg a Meissen e da l\u00ec a Siegen, dove fu sigillato nel tunnel di Hain per proteggerlo dai bombardamenti aerei. Dopo la fine della guerra fu trovato l\u00ec dalle truppe americane e portato al Museo statale di Marburgo, e successivamente a una collezione di opere d'arte sfollate al castello di Dyck a Rheydt. Dall'aprile all'ottobre 1949, il Tesoro della Cattedrale di Essen fu esposto a Bruxelles e Amsterdam e successivamente fu riportato a Essen.\nNel 1953 il tesoro fu esposto in una mostra a Villa H\u00fcgel. Nel 1957 il Tesoro divenne propriet\u00e0 dell'allora nuova diocesi di Essen. La camera del Tesoro \u00e8 stata resa accessibile al pubblico per la prima volta gratuitamente nel 1958 per volont\u00e0 del primo vescovo di Essen, Franz Hengsbach.\nIl Tesoro ha dovuto essere chiuso dal 15 settembre 2008 al 15 maggio 2009 per un ampliamento strutturale. Il Tesoro \u00e8 stato esposto come mostra di apertura del Museo della Ruhr nell'ex-lava carbone del Complesso industriale delle miniere di carbone dello Zollverein dal 20 ottobre 2008 all'8 febbraio 2009 con lo slogan \"Gold vor Schwarz\" (\"Oro in nero\"). Il 15 maggio 2009 \u00e8 stata inaugurata la nuova esposizione del Tesoro della cattedrale, che era pi\u00f9 grande di oltre il settanta per cento rispetto allo spazio precedente e migliorata in linea con le ultime idee in materia di educazione museale.\nCollezione.\nLa collezione \u00e8 eccezionale nella sua completezza perch\u00e9 nel corso del tempo sono andati perduti solo pochi pezzi del Tesoro dell'abbazia, come il reliquiario d'oro di San Marsus, e soprattutto perch\u00e9 sopravvive il \"liber ordinarius\", in cui \u00e8 descritto l'uso liturgico degli oggetti. Il Tesoro della cattedrale di Essen contiene diverse opere artisticamente significative, in particolare del periodo ottoniano, come:\nOltre alle opere ottoniane, appartengono al Tesoro del Duomo anche oggetti di pregio di epoche successive, come il busto reliquiario di San Marsus e sedici fibule borgognone del XIV secolo. Diversi manoscritti appartengono anche al Tesoro della Cattedrale, inclusi i Grandi Vangeli carolingi (Ms. 1) di elevato significato linguistico e artistico, il \"Liber Ordinarius\" di Essen (Ms. 19) e il Necrologio di Essen (Ms. 20).\nC'\u00e8 anche una vetrina nel Tesoro con oggetti in prestito dal Museo Diocesano, come il pastorale, le mitre, le croci pettorali e gli anelli dei vescovi defunti di Essen."}
{"id": "8642677", "revid": "1310927", "url": "https://it.wikipedia.org/wiki?curid=8642677", "title": "Gor Poghosyan", "text": ""}
{"id": "8642679", "revid": "729019", "url": "https://it.wikipedia.org/wiki?curid=8642679", "title": "Ball-Bartoe JW-1 Jetwing", "text": "Il Ball-Bartoe JW-1 \"Jetwing\" \u00e8 un aereo sperimentale progettato e costruito negli anni settanta del XX secolo e rimasto allo stadio di prototipo.\nStoria del progetto.\nNel 1969 l'ingegnere Otto Bartoe divenne presidente della Ball Corporation, una azienda che produceva barattoli di vetro per uso alimentare. Appassionato di aviazione convinse il Consiglio di amministrazione dell'azienda a finanziare la costituzione di una nuova societ\u00e0 che avrebbe costruito un prototipo di aeroplano dotato di ala soffiata ad altissimo coefficiente di portanza. Esso doveva disporre di un turboreattore utilizzabile sia per la spinta che per il sostentamento, e di un'ala soffiata per quasi il 70% della sua apertura, il cui flusso avrebbe incrementato il coefficiente di portanza, provvedendo contemporaneamente alla propulsione. L'adozione di una seconda ala, denominata augmenter, e di flap di tipo Coand\u0103 progettati per curvare su di essi il flusso ad alta velocit\u00e0 avrebbe consentito al veicolo grandi capacit\u00e0 STOL e velocit\u00e0 minime impensabili per qualsiasi altro velivolo con motore a getto. Nel 1973 venne fondata a Boulder, Colorado, la Ball-Bartoe Aircraft, e Bartoe volle assumere due tecnici specializzati, Brad Davenport e Sig Williams. Sulla base di circa 200 disegni realizzati da Bartoe, i due tecnici realizzarono in quattro anni di lavoro un prototipo completamente sperimentale. I primi test nella galleria del vento della NASA evidenziarono un coefficiente di portanza massimo pari a 5, che consentiva di condurre decolli e atterraggi corti a bassa velocit\u00e0, e riduceva al massimo la superficie alare e le dimensioni dell'aereo. I militari si interessarono al velivolo vista la sua capacit\u00e0 di operare da piste non preparate e dalle portaerei senza dovere essere dotato di ali ripiegabili, per la sua maneggevolezza, e per il decollo e l'atterraggio corti.\nDescrizione tecnica.\nAereo sperimentale, monoplano, monomotore, monoposto. L'ala, dell'apertura di 6,6 m, era posizionata in posizione mediana avanzata per questioni di centraggio, e per consentire di utilizzare con perdite minime il flusso generato dal propulsore. Quest'ultimo, installato sul muso, era un turbofan Pratt &amp; Whitney Canada JT15D-1 erogante 9,8 kN. Esso era alimentato da un doppio condotto che indirizzava il flusso direttamente sull'ala, per mezzo di due ampie fessure poste sull'estradosso, con circa il 70% dell'apertura soffiata. Tale flusso era utilizzato per la propulsione, e alimentava, alle basse velocit\u00e0, i flap del tipo Coand\u0103, che deviavano verso il basso il flusso sino ad elevati angoli di deflessione, 52\u00b0. Esso era energizzato da due alule che creavano un altro slot di accelerazione sopra l'estradosso alare. La fusoliera ospitava posteriormente l'abitacolo e il cono di coda dotato di piani convenzionali, con quello verticale avente forte freccia positiva. Il piano orizzontale risultava sottodimensionato, e l'aereo aveva scarsa stabilit\u00e0 dinamica longitudinale in volo. Il carrello di atterraggio era del tipo biciclo al fine di consentire decolli e atterraggi corti, a velocit\u00e0 minima.\nImpiego operativo.\nIl prototipo, designato JW-1 JETWING, fu portato in volo per la prima volta dall'esperto collaudatore della Lockheed Herman Salmon l'11 luglio 1977 sulla pista del deserto del Mojave, in California. I collaudi diedero risultati considerati eccezionali. Lo JW-1 aveva un coefficiente di portanza triplo rispetto ad un aereo dotato di un'ala convenzionale delle stesse dimensioni evidenziando nel contempo una capacit\u00e0 di volo lento tali da consentire a Bartoe di seguirlo volando a bordo di un Piper Super Cub. Il collaudatore \u201cFish\u201d Salmon esegu\u00ec 47 voli di prova, per circa 36 ore di volo, e l'aereo venne portato in volo anche da \u201cPete\u201d Bartoe, che lo riport\u00f2 poi a Boulder. Il consumo elevato di carburante, unito alla scarsa capacit\u00e0 del serbatoio, 500 litri, consentiva un'autonomia di volo massima di 40 minuti, e nel volo di trasferimento Bartoe dovette farsi seguire da terra da un'autobotte di carburante guidata dal capomeccanico Brad Davenport, effettuando 11 rifornimenti. Nel 1980 l'US Navy acquist\u00f2 il velivolo con l'immatricolazione civile N27BB, e in collaborazione con l'universit\u00e0 del Tennessee, nella figura dell'ingegnere Dr. Ralph Kimberlin, effettu\u00f2 una valutazione della durata di un anno. All'epoca lo JW-1 aveva gi\u00e0 accumulato 70 ore di volo, ed era stato testato a fondo dai collaudatori dell'US Navy per un totale di circa 100 voli e 59 ore di volo totali. L'aereo poteva volare in volo livellato a 98 km/h con i flap a 30\u00b0 di deflessione e coefficiente di portanza di 3,5. La velocit\u00e0 massima registrata fu di 645 km/h, e sarebbe potuto essere pi\u00f9 alta se si fossero tolte le alule augmenter. Tali collaudi non vennero compiuti a causa dei problemi di stabilit\u00e0 emersi alle basse velocit\u00e0, che potevano essere risolti solo con la riprogettazione del piano di coda. Le effettive prestazioni alle basse velocit\u00e0 non furono mai rilevate sempre per i problemi causati dal piano di coda che andava in stallo, pur non compromettendo il pilotaggio dell'aereo.\nAlla conclusione del programma di collaudi il velivolo fu donato all'University of Tennessee Space Institute di Tullahoma, che nel 2007 lo diede al Wings Over the Rockies Air and Space Museum di Denver, Colorado, dove si trova tuttora."}
{"id": "8642681", "revid": "287204", "url": "https://it.wikipedia.org/wiki?curid=8642681", "title": "Treponti", "text": ""}
{"id": "8642682", "revid": "15756", "url": "https://it.wikipedia.org/wiki?curid=8642682", "title": "Festa di san Giuseppe a Santa Maria di Licodia", "text": "La festa di San Giuseppe \u00e8 la ricorrenza religiosa e civica pi\u00f9 importante e partecipata per la comunit\u00e0 di Santa Maria di Licodia. Essa ha luogo ogni anno l'ultima settimana di Agosto e si articola in tre giorni che vedono il paese coinvolto dalle processioni del fercolo del Santo Patrono.\nStoria del Culto a San Giuseppe a Licodia.\nIl culto al Patriarca San Giuseppe viene introdotto a Licodia dai monaci Benedettini. Detto ordine si interess\u00f2 moltissimo affinch\u00e9 la figura del Santo fosse venerata dalla cristianit\u00e0, motivo per il quale non poteva venir meno l'interesse che anche nella loro comunit\u00e0 di Licodia questo culto fosse presente.\nL'immagine portata tuttora in processione, risalente al secolo XVII, \u00e8 stata sempre conservata e venerata nella Chiesa Matrice monastica, tuttavia \u00e8 interessante notare come anche nella adiacente chiesa parrocchiale (1734), al momento della ripresa del diritto sacramentale, gli abitanti di Licodia si premurassero di erigere un altare a San Giuseppe adornato da una tela (oggi perduta). La notizia ci \u00e8 nota grazie al verbale di visita di Mons. Deodato Moncada del Maggio 1791 dove si legge: \u00abvisit\u00f2 il fonte battesimale e gli oli santi, (\u2026) l\u2019altare di San Giuseppe, li confessionili\u00bb. Non abbiamo tuttavia notizie certe se gi\u00e0 nel settecento ci fossero manifestazioni esterne.\n\u00c8 certo invece che gi\u00e0 nei primi decenni dell'Ottocento il culto verso San Giuseppe crebbe notevolmente con manifestazioni pubbliche che coinvolgevano la popolazione. Nel 1827 i fedeli facevano rifondere una campana della chiesa madre che dedicarono a San Giuseppe e a perpetua memoria incisero nel bronzo queste parole: \nQuesta data ci fa intuire come, anche in mancanza di una proclamazione ufficiale, i licodiesi gi\u00e0 dai primi anni del secolo XIX considerassero San Giuseppe loro patrono. In una missiva tra il parroco Savuto e il Vescovo datata 30 Maggio 1830, si parla delle solenne celebrazioni in onore di San Giuseppe e dell\u2019elogio che il predicatore teneva al popolo radunato in chiesa. Questo \u00e8 il primo documento che certifica una celebrazione solenne in data differente da quella liturgica.\nCon l'autonomia comunale ottenuta nel 1841 si rafforza sempre pi\u00f9 il legame con il \"nuovo\" Patrono. Nel 1862 nasce la Confraternita di San Giuseppe. Nel 1882, a seguito di una benefica apparizione a pro della signora Rosaria Scaccianoce e per devozione popolare veniva eretta una nuova chiesa, poco distante dal centro abitato, dedicata a San Giuseppe e alle Anime del Purgatorio. Nel 1887 il rescritto pontificio di Leone XIII, dichiarava San Giuseppe Patrono di Santa Maria di Licodia.\nLa festa nel secolo XIX.\nIl consiglio comunale, deliberando e accogliendo il Patriarca come Patrono Principale, si faceva carico di organizzare e finanziare i festeggiamenti. Questi non avevano ancora una data fissa e avvenivano tra il mese di Maggio e quello di Settembre, ma avevano gi\u00e0 un programma ben fissato. Essi si dividevano in tre giorni: nel primo veniva portata in processione la Reliquia, il secondo giorno aveva luogo la processione di San Giuseppe, mentre il terzo era dedicato alla processione in onore di San Luigi.\nNel consiglio comunale del 3 Maggio 1869 veniva eletto il mastro di festa, scelto tra coloro che svolgevano la professione di falegname. Questi, oltre al compito di dirigere e custodire la bara, aveva anche l'incarico di supervisionare i fuochi d'artificio. Una delibera comunale del 1875 imponeva un aumento del dazio su carne, pane, pasta e vino, da imporsi nel mese precedente alla festa, \"onde questa potersi celebrare con maggiore solennit\u00e0\". Nello stesso anno si dava ordine di tenere accesi i fanali per l\u2019intera notte nei giorni della festa. Il 7 Giugno 1876 il Consiglio Comunale per dare conferma della forte devozione popolare, rivolse un'istanza alla Santa Sede \u201cOnde degnarsi sanzionare che questo Comune sia posto sotto lo speciale Patrocinio del Glorioso Patriarca San Giuseppe\u201d.\nIl Beato Giuseppe Benedetto Dusmet, Cardinale Arcivescovo di Catania e Abate titolare di Santa Maria di Licodia e San Nicol\u00f2 l\u2019Arena, sull'impulso dato dal Pontefice Pio IX che aveva dichiarato San Giuseppe Patrono Universale della Chiesa, con rescritto \u201c\"Ut in die Feste Patrocinii Sancti Josephi\"\u201d del 23 Novembre 1876, concesse la messa in onore del Patrocinio di San Giuseppe e fiss\u00f2 la celebrazione dei festeggiamenti l\u2019ultima domenica del mese di Agosto. La data scelta non fu occasionale, essa infatti coincide con l\u2019anniversario di fondazione e infeudazione del villaggio di Licodia (Agosto 1143) e anche con quella successiva dell'autonomia comunale ottenuta con Regio Decreto nell\u2019Agosto 1840.\nAvvenimenti nel secolo XX.\nNel 1905 il comune cede alla parrocchia del Santissimo Crocifisso la chiesa monastica di Santa Maria, attuale navata di sinistra, che cambia il nome il chiesa di San Giuseppe. Questo il motivo per cui la Chiesa Madre \u00e8 conosciuta anche come chiesa di San Giuseppe.\nIl 6 luglio 1917, considerata la crescente devozione popolare, dietro richiesta del vicario parrocchiale, l\u2019Arcivescovo pro tempore di Catania, Cardinale Giuseppe Francica Nava, concedeva alla parrocchia di Licodia, l\u2019indulgenza di 200 giorni a chi avesse recitato la giaculatoria \u201cO san Giuseppe, padre putativo di Ges\u00f9 Cristo e vero Sposo di Maria Vergine, pregate per noi e per gli agonizzanti di questo giorno (di questa notte)\u201d.\nNegli anni a venire fu sempre il popolo licodiese a curare e promuovere la Festa Patronale, la quale attirava gli abitanti dei paesi vicini, soprattutto gli abitanti di Patern\u00f2, i quali giungevano, anche a piedi, principalmente il Luned\u00ec nominato infatti \u201c\"a festa de Patunnisi\"\u201d. La devozione dei licodiesi e dei paternesi, si manifestava principalmente nei giorni della festa, quando la pesante \u201cvara\u201d di S. Giuseppe veniva portata a spalla lungo tutto il tragitto. Quest\u2019ultima tradizione ormai decaduta.\nLa cura dell'organizzazione della festa era demandata alla Deputazione di San Giuseppe, organo nato alla fine dell'Ottocento e che oper\u00f2 fino agli anni '50 del '900. Capo della Deputazione era il sindaco. Questi aveva un incarico particolare: insieme al maresciallo dei carabinieri, al parroco, ed al presidente della confraternita deteneva le chiavi per aprire la cassaforte dei preziosi di san Giuseppe. Il giorno della vigilia questo gruppo di rappresentanza si riuniva in chiesa e con una solenne cerimonia apriva la cassaforte posta dietro l\u2019altare maggiore dove era conservato l'oro del santo. Prelevatolo di la in un consesso gioioso adornavano il simulacro del Patrono. Questa tradizione poi decadde a seguito del furto sacrilego del maggio 1975, il quale priv\u00f2 il Santo dei numerosi e antichi ex voto che nei secoli il popolo aveva donato. In seguito, ricomponendosi gradualmente una consistente quantita di ori ex voto, si ritenne opportuno trasferirli in un luogo pi\u00f9 idoneo.\nNel 1957, per volere del Parroco Vito Rapisarda, a seguito di spiacevoli malintesi con la Deputazione, la festa fu affidata alla Confraternita di San Giuseppe. Nel 1962 la confraternita accord\u00f2 che si aggregassero membri esterni nell'organizzazione. Nel 1997, la confraternita cedette l'organizzazione della festa e si ricompose un comitato cittadino, ma solo con l'istituzione del Comitato Permanente per i festeggiamenti del Patrono San Giuseppe nell'anno 2014, torn\u00f2 definitivamente in mano alla cittadinanza.\nLa festa.\n\"U misi\".\nLa sera dell'ultima domenica di luglio, il Comitato dei festeggiamenti, preceduto dal gonfalone e accompagnato dalla banda cittadina, sfila lungo il corso principale del paese dalla Chiesa della Consolazione alla Chiesa Madre. Ivi giunto, il suono delle campane fa da preludio allo sparo dei colpi a cannone che annunciano \u201c\"'u mis\"i\u201d (il mese). Il paese \u00e8 cos\u00ec avvertito dell\u2019imminente arrivo della festa Patronale. A segno di ci\u00f2 il campanile della chiesa Madre \u00e8 illuminato dai colori di San Giuseppe e una bandiera sventola sulla cima.\nPer tutta la durata del mese il comitato gira per le vie del paese, diviso per l\u2019occasione in settori, a chiedere l\u2019obolo per i festeggiamenti. Fervono i preparativi, nelle case e nelle strade che saranno interessate alla processione, vengono preparate le bandiere da esporre per adornare degnamente il balcone dell\u2019abitazione.\nAll'approssimarsi della settimana della festa l\u2019illuminazione fa bella mostra di s\u00e9 nelle vie principali, nelle case viene esposta la bandiera, la vara viene portata dentro la chiesa. Si giunge infine al mercoled\u00ec. In questo giorno inizia il triduo di san Giuseppe, che durer\u00e0 fino e venerd\u00ec. La sera nella chiesa Madre si recita il rosario e la coroncina, si cantano gli inni, e i fedeli vengono preparati a meglio vivere i momenti di fede propri della festa.\nLa vigilia- \"'A sbarrata\".\nSi arriva a sabato. Nel pomeriggio, col passaggio della banda cittadina per le vie del centro, un clima di allegria pervade l\u2019abitato. La Messa viene celebrata sul sagrato della chiesa della Consolazione. Qui si ritrovano le associazioni, le confraternite, il comitato, le autorit\u00e0, le comunit\u00e0 gemellate, il clero, il popolo. Finita la messa, ci si dispone per la processione verso la chiesa Madre. Un clima di devota preghiera rallegrato dalle musiche della banda, accompagna l'immagine della Madonna di Licodia e il Reliquiario di San Giuseppe. La processione sfila lungo il corso principale fino ad arrivare in piazza, dove gi\u00e0 molta gente attende da tempo \"\"a sbarrata\". La chiesa \u00e8 adorna, parata con drappi e damaschi e tutta illuminata. Tutti gli altari sono arricchiti da fastose balze con ricami d\u2019oro. La processione entra in chiesa e i fedeli riempiono i pochi spazi rimasti vuoti. Il parroco quindi rivolge al popolo che gremisce le navate un fervorino che si conclude con il consueto \"E gridamu tutti viva! Viva San Gniusppi!\",\" il primo dei tanti viva che si levano dalla bocca dei devoti per accogliere il simulacro del santo che lentamente emerge da dietro l\u2019altare maggiore. Gradualmente appare la raggiera, poi il volto di san Giuseppe, quindi Ges\u00f9 Bambino e infine ecco il simulacro in tutta la sua bellezza intronizzato sopra l\u2019altare. I devoti esultano, i fedeli battono le mani, l\u2019organo intona l\u2019inno, \u201cSu venite fedeli devoti, all\u2019altar di Giuseppe\u2026\u201d e tutti cantano mentre le campane suonano a distesa, la banda in piazza accompagna con marce allegre e i fuochi e la moschetteria avvertono il paese: il Santo \u00e8 di nuovo tra noi. La festa \u00e8 realmente iniziata.\nLa Domenica della festa.\nIl paese si desta alle otto con le campane e i colpi a cannone che salutano il sole di questo solenne giorno. La banda diffonde le sue note tra le strade gi\u00e0 dalla mattina. Alle nove si celebra la messa solenne, al suo termine tutto si dispone per la processione. Il fercolo viene spostato davanti all\u2019altare, sopra il quale si sono gi\u00e0 sistemati coloro che dovranno \"scendere\" il santo. Evviva e applausi accompagnano questo momento e dall'altare il santo viene passato sulla vara. Qui avviene la \"vestizione\": due incaricati sistemano sul simulacro i bavari in velluto ricoperti di monili ex voto, che di anno in anno si arricchiscono accrescendosene il numero. Dietro ognuno di quegli oggetti in oro si cela una supplica, una richiesta di aiuto, una grazia. Essi sono un segno dell\u2019amore reciproco tra il santo e i fedeli e ne rappresentano un patto d'unione indissolubile.\nSono le dieci e trenta, la banda in piazza allieta i fedeli che attendono l\u2019uscita della vara. Il \u201c\"mastro\"\u201d e il sacerdote salgono sul fercolo, suona la campanella, la vara si avvia, si affaccia dalla porta della chiesa e: applausi e grida, campane e musiche, moschetteria, fuochi, lancio di strisce colorate, di palloni, fumogeni colorati. Una accurata coreografia per accogliere il Patrono che ritorna tra le strade del paese. Assordanti i fuochi d\u2019artificio che annunciano l\u2019uscita.\nQuando l'ultimo colpo esplode l\u2019applauso e i viva confermano il gradimento dei devoti. Il sindaco rivolge quindi il suo messaggio augurale alla cittadinanza, poi la banda intona le note della cantata mentre i bambini fanno a gara per chi deve raccogliere pi\u00f9 \u201c\"zareddi\"\u201d o palloncini. Al termine la campanella del fercolo suona e la vara scende dal sagrato della chiesa. Questo \u00e8 il momento di raccogliere le offerte che i devoti porgono al \"\"mastru i vara\". Un altro scampanellio e pu\u00f2 iniziare la processione che si snoda per i quartieri della Matrice. Il cordone viene legato al baiardo e preso nelle mani dai bambini insieme agli adulti. Quando la campanella suona il giro inizia. Le strade sono addobbate con festoni, nastri colorati e dai balconi pendono le bandiere. Ognuno aspetta il passaggio del Santo davanti alla propria abitazione. Il Santo passa, raccoglie le preghiere, gli omaggi, i doni e benedice tutti. Chi ha bambini li alza e li porge al fercolo per farli benedire da San Giuseppe. Chi ha fatto un voto per chiedere una grazia, per ringraziare il santo o per semplice devozione, dona, a secondo delle proprie scelte e possibilit\u00e0, un gioiello, oppure primizie naturali, artigianali, o offerte in denaro. Ogni dono viene ricambiato con un'immagine del santo al grido \"E gridamu tutti viva! Viva San Gniuseppi!\".\"\nLungo il tragitto i fedeli approntano anche gli \"altarini\" con il pane che viene benedetto e distribuito. Quando la processione arriva alle Caselle, per affrontare la discesa, \u201c\"a calata \u2018o pisci\u201d,\" che porta al centro del quartiere, il cordone viene spostato sul lato posteriore della vara che scende tirata nella maniera opposta. Arrivati alla fine della discesa ci si cimenta ad affrontare un'altra dura prova, la ripida salita di via Pietro Napoli \u201c\"a cchianata de Caseddi\"\u201d, ma prima di imbattersi nella salita, alcuni devoti offrono ai fedeli e ai bandisti un rinfresco. Finito ci\u00f2 tutti si preparano, si posizionano sul cordone. Ogni cosa \u00e8 al proprio posto e la campanella d\u00e0 il via. Si parte tra grida di incoraggiamento e affanni si comincia a correre incitati dalla fanfara ma la vara si ferma. Si potrebbe pensare che non si pu\u00f2 pi\u00f9 andare avanti per la difficolt\u00e0 del percorso. Invece no! Questa non \u00e8 che una delle tre fermate. Ad ogni fermata la vara riparte, sempre incitata e con un ultimo sforzo arriva sotto la piazza. Le campane suonano, i fuochi e gli applausi accolgono il fercolo e i portatori. L'affanno si fa sentire per\u00f2 il giro deve continuare, restano altri quartieri. Al Pepe un vociare allegro di bambini accoglie la processione. In braccio ai loro genitori aspettano di essere benedetti dal sacerdote e di donare il proprio giglio sulla vara. Poi insieme a tutti gli altri fanno a gara per prendere le caramelle che \"piovono\" dalla vara. La processione prosegue ancora per la Pulcheria e le altre vie della parrocchia, ancora li in attesa del il Santo, altro pane, altre preghiere, altre suppliche, altre offerte\u2026\n\u00c8 gi\u00e0 mezzogiorno passato, nell\u2019aria \u00e8 il profumo delle pietanze che si cucinano in questo giorno di festa, le famiglie sono riunite per pranzare assieme. Il Santo, con i pochi devoti ormai rimasti, dopo lo sparo dei mortaretti che segnalano il suo arrivo, rientra nella chiesa. Arriva il vespro e le campane richiamano i fedeli alla Messa Solenne.\nLa serata continua, il sacro cede il posto al profano, la gente \u00e8 in piazza per assistere allo spettacolo musicale. Il cantante o il gruppo musicale chiamato per allietare la serata attira anche gli abitanti dei vicini paesi. C'\u00e8 poi chi passeggia lungo il corso, chi approfitta per rinfrescarsi con gelati o granite o chi stuzzica l\u2019appetito comprando \u201c\"nucidda miricana\"\u201d (arachidi), \u201c\"calia\"\u201d(ceci abbrustoliti), \u201c\"frastuca\"\u201d(pistacchio), semenza, crespelle e quant'altro offrono le bancarelle che per l\u2019occasione occupano le strade principali.\nIl Luned\u00ec.\nLuned\u00ec ultimo giorno di festa, in questo giorno si consuma il lavoro durato mesi.\nUna seconda processione inizia nel tardo pomeriggio dopo la funzione. Questa si articola per le zone periferiche e per i quartieri della parrocchia del Carmelo. Parimenti alla processione del giorno prima \u00e8 attesa con la stessa fede e devozione. All'inizio del giro il Patrono riceve l'omaggio della Polizia Municipale.\nIn tarda serata la processione passa dalla chiesa della Madonna del Carmelo, \"San Giuseppe va a trovare la moglie\" si dice scherzosamente. Frequenti anche in questo tragitto sia i doni che gli altarini di pane. I panifici offrono tradizionali forme di pane chiamate \u201c\"vastuna 'i san Gniuseppi\"\u201d e le botteghe le loro primizie. Quando la vara arriva all'incrocio tra le via Ameglio e IV Novembre si ferma sotto una campana sospesa al centro e qui ci si ritrova per un altro momento particolarmente atteso: \u201c\"a calata 'i l\"angilu\"\u201d. Con questo rito si vuole ricordare come San Giuseppe abbia affidato la sua vita totalmente a Dio e come sia stato da Lui guidato attraverso il suo Angelo. Da qui la lettura dei passi del Vangelo in cui Giuseppe riceve i messaggi divini per bocca dell'Angelo, plasticamente rappresentato da un piccolo simulacro che dalla campana scende fino all'altezza del simulacro. L'angelo porta in mano un giglio e nell'altra le offerte in denaro. Finita la lettura del Testo Sacro il capo fercolo prende il giglio e l'offerta, la banda esegue la fanfara e partono i fuochi tra l'allegria comune.\nLa processione continua per passare dalla chiesa della Madonna della Consolazione e dopo aver percorso altre strade che la portano fino al limitare dell\u2019abitato, inizia il suo percorso di rientro attraverso via Vittorio Emanuele verso la Piazza Umberto. La piazza colma attende l\u2019entrata del fercolo oramai giunto alla fine del suo giro. Quando infine sale sulla \u201c\"Murami\"\u201d, i portatori si preparano per un'altra spettacolare prova: \"\"a cursa\".\" Favorita dal percorso pianeggiante la vara percorre velocemente l'ampia curva della piazza per bloccarsi avanti alla chiesa accolta dai fuochi e dalle campane. Poi viene posizionata accanto al palco dove gi\u00e0 sono disposti tutti i doni ricevuti durante le processioni.\nLa gente attende perci\u00f2 che inizi l\u2019asta dei doni. Tutto quello che il Santo ha ricevuto dai devoti durante il giro viene venduto all'offerente migliore. Ceste di frutta, angurie, funghi, piante, olio, prodotti artigianali\u2026pane. Il banditore inizia con il primo pezzo, la base d\u2019asta viene elevata dalle molteplici mani degli acquirenti che fanno l\u2019offerta migliore, ecco che viene accordata e il devoto compratore, ritira ci\u00f2 che ha acquistato. Un momento di sana competizione e di allegra contesa.\nNell'ultimo gioco artificiale \u201c\"u sparu \u2018i menzannotti\"\u201d, si dimostra la maestria dell\u2019artificiere. Bagliori rossi, verdi, blu, viola, bianchi, argentati e dorati, illuminano il firmamento nero della notte di fine agosto. I minuti passano, gli sguardi fissano il cielo, le bombe esplodono una dietro l\u2019altra tra razzi e colori, il finale assorda i timpani. L\u2019applauso si protrae a manifestazione del gradimento e i commenti volano. Infine la vara entra definitivamente in chiesa. L\u2019organo suona, i fiori vengono sistemati sotto la cameretta, i gioielli vengono tolti dal simulacro che viene sceso dalla vara, ancora i viva si alzano ed echeggiano nella chiesa e San Giuseppe viene riposizionato sull'altare maggiore dove rimarr\u00e0 per tutto l'ottavario.\nL'ottava.\nDopo la messa vespertina il simulacro viene sceso dall'altare maggiore e portato sulla piazza per l'ultimo saluto del paese. Dopo i fuochi d'artificio rientra in chiesa e viene ricollocato nella cameretta. Il presidente del comitato, tra i viva dei devoti, chiude le porte e vela l'immagine del Santo Patrono. L'appuntamento sar\u00e0 l'anno prossimo per la nuova festa.\nIl simulacro.\nIl simulacro di San Giuseppe \u00e8 un'opera di fattura siciliana risalente con buone probabilit\u00e0, in base all'analisi stilistica, al secolo XVII. \u00c8 stato sempre conservato e venerato nella chiesa madre di Santa Maria ed \u00e8 certamente l'immagine religiosa pi\u00f9 cara ai fedeli di Licodia.\nLa Reliquia.\nLa comunit\u00e0 licodiese conserva da secoli, tra le tante, una reliquia di San Giuseppe. Non esistono notizie riguardo alle spoglie mortali del santo, ci\u00f2 ha portato alla supposizione da parte di alcuni teologi lungo i secoli che il corpo di San Giuseppe, a imitazione di quello di Maria, sia stato assunto alla Gloria di Dio. La Chiesa per\u00f2 non ha dato ancora nessuna conferma dottrinale a questa ipotesi. Tuttavia in molte chiese esistono, da antica tradizione, reliquie insigni legate alla vita terrena del santo. La maggior parte di esse consiste in indumenti. Anche quella conservata nella chiesa licodiese, annoverabile tra quelle venerate nel monastero, consiste in un frammento di stoffa catalogato come \"ex pallis S. Josephi\". L'uso di portare in processione \"la Reliquia\" esisteva nell'Ottocento. La Confraternita di San Giuseppe nel suo primo statuto prendeva l'incarico di accompagnare la processione del reliquiario: \"Resta obbligata la Congrega accompagnare le festivit\u00e0 del Corpus Domini e della Reliquia di San Giuseppe\". Questa processione cadde in disuso negli anni '60 del '900 per essere poi ripristinata nel 2012 in occasione del 150\u00ba anniversario della fondazione della Confraternita. Da allora, oltre ad essere esposta in Chiesa Madre nei giorni in preparazione alla festa sia di Marzo che di Agosto, \u00e8 portata in processione la sera del Sabato, vigilia della festa d'Agosto.\nLa reliquia \u00e8 conservata in una teca incastonata in un artistico reliquiario realizzato dell'argentiere catanese Bartolomeo Bartolotta nel 1763. Esso \u00e8 composto dal ricettacolo, con innesto a baionetta che segue un armonioso disegno a girali tipicamente barocco, con decorazioni floreali, conchiglie e foglie d\u2019acanto intrecciate alle volute. Presenti anche elementi a fusione; la colomba dello Spirito Santo nella parte superiore sotto la corona; i quattro cherubini indorati, i quali in modo particolare rimandano all\u2019ascendente della scuola messinese sulla produzione etnea.\n\"A vara\".\nLa \"Vara\" \u00e8 il fercolo su cui viene portato in processione il Santo durante la festa. Il termine fercolo viene dal latino \"fero-cultum\", e significa portare per il culto. La zona etnea \u00e8 quella pi\u00f9 ricca di queste macchine processionali chiamate in dialetto \u201c\"vare\"\u201d che accrescono il senso artistico di ogni festa patronale.\nTutti a Licodia conoscono \"a vara\" che trasporta il simulacro di san Giuseppe per le vie del paese nei giorni della festa.\nSi tratta di una elaborata macchina lignea, scolpita e intagliata, ricoperta in argento e mecca. Ha uno stile che coniuga l'arte barocca col nascente gusto neoclassico, tipico della seconda met\u00e0 del settecento siciliano, sicuramente opera di abili maestranze locali. Il tosello \u00e8 sostenuto da sei colonne scanalate, sormontate da capitelli corinzi che reggono gli archi a tutto sesto. Su questi corre la trabeazione a doppia cimasa aggettante con fascia centrale decorata a motivi fitomorfi mistilinei, intervallate da metope con uguali motivi decorativi. Lungo i bordi della cornice dodici aquilotti ornamentali reggono col becco dei festoni di fasci e panneggi avviluppati e fanno da raccordo al cupolino dalla sinuosa forma \"orientale\" decorato da fregi composti da foglie e fiori. In cima al cupolino una corona poggiante su una sfera. Sopra la sfera una croce gemmata con un giglio e una palma incrociati alla sua base. L'interno del tosello \u00e8 diviso in due ordini ognuno con cassettone a decorato da motivi geometrici e foglie d'acanto. Al centro del cassettone anteriore \u00e8 la raffigurazione a tutto tondo dello Spirito Santo, mentre in quello posteriore un bassorilievo con il triangolo della Trinit\u00e0. Dentro il tosello \u00e8 sistemato anche un grazioso scrigno con decorazioni a conchiglia. Dagli archi pendono cinque vasi porta fiori di metallo indorato di antica foggia, mentre quattro vasetti in ottone, un tempo alla base del simulacro, decorano l'apertura frontale e le due laterali.\nFino al 1960 il fercolo veniva trasportato a spalla, mentre adesso \u00e8 trainato dai devoti mediante un cordone che viene agganciato al baiardo.\nIl simulacro di san Giuseppe veniva portato in processione anche su un altro fercolo, conservato nel palazzo della famiglia Bruno, la quale quando si occupava dei festeggiamenti, si curava di fare uscire il Santo in processione sul proprio fercolo. Di questo fercolo, pi\u00f9 sobrio dell'attuale rimangono solo alcuni pezzi.\n\"A cammaredda\".\nPer tutto l\u2019anno il simulacro di san Giuseppe viene custodito all\u2019interno di una nicchia, sul lato sinistro della cappella del SS.Sacramento, chiamata \u201ccameretta di san Giuseppe\u201d.\nL\u2019usanza di nascondere i simulacri e le sacre reliquie dei santi patroni \u00e8 una tradizione molto diffusa nella terra di Sicilia, essa prelude, oltre a proteggerle da eventuali furti sacrileghi, anche a \u201ccustodire la santit\u00e0\u201d, ossia a serbare e proteggere questi grandi esempi di vita, cercando di imitarli nella nostra esistenza.\nDetta cappella viene chiusa da una bella porta lignea intagliata del secolo XVIII, forse un ex retablo spagnolo o macchina lignea. La porta \u00e8 ricca di decorazioni composte per lo pi\u00f9 da foglie d'acanto e fiori, sia sulle ante che nella cornice. Sulla parte sommitale in altorilievo i simboli di san Giuseppe: il giglio e il bastone fiorito.\nDetta porta \u00e8 l\u2019unica cosa che ci resta dell\u2019antico altare ligneo barocco di San Giuseppe. La collocazione della cameretta non \u00e8 stata sempre quella attuale. Fino al 1919, prima dell\u2019unificazione delle due chiese (quella del Crocifisso e di Santa Maria), la cameretta faceva parte dell'arredo dell\u2019altare maggiore della chiesa abbaziale. Con l\u2019unione delle due chiese dell'antico altare venne risparmiata solo la porta utilizzata per coprire una nuova nicchia realizzata sulla parete sinistra dell'abside della navata principale, in alto.\nNel 2003 la \"cameretta\" venne di nuovo spostata e collocata nel transetto della navata sinistra in un luogo pi\u00f9 vicino a quello originale. Il 19 marzo dello stesso anno il santo Patrono veniva sistemato nella sua nuova sede e il 23 marzo, a conclusione dei festeggiamenti, la porta della nicchia veniva chiusa dall\u2019Arcivescovo di Catania mons. Salvatore Gristina.\nLe chiavi della cappella sono due, una conservata dal Governatore della Confraternita e l'altra dal Presidente del Comitato.\nA sinistra della cameretta arde una lampada votiva, mentre sopra di essa \u00e8 collocata una tela che riproduce il simulacro del Santo.\nUn momento particolare era l\u2019uscita e la discesa dalla cameretta, quando questa era posta nell\u2019abside dell\u2019altare maggiore. Questa cerimonia avveniva nel primo pomeriggio della vigilia della festa a porte chiuse. Un gruppo di fedeli (appartenenti o al comitato o alla confraternita) si ritrovavano per compiere le delicate operazioni con l\u2019ausilio di un ascensore ligneo che saliva fino all\u2019altezza della cappella, all\u2019apertura delle porte, l\u2019organo eseguiva gli inni a san Giuseppe e i presenti gridavano. Tramite l\u2019ascensore il simulacro veniva portato avanti l\u2019altare e attraverso delle stanghe spinto fino al centro, il tutto accompagnato da grida e musica d\u2019organo. In seguito veniva coperto da un telo bianco, che veniva tolto al rientro della processione della vigilia, o alla fine della predica durante la messa, nella cosiddetta funzione della \u201csbarrata\u201d. La facolt\u00e0 di tirare il velo dall\u2019altare durante la funzione era riservata al presidente della confraternita di San Giuseppe.\nLa Cantata.\nIl canto degli inni in onore di san Giuseppe \u00e8 una antica tradizione che si attua durante le messe in preparazione alla festa. Nel 2003 alcuni parrocchiani hanno pensato di trascriverli in musica per farli eseguire dal corpo bandistico locale. I brani furono arrangiati dal M\u00b0 Salvatore Famiani ed eseguiti per la prima volta la vigilia della festa di agosto dello stesso anno. Negli ultimi anni l'incarico di intonare la cantata \u00e8 stato affidato al Gruppo Scout locale.\nInno\nSu venite fedeli devoti\nAll\u2019altar di Giuseppe venite\nVostre preci ferventi offerite\nAl maggior Patriarca che fu.\nAlme lodi sciogliete al suo nome\nA quel nome si caro e giocondo\nChe far\u00e0 di virtude fecondo\nOgni cuor che l\u2019onora qua gi\u00f9\nChe far\u00e0 di virtude fecondo\nOgni cuor che l\u2019onora qua gi\u00f9\nPreghiera\nO Giuseppe ci guardi propizio\nDa quel trono sublime in cui regni\nNo! Errar non si pu\u00f2 se Tu insegni\nIl sentiero che guida pel ciel\nPer noi sparsi in vastissimo pelago\nLa Tua sposa del mare la stella\nTu la preghi la Vergine bella\nL\u2019alma nostra al tuo porto trarr\u00e0\nAllor quando angustiato lo spirito\nSentir\u00e0 l\u2019ultim\u2019ora che suona\nDal Signor che i pentiti perdona\nCol Tuo prego gli ottieni piet\u00e0\nNon respinge temibile Giudice\nChi suo Padre qui in terra ha gi\u00e0 detto\nSe vivr\u00f2 da Tuo manto protetto\nLa mia sorte felice sar\u00e0\nDal Signor che l\u2019amplesso si placido\nL\u2019alma santa o Giuseppe spirasti\nDhe! Ne togli i perigli e contrasti\nChe n\u2019attende al nostro spirar\nCol Tuo prego cos\u00ec verr\u00e0 l\u2019anima\nTra i beati dal Giudice ammessa\nE potr\u00e0 le tue lodi ancor essa\nA Te grata in eterno cantar\nCabaletta\nSi canti e si lodi Il nome di Giuseppe\nSpeme e conforto\nSpeme e conforto\nSi canti e si lodi il nome di Giuseppe\nSpeme e conforto mio\nA Te o Giuseppe io solo penser\u00f2\nO dolce nome ti invocher\u00f2\nTi invocher\u00f2!\nTi invocher\u00f2!\nIl Comitato.\nL'organizzazione della festa \u00e8 affidata ad un comitato composto da cittadini licodiesi. Esso \u00e8 erede diretto dell'antica Deputazione e venne ufficialmente costituito il 3 Febbraio 2014. oltre al compito precipuo di provvedere a tutto ci\u00f2 che concorre alla buona riuscita della festa di Agosto, ha pure quello di incrementare la devozione al Santo Patrono e favorire l'accrescimento culturale e sociale della comunit\u00e0.\nIl comitato \u00e8 guidato da un presidente nominato dal parroco della Parrocchia SS. Crocifisso che dura in carica per massimo due mandati di tre anni. Egli \u00e8 coadiuvato da un direttivo eletto dai soci tra i quali si scelgono: il vicepresidente (il pi\u00f9 anziano tra gli eletti), il segretario, il tesoriere della festa, due consiglieri e un rappresentante eletto dalla Confraternita San Giuseppe (incaricata di nominare anche il capo vara). L'assemblea dei soci rimane comunque l'organo esecutivo con potere deliberatorio. Durante la festa il comitato indossa una maglietta blu con l'effige del Santo Patrono.\nLa festa del 19 Marzo.\nSan Giuseppe \u00e8 solennizzato dalla Chiesa Cattolica il 19 Marzo.\nLa festa, organizzata e spesata dalla Confraternita, inizia il 12 marzo con la \"sittina\" in onore del Patrono che ha le stesse caratteristiche del triduo. Il momento che caratterizza il primo giorno \u00e8 l\u2019accensione della lampada votiva al Protettore, che a nome di tutti viene fatta dalla confraternita di san Giuseppe.\nDurante la mattinata della vigilia o la domenica precedente avviene l\u2019omaggio dei bambini al Santo Patrono con la consumazione del pranzo \u201c\"de verginedd\"i\u201d.\nNella messa vespertina del 18 Marzo ha luogo la \"sbarrata\" del simulacro. Il 19 Marzo, la solennit\u00e0 di San Giuseppe, viene annunciata ai devoti dai colpi di cannone e dalle campane. La sera viene celebrata la messa solenne alla quale partecipano le confraternite e le autorit\u00e0 civili. Dopo la celebrazione, il Patrono viene predisposto per l\u2019uscita. Le confraternite con i Crocifissi, gli stendardi e i gagliardetti aprono la processione. Segue il Santo portato a spalla dai confrati. La processione percorre il tratto del corso principale sotto la piazza seguita dal clero, dal corpo bandistico e dai fedeli. Dopo i fuochi d\u2019artificio, san Giuseppe ritorna nella cameretta, dove viene deposto e custodito fino alla vigilia della festa grande ad Agosto.\nAntiche tradizioni.\nNel periodo della festa di san Giuseppe di marzo a Santa Maria di Licodia, ma anche in molti altri comuni della Sicilia \u00e8 presente una tradizione che ha sfidato il tempo e che fino ai giorni nostri si continua a perpetuare, si tratta dei \u201c\"virgineddi\"\u201d consistente nell\u2019invitare a pranzo, e a volte anche a cena, un gruppo di ragazzi di numero dispari che varia da tre in su, a seconda della promessa del devoto che organizza. Le portate del pranzo sono sette a ricordo dei sette dolori e delle sette allegrezza di san Giuseppe. Il piatto tipico del pranzo \u00e8 la pasta con i ceci, piatto che viene preparato un po\u2019 in tutte le case dei Licodiesi il giorno di san Giuseppe.\nLa tradizione del pranzo dei \"virgineddi\" \u00e8 parecchio antica. In origine le famiglie pi\u00f9 agiate del paese offrivano il giorno della vigilia della festa di san Giuseppe, il Padre della Provvidenza, il pranzo ai figli delle famiglie pi\u00f9 disagiate. La vigilia o il giorno stesso del pranzo, gli invitati devono assistere alla messa nella chiesa del santo, e devono confessarsi. La tradizione dei \"vergineddi\" e l\u2019unica che ancora \u00e8 arrivata a noi.\nUn'altra importante tradizione e manifestazione di fede e di devozione, forse la pi\u00f9 bella che per\u00f2 purtroppo \u00e8 decaduta, era il trasporto a spalla del fercolo. Esso avveniva nella festa di agosto, e a quanto pare molti venivano dai paesi limitrofi, principalmente da Patern\u00f2, per trasportare la pesante vara per le vie del paese. La domenica i portatori portavano il fercolo per devozione, il luned\u00ec erano pagati. Il fercolo non viene portato pi\u00f9 a spalla dal 1960, quando grazie al disinteresse generale fu deciso di far trainare il fercolo da un cordone cancellando cos\u00ec una delle maggiori attrazioni e particolarit\u00e0 della festa.\nUn\u2019antica tradizione era il lancio di palloni aerostatici detti \u201c\"balluna\"\u201d, all\u2019uscita di san Giuseppe che salivano verso il cielo e avevano anche scopo di satira politica.\nAltre tradizioni, la maggior parte sportive, legate alla festa di Agosto erano: la fiera del bestiame e degli attrezzi agricoli che si svolgeva il sabato della festa e aveva luogo nel piano della \u201c\"Costa \u2018a Utti\"\u201d, a sud dell\u2019abitato, l\u2019attuale piazza Matteotti o nel viale delle Rimembranze, questa tradizione \u00e8 caduta in disuso intorno agli anni \u201960. Un'altra era la corsa dei cavalli, che poteva essere con o senza fantino, e che si svolgeva sotto la Murami, ossia piazza Umberto I, caduta in disuso anche per gli incidenti accaduti. Anche la gara ciclistica sub\u00ec la stessa sorte."}
{"id": "8642683", "revid": "1310927", "url": "https://it.wikipedia.org/wiki?curid=8642683", "title": "Tigran Barseghyan", "text": ""}
{"id": "8642687", "revid": "1186766", "url": "https://it.wikipedia.org/wiki?curid=8642687", "title": "Esercito di liberazione della Terra", "text": ""}
{"id": "8642696", "revid": "115465985", "url": "https://it.wikipedia.org/wiki?curid=8642696", "title": "Novgorod Siverskyj", "text": ""}
{"id": "8642697", "revid": "1849681", "url": "https://it.wikipedia.org/wiki?curid=8642697", "title": "Bang 3", "text": "Bang 3 \u00e8 il secondo album in studio del rapper statunitense Chief Keef, pubblicato il 1\u00ba settembre 2015 dalle etichette discografiche Glo Gang e RBC Records. L'album presenta le collaborazioni di ASAP Rocky, Mac Miller, Jenn Em, Lil B e Tadoe."}
{"id": "8642721", "revid": "648716", "url": "https://it.wikipedia.org/wiki?curid=8642721", "title": "Mitridate (soldato)", "text": "Secondo la \"Vita di Artaserse II\" di Plutarco, uccise accidentalmente il ribelle pretendente al trono Ciro il Giovane nella Battaglia di Cunassa (greco: \u039a\u03bf\u03cd\u03bd\u03b1\u03be\u03b1). \nAntefatto.\nNel 404 a.C. mor\u00ec il re persiano Dario II, lasciando due figli. Artaserse era il maggiore e assunse il ruolo di re, mentre suo fratello minore Ciro contest\u00f2 questa azione. Ciro aveva la madre, Parisatide, dalla sua parte, e quando fall\u00ec il suo piano di rivendicare il trono, lei intervenne a suo favore. Ciro sfugg\u00ec alla punizione e si ritir\u00f2 a Sardi, da cui tram\u00f2 un altro attacco. \nRacconto degli eventi.\nNel 401 a.C., Ciro cre\u00f2 nuovamente un esercito, pianificando segretamente di sfidare ancora una volta Artaserse. Questi incontr\u00f2 suo fratello a Cunassa, una citt\u00e0 vicino al fiume Eufrate, e ne segu\u00ec una battaglia. Questa volta, Ciro riusc\u00ec a sfondare le linee di Artaserse e la battaglia era quasi vinta.\nPoco dopo, la morte di Ciro fu riferita al re, Artaserse. Mitridate ricevette ricchi doni poich\u00e9 la morte di Ciro assicurava la posizione di re ad Artaserse. Tuttavia, era desiderio di questi che tutti gli uomini pensassero che fosse stato lui e lui solo ad aver ucciso Ciro, quindi Mitridate ricevette ufficialmente le ricompense per aver consegnato le bardature di Ciro al re. Qualche tempo dopo, quando fu invitato a un banchetto, Mitridate si vant\u00f2 di essere stato lui a uccidere Ciro, non rendendosi conto che stava creando la sua stessa rovina. \nEsecuzione.\nFurioso, Artaserse ordin\u00f2 di uccidere Mitridate in un modo notoriamente tortuoso noto come scafismo. La sua punizione \u00e8 stata raccontata come segue: "}
{"id": "8642723", "revid": "228587", "url": "https://it.wikipedia.org/wiki?curid=8642723", "title": "Dwight Schrute", "text": "Dwight Kurt Schrute III \u00e8 uno dei protagonisti della serie tv \"The Office\".\nStoria del personaggio.\n\u00c8 il miglior venditore della Dunder Mifflin, azienda a cui tiene particolarmente.\nGi\u00e0 dalla prima puntata, si nota la sua personalit\u00e0 diligente, pignola e scontrosa. Per questo motivo, infatti, non \u00e8, almeno inizialmente, simpatico a nessun collega. \nUfficialmente, ha il titolo di \"assistente al direttore regionale\": carica fittizia inventata da Michael Scott per accontentare Dwight, che teneva particolarmente ad assumere un ruolo d'importanza nella filiale di Scranton.\nIl sogno di Dwight Schrute \u00e8 diventare manager della sede di Scranton. Ci riuscir\u00e0 solo alla fine dell'ultima stagione della serie.\nDwight \u00e8 l'incarnazione nerd della serie. \u00c8 amante di \"Star Wars\", \"Battlestar Galactica\" e di \"Second Life\". Ascolta musica hard rock e possiede una vasta collezione di armi. Come passatempo, pratica karate e paintball. Ha una piantagione di barbabietole e gestisce un bed and breakfast, insieme a suo cugino Mose. \u00c8 inoltre un poliziotto volontario. \n\u00c8 molto affezionato alle tradizioni familiari. Ha discendenze tedesche ed amish. \n\u00c8 legato sentimentalmente ad Angela Martin, contabile dell'ufficio. Nonostante spesso si scontrino tra loro con svariate burle nel corso della serie, ha una profonda amicizia con il collega Jim Halpert. \u00c8 inoltre molto legato alla collega Pam Beesly."}
{"id": "8642726", "revid": "2043609", "url": "https://it.wikipedia.org/wiki?curid=8642726", "title": "Ritratto dei principi di Parma", "text": "Il ritratto dei Principi di Parma \u00e8 un dipinto a olio su tela (159\u00d7184,5) di Johann Zoffany, eseguito nel 1778 e conservato nel Kunsthistorisches Museum, a Vienna.\nDescrizione.\nIl ritratto dei Principi di Parma \u00e8 un ritratto del 1778, eseguito da Johann Zoffany, conservato nel Kunsthistorisches Museum e lodato per la somiglianza dei volti e della corporatura. \nIl ritratto rappresenta i principi di Parma Maria Carolina, 8 anni, Maria Carlotta, 1 anno, Ludovico, principe ereditario, 5 anni, e Maria Antonia, 4 anni. Sono ritratti nel Palazzo Reale di Colorno, in una stanza con vista sui giardini, Maria Carolina veste un abito grigio-giallo e nello stesso tempo accarezza un cane, la piccola Maria Carlotta invece veste un abito bianco mentre gioca con una bambola nella culla, Ludovico indossa un abito grigio, e porta la fascia di Principe di Piacenza, il titolo conferito al primo figlio del Duca regnante, Maria Antonia indossa un abito grigio-giallo, con una cuffia blu in testa. L'ambiente intorno ai principi \u00e8 molto informale, infatti non sono presenti segni dell'alta nascita dei principi. I principi sono attorniati da una scrivania, un tamburo e una bandiera, dietro i principi si intravedono degli alberi e un giardino. Tra i principi c'\u00e8 molta armonia. \nIl dipinto fu commissionato dall'imperatrice Maria Teresa d'Austria nonna dei principi, al pittore Johann Zoffany, pittore alla corte di Parma tra il 1773 e il 1781, l'imperatrice non andava d'accordo con la figlia Maria Amalia, madre dei principi. Infatti Maria Amalia accett\u00f2 malvolentieri a mandare il ritratto a Vienna.\nRepliche.\nPrima replica.\nQuesta replica del 1779 \u00e8 simile a quella originale ma cambiano i colori dei vestiti e dell'ambiente. Fu commissionata anche essa dall'imperatrice Maria Teresa d'Austria. L'autore \u00e8 sempre Johann Zoffany. \nSeconda replica.\nLa seconda replica \u00e8 del 1780 ed \u00e8 stata realizzata per una collezione privata dei duchi di Parma, realizzata anche essa da Johann Zoffany, \u00e8 identica alla prima replica tranne che per la luminosit\u00e0 maggiore."}
{"id": "8642727", "revid": "1632387", "url": "https://it.wikipedia.org/wiki?curid=8642727", "title": "The Silver Cord is Severed", "text": "The Silver Cord is Severed \u00e8 un album in studio del gruppo musicale australiano Mortification, pubblicato nel 1999."}
{"id": "8642731", "revid": "1543377", "url": "https://it.wikipedia.org/wiki?curid=8642731", "title": "Confine tra l'Iraq e la Turchia", "text": "Il confine tra l'Iraq e la Turchia (, , ) \u00e8 lungo 367 e parte dal triplice frontiera con la Siria a ovest fino al triplice frontiera con l'Iran a est.\nGeografia.\nIl confine inizia a ovest alla triplice frontiera con la Siria alla confluenza del fiume Tigri e del fiume Piccolo Khabur. Segue quindi quest'ultimo fiume verso est, e poi il fiume Hezil Suyu a nord-est. Il confine poi vira verso est via terra attraverso una serie di linee irregolari su creste montuose e piccoli ruscelli, e girando alla fine verso sud per connettersi al fiume Hajji Bak (Hacibey Suyu). Segue quindi questo fiume in direzione nord-est fino alla triplice frontiera con l'Iran. La regione di confine \u00e8 estremamente montuosa ed \u00e8 abitata quasi esclusivamente da curdi su entrambi i lati.\nStoria.\nAll'inizio del XX secolo l'Impero Ottomano controllava gli attuali territori di Turchia e Iraq. Durante la prima guerra mondiale una rivolta araba, sostenuta dalla Gran Bretagna, riusc\u00ec a rimuovere gli ottomani dalla maggior parte del Medio Oriente. Come risultato dell'accordo segreto anglo-francese Sykes-Picot del 1916, la Gran Bretagna ottenne il controllo dei Vilayets ottomani di Mosul, Baghdad e Bassora che confluirono nel mandato dell'Iraq nel 1920.\nCon il Trattato di S\u00e8vres del 1920 la Turchia anatolica doveva essere suddivisa, con le aree a nord del Vilayet di Mosul da includere all'interno di uno stato curdo autonomo o indipendente. I nazionalisti turchi erano contro il trattato, e contribuirono allo scoppio della guerra d'indipendenza turca; il successo turco in questo conflitto rese S\u00e8vres obsoleta. Con il Trattato di Losanna del 1923 fu riconosciuta l'indipendenza della Turchia e fu concordato un accordo territoriale molto pi\u00f9 generoso, anche se port\u00f2 alla rinuncia formale della Turchia a qualsiasi rivendicazione sulle terre arabe. Come misura provvisoria, l'ex confine settentrionale del Vilayet di Mosul doveva fungere da confine tra l'Iraq controllato dagli inglesi e la Turchia, con una delimitazione pi\u00f9 precisa da concordare in seguito.\nI funzionari britannici e turchi si incontrarono nel 1924 ma non furono in grado di determinare un confine reciprocamente soddisfacente e la questione fu deferita alla Societ\u00e0 delle Nazioni. Nell'ottobre 1925 l'organizzazione propose un confine (la cosiddetta \"linea di Bruxelles\") che era sostanzialmente uguale a quello dei limiti settentrionali del vecchio Vilayet di Mosul. Il 5 giugno 1926 Gran Bretagna e Turchia firmarono il Trattato di Ankara, con il quale entrambi gli Stati riconoscevano la linea di Bruxelles (con alcune modifiche minori) come frontiera. Il confine fu poi delimitato sul terreno nel 1927.\nGeneralmente cordiali, le relazioni diplomatiche tra Iraq e Turchia divennero tese dopo la guerra del Golfo (1990-1991). La creazione di un'area curda autonoma nel nord dell'Iraq ha fornito rifugio ai guerriglieri curdi che operavano nel sud-est della Turchia. e da allora la Turchia ha condotto numerose incursioni militari attraverso il confine nel tentativo di contrastare quello che ritiene come terrorismo curdo.\nValichi di frontiera.\nSono presenti tre valichi lungo tutto il confine, due per il traffico veicolare e uno per il traffico veicolare e ferroviario. Il pi\u00f9 trafficato dei tre, Habur, \u00e8 tra i posti di blocco di confine pi\u00f9 trafficati del mondo. "}
{"id": "8642733", "revid": "119628842", "url": "https://it.wikipedia.org/wiki?curid=8642733", "title": "GirlsSpkOut", "text": "GirlsSpkOut \u00e8 il secondo EP giapponese della cantante sudcoreana Taeyeon, pubblicato il 18 novembre dalla SM Entertainment."}
{"id": "8642745", "revid": "298229", "url": "https://it.wikipedia.org/wiki?curid=8642745", "title": "Progressione del record mondiale dei 2000 metri piani femminili", "text": "La voce seguente illustra la progressione del record mondiale dei 2000 metri piani femminili di atletica leggera.\nIl primo record mondiale femminile venne riconosciuto dalla federazione internazionale di atletica leggera nel 1984. Ad oggi, la World Athletics ha ratificato ufficialmente 5 record mondiali di specialit\u00e0."}
{"id": "8642746", "revid": "1310927", "url": "https://it.wikipedia.org/wiki?curid=8642746", "title": "Gagik Poghosyan", "text": ""}
{"id": "8642748", "revid": "287204", "url": "https://it.wikipedia.org/wiki?curid=8642748", "title": "Internazionali BNL d'Italia 2020 - Qualificazioni singolare maschile", "text": "Le qualificazioni del singolare maschile dell'Internazionali BNL d'Italia 2020 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8642765", "revid": "767487", "url": "https://it.wikipedia.org/wiki?curid=8642765", "title": "Il cortile del diavolo", "text": "Il cortile del diavolo \u00e8 un film del 1976 diretto da Fred Schepisi, con Nick Tate e Thomas Keneally.\nTrama.\nNell'agosto 1953, il tredicenne Tom Allen inizia a frequentare uno juniorato cattolico a Melbourne, in Australia, dove studenti e fratelli devono affrontare sfide individuali di fede e autocontrollo.\nProduzione.\nLa sceneggiatura \u00e9 basata sull'esperienza del regista che frequent\u00f3 uno juniorato cattolico.\nIl finanziamento del film ha richiesto tre anni per essere organizzato infine dalla Australian Film Commission e dalla Film House, la societ\u00e0 del regista.\n\u00c8 stato girato nel 1975 principalmente a Werribee Park vicino a Melbourne.\nRiconoscimento.\nIl film ha vinto nel 1976 l'Australian Film Institute Award per il miglior film, la miglior regia , il miglior attore protagonista per Simon Burke e per Nick Tate, la miglior sceneggiatura, il miglior risultato in cinematografia e il premio della giuria."}
{"id": "8642767", "revid": "1310927", "url": "https://it.wikipedia.org/wiki?curid=8642767", "title": "Armen Manucharyan", "text": ""}
{"id": "8642768", "revid": "1310927", "url": "https://it.wikipedia.org/wiki?curid=8642768", "title": "Artur Grigoryan (calciatore)", "text": ""}
{"id": "8642771", "revid": "1310927", "url": "https://it.wikipedia.org/wiki?curid=8642771", "title": "Aram Shakhnazaryan", "text": ""}
{"id": "8642773", "revid": "1310927", "url": "https://it.wikipedia.org/wiki?curid=8642773", "title": "Stepan Ghazaryan", "text": ""}
{"id": "8642776", "revid": "1310927", "url": "https://it.wikipedia.org/wiki?curid=8642776", "title": "Zhora Hovhannisyan", "text": ""}
{"id": "8642781", "revid": "1310927", "url": "https://it.wikipedia.org/wiki?curid=8642781", "title": "Artur Kartashyan", "text": ""}
{"id": "8642782", "revid": "287204", "url": "https://it.wikipedia.org/wiki?curid=8642782", "title": "Alpha Tauri (disambigua)", "text": ""}
{"id": "8642784", "revid": "298229", "url": "https://it.wikipedia.org/wiki?curid=8642784", "title": "Progressione del record mondiale dei 2000 metri piani maschili", "text": "La voce seguente illustra la progressione del record mondiale dei 2000 metri piani maschili di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1918. Ad oggi, la World Athletics ha ratificato ufficialmente 22 record mondiali di specialit\u00e0."}
{"id": "8642785", "revid": "599013", "url": "https://it.wikipedia.org/wiki?curid=8642785", "title": "Osservatorio di Karlsruhe", "text": "L'Osservatorio di Karlsruhe \u00e8 un osservatorio astronomico pubblico fondato nel 1959 e coordinato dal 1979 da un'associazione astronomica amatoriale di Karlsruhe; l'osservatorio \u00e8 situato presso un istituto scolastico medio superiore, il Gymnasium Max Planck.\nStoria.\nL'idea di creare un osservatorio a Karlsruhe risale alla fine del XIX secolo, quando le condizioni osservative presso l'Osservatorio di Mannheim, a suo tempo uno dei principali osservatori germanici, erano divenute difficoltose a causa della sua collocazione non felice al centro della citt\u00e0, la quale aveva raggiunto una urbanizzazione tale da rendere difficoltoso effettuare osservazioni scientifiche di qualit\u00e0.\nNominato direttore dell'osservatorio di Mannheim nel 1875, il poliedrico cultore ed amministratore di musei Wilhelm Valentiner, figlio dell'astronomo tedesco Karl Wilhelm Valentiner, da subito si convinse che le condizioni osservative stavano divenendo insostenibili; inoltre Valentiner avrebbe gradito lavorare presso una citt\u00e0 ove fosse presente un istituto universitario.\nFu cos\u00ec che nel 1880 il Granduca Federico I di Baden, appassionato di astronomia, appoggi\u00f2 i propositi di Valentiner e mise a disposizione come sito temporaneo il Giardino del Principe Ereditario (ora Giardino delle Ninfe), un'area prospiciente il Museo di Storia Naturale dove alloggiare gli strumenti, poi temporaneamente allocati in una semplice casupola. Valentiner divenne professore presso l'allora \"Universit\u00e0 Tecnica di Karlsruhe\". Le sue stime dei costi, ammontanti a circa 400.000 marchi, non trovarono per\u00f2 il consenso del parlamento. Inoltre una decisiva svolta verso una diversa collocazione arriv\u00f2 dall'astronomo Max Wolf che tornato da un viaggio in America riusc\u00ec a portare in dote una donazione di 10.000 dollari. Diversamente dai propositi iniziali l'osservatorio venne quindi costruito sulla collina di K\u00f6nigstuhl, vicino Heidelberg e il complesso divenne quello che oggi \u00e8 conosciuto come l'osservatorio di stato di Heidelberg-K\u00f6nigstuhl.\nUn rinnovato interesse per una stazione osservativa a Karlsruhe avvenne diversi decenni dopo, quando nel 1957 l'osservatorio di Heidelberg don\u00f2 alla citt\u00e0, a seguito di dismissione, il vecchio e storico telescopio riflettore da sei pollici. Si decise cos\u00ec di allestire un osservatorio scolastico sul tetto del Max Planck Gymnasium in corso di costruzione nel distretto sud di R\u00fcppurr e di installarvi lo strumento protetto da una cupola; l'osservatorio ebbe da subito funzione prettamente divulgativa.\nVenti anni dopo la sua inaugurazione, nel 1979, l'osservatorio scolastico fu dato in gestione all\"'Associazione Astronomica di Karlsruhe\", la quale pochi anni dopo grazie anche ad una sovvenzione della citt\u00e0 integr\u00f2 la strumentazione con un telescopio riflettore Schmidt-Cassegrain Celestron (C-11), con un'apertura di 280\u00a0mm e una lunghezza focale di 280\u00a0cm.\nNel 2003 lo stato del Baden-W\u00fcrttemberg ha dichiarato l'osservatorio e lo storico rifrattore monumento storico."}
{"id": "8642787", "revid": "446353", "url": "https://it.wikipedia.org/wiki?curid=8642787", "title": "Tempo guadagnato", "text": "Tempo guadagnato \u00e8 un saggio politico di Wolfgang Streeck. Il titolo originale \u00e8 \"Gekaufte zeit\", che significa letteralmente \u201ctempo comprato\u201d: si riferisce alla pratica, attuata dagli Stati occidentali, di rinviare e posticipare gli esiti del neoliberismo, onde disinnescare il conflitto sociale, \u201ccomprando\u201d questo tempo con l\u2019aiuto del denaro.\nIl libro \u00e8 sostanzialmente una interpretazione della crisi economica del 2008, che l\u2019autore inquadra come l\u2019ultima tappa di una crisi del capitalismo che risale gi\u00e0 agli anni Settanta. Tale crisi \u00e8 stata appunto rinviata, per garantire consenso al progetto neoliberista, con varie modalit\u00e0, tra loro cronologicamente successive:\nOgni soluzione rappresenta un\u2019illusione di crescita e di benessere, e risulta fallimentare e provvisoria perch\u00e9 poi il problema di fondo si ripropone in altra forma.\nIl periodo dagli anni Settanta ad oggi \u00e8 caratterizzato, secondo l\u2019autore, dalla liberazione del capitalismo dai vincoli che gli erano stati imposti dopo il 1945 per renderlo sostenibile, ossia dal passaggio da un\u2019economia mista di stampo\u00a0keynesiano (caratterizzata da uno Stato interventista, ampi settori pubblici, stabilit\u00e0 e piena occupazione, sindacati forti e diritti dei lavoratori), ad un sistema \u201chayekiano\u201d. Il primo intende perseguire la giustizia sociale, i secondo si limita alla \u201cgiustizia del mercato\u201d, ovvero una distribuzione dei beni in base ai soli esiti del mercato. \nTale passaggio viene anche descritto come rottura del matrimonio tra capitalismo e democrazia: una \u201c\"de-democratizzazione del capitalismo attraverso la de-economizzazione della democrazia\"\u201d . La democrazia, impossibilitata a influire sulle decisioni economiche, diviene post-democrazia. Capitalismo e democrazia secondo l\u2019autore stanno infatti in opposizione e, in assenza di un compromesso, le loro strade tendono a separarsi.\nIn tale processo lo Stato attraversa varie fasi:\nCome prototipo dello Stato consolidato, ultima tappa del neoliberismo, viene indicata l'Unione Europea, la quale ha realizzato un\u2019internazionalizzazione della politica economica, laddove la democrazia \u00e8 rimasta circoscritta a livello nazionale, il che ha neutralizzato le pressioni dal basso e le \u201cinterferenze\u201d della politica nei confronti dei mercati.\nStreeck giudica l\u2019introduzione della moneta unica un errore politico, in quanto, introdotta nonostante l\u2019estrema eterogeneit\u00e0 dei paesi, priva quelli meno competitivi dello strumento della svalutazione e quindi della possibilit\u00e0 di riequilibrare la bilancia commerciale senza penalizzare i redditi dei lavoratori. In alternativa egli propone il ripristino delle monete nazionali, in un sistema di cambi come quelli previsti a Bretton Woods, ossia con cambi fissi ma aggiustabili in modo flessibile."}
{"id": "8642789", "revid": "1543377", "url": "https://it.wikipedia.org/wiki?curid=8642789", "title": "Confine tra la Siria e la Turchia", "text": "Il confine tra la Repubblica araba siriana e la Repubblica di Turchia (, ) \u00e8 lungo circa , e va dal Mar Mediterraneo a ovest fino al triplice frontiera con l'Iraq a est. Attraversa l'alta Mesopotamia per circa 400 km attraversando l'Eufrate e arrivando fino al Tigri. Gran parte del confine segue il tratto meridionale turco della ferrovia di Baghdad, all'incirca lungo il 37\u00ba parallelo e tra il 37\u00ba e il 42\u00ba meridiano orientale. A ovest, circonda quasi totalmente la provincia turca di Hatay, in parte seguendo il corso del fiume Oronte e raggiungendo la costa mediterranea ai piedi del Jebel Aqra. \nGeografia.\nDal 1939 con l'annessione turca della Repubblica di Hatay, il confine siro-turco tocca la costa del Mediterraneo a Ras al-Bassit, a sud del Monte Aqra (). La provincia di Hatay confina con i governatorati siriani di Latakia e Idlib. Il passaggio di confine occidentale (e meridionale) \u00e8 al , circa 3 km a ovest di Yaylada\u011f\u0131. Il confine raggiunge il suo punto pi\u00f9 meridionale a , 2 km a ovest di Bidama, per includere il villaggio ora abbandonato di Topraktutan (Beysun) a Hatay. \nIl confine prosegue poi a nord e ad est, seguendo il fiume Oronte per una parte del suo corso, dove nel 2011 \u00e8 iniziata la costruzione di una diga tra Siria e Turchia (ma da allora \u00e8 stata ritardata a causa della guerra civile siriana), e ad est del valico di frontiera di Bab al-Hawa sulla strada Iskenderun - Aleppo, per poi proseguire pi\u00f9 a nord fino al confine tra Hatay e la provincia di Gaziantep, dove vira bruscamente a est al di fuori di Meidan Ekbis (distretto di Afrin), al . \nCon l'eccezione della provincia di Hatay, il lato turco del confine \u00e8 interamente all'interno della regione dell'Anatolia sud-orientale. A est di Meidan Ekbis, il confine si estende verso est per circa 400 km, seguendo all'incirca il 37\u00ba parallelo nord e passando dal 37\u00ba al 42\u00ba meridiano. Da \u00c7obanbey a Nusaybin / Qamishli, il confine segue i binari della ferrovia Konya-Baghdad. Attraversa il fiume Eufrate a Jarabulus / Karkam\u0131\u015f e passa a nord della citt\u00e0 di confine di Koban\u00ea (Ayn al Arab) (costruita nel 1912 come parte del progetto di costruzione della ferrovia di Baghdad). Il distretto Tell Abyad del Governatorato di Raqqa confina con la provincia turca di \u015eanl\u0131urfa, compresa la citt\u00e0 di confine divisa di Tell Abyad / Ak\u00e7akale. Il governatorato di Al-Hasakah, sempre al confine con la provincia di \u015eanl\u0131urfa, ha un valico di frontiera a Ras al-Ayn, che la collega a Ceylanp\u0131nar. Circa 100 km a est di Ceylanp\u0131nar, il confine passa la citt\u00e0 di confine di Nusaybin nella provincia turca di Mardin (l'antica \"Nisibi\", luogo di nascita di Efrem il Siro), accanto alla citt\u00e0 siriana di Qamishli. Il Governatorato siriano di Aleppo si dirama per 221 km lungo il confine settentrionale con le province turche di Kilis, Gaziantep e \u015eanl\u0131urfa.\nSul lato turco, la rotta europea E90 corre lungo il confine, attraversando l'Eufrate a Birecik e il Tigri a Cizre . Per gli ultimi 30 km il confine segue il corso del Tigri, girando verso sud-est, fino a raggiungere triplice frontiera con l'Iraq.\nStoria.\nAll'inizio del XX secolo l'intera regione di confine faceva parte dell'Impero Ottomano. Durante la prima guerra mondiale, una rivolta araba (sostenuta dagli inglesi) estromise con successo gli ottomani dalla Siria-Mesopotamia; tuttavia la Gran Bretagna e la Francia avevano segretamente accettato di suddividersi l'area nel 1916 tramite l'accordo Sykes-Picot. \nNel 1920 la Siria divenne formalmente parte una regione del Mandato francese della Siria e del Libano francese, che inizialmente era diviso in un certo numero di stati, tra cui il Sangiaccato di Alessandretta controllato dai francesi (l'attuale provincia di Hatay). Con il Trattato di S\u00e8vres del 1920 la Turchia anatolica doveva essere divisa, con la frontiera siro-turca posta pi\u00f9 a nord della sua posizione attuale. I nazionalisti turchi erano indignati per il trattato, contribuendo allo scoppio della guerra d'indipendenza turca; il successo turco in questo conflitto rese S\u00e8vres obsoleta. Un nuovo confine pi\u00f9 favorevole alla Turchia fu tracciato dal Trattato franco-turco di Ankara nel 1921. Con il Trattato di Losanna del 1923 fu riconosciuta l'indipendenza della Turchia e fu approvato un accordo territoriale molto pi\u00f9 generoso, anche se comport\u00f2 la rinuncia formale della Turchia a qualsiasi rivendicazione sulle terre arabe. Dopo Losanna, la frontiera siro-turca fu delimitata pi\u00f9 precisamente tra Meidan Ekbis e Nusaybin nel 1926, e tra Nusaybin e la triplice frontiera con l'Iraq nel 1929. Un protocollo di delimitazione finale che copriva l'intero confine a est di Hatay fu poi confermato e depositato presso la Societ\u00e0 delle Nazioni il 3 maggio 1930.\nUn caso speciale fu quello che riguarda l'attuale provincia turca di Hatay, che rimase autonoma fino al 1923, per poi fare parte della Siria come il Sangiaccato di Alessandretta, e divenire per un breve tempo indipendente come Stato di Hatay nel 1938, prima di essere annessa dalla Turchia come provincia di Hatay nel 1939. La sezione del confine di Hatay fu delimitata nel 1938 e poi confermata l'anno successivo, essendo delimitata da numerosi pilastri. Hatay fu poi formalmente passata alla Turchia il 23 luglio 1939. \nLa Siria ottenne l'indipendenza nel 1944 e la frontiera divenne allora quella tra due stati sovrani; quando la Turchia si un\u00ec alla NATO (1952) e all'OSCE (1973), anche il suo confine con la Siria form\u00f2 allora un confine esterno di queste organizzazioni. La Siria ha continuato a rivendicare la provincia di Hatay come parte della Grande Siria, spesso raffigurando la regione come parte della Siria su mappe ufficiali, anche se negli ultimi decenni le loro rivendicazioni sono state meno pronunciate. \nDa quando \u00e8 scoppiata la guerra civile siriana nel 2011, le tensioni oltre confine sono aumentate e si sono verificati numerosi scontri; c'\u00e8 stato anche un notevole afflusso di rifugiati attraverso il confine verso la Turchia. La Turchia ha iniziato la costruzione di una barriera di confine nel 2014."}
{"id": "8642791", "revid": "1538197", "url": "https://it.wikipedia.org/wiki?curid=8642791", "title": "Marxophone", "text": "Il marxophone \u00e8 uno strumento musicale simile alla cetra da tavolo senza tasti suonata tramite un sistema di martelli metallici. Fu inventato da Henry Charles Marx (1875-1947) e commercializzato all'inizio del XX secolo nel Michigan, Stati Uniti.\n\u00c8 dotato di due ottave di corde a doppia melodia nella tonalit\u00e0 di Do maggiore e quattro serie di corde di accordi (Do maggiore, Sol maggiore, Fa maggiore e Re7). Suonando un po' come un mandolino, il timbro del marxophone ricorda anche vari tipi di \"hammered dulcimers\". Il suonatore in genere suona gli accordi con la mano sinistra. La mano destra suona le corde della melodia premendo le strisce di acciaio a molla che tengono piccoli martelli di piombo sulle corde. Una breve percussione su una striscia di metallo fa rimbalzare il martello su una coppia di corde per produrre una singola nota. Tenendo premuta la striscia, il martello rimbalza sulle doppie corde, producendo un tremolo simile a un mandolino. La frequenza di rimbalzo \u00e8 in qualche modo fissa, poich\u00e9 si basa sulla lunghezza della striscia di acciaio per molle, sul peso del martello e sulla tensione delle corde, ma un musicista pu\u00f2 aumentare leggermente la velocit\u00e0 premendo pi\u00f9 in alto sulla striscia, spostando efficacemente il suo punto di articolazione pi\u00f9 vicino al martello di piombo. Gli spartiti codificati numericamente preparati appositamente per il marxophone indicano quando e in quale ordine suonare la melodia e gli archi. Questo tipo di musica, simile alla tablatura, \u00e8 stata prodotta per coloro che non sapevano leggere la notazione standard. Un pezzo di metallo rettangolare fornisce un backstop per i martelli in acciaio per molle, mostra il nome marxophone e il numero di brevetto e ha clip che contengono spartiti. Contrassegna anche i 15 tasti per lettera (C, D, ecc.), Per numero (1-15) e in notazione musicale standard. Quando lo strumento viene spostato o riposto, il rettangolo di metallo si piega verso il basso, tenendo i tasti contro le corde, in modo che il marxophone possa entrare nella sua custodia, che ha le dimensioni di una grande valigetta.\nNella scena rock \u00e8 stato utilizzato da Ray Manzarek nella canzone del primo album dei Doors, Alabama Song (Whisky Bar), cover dell'originale di Kurt Weill e Bertolt Brecht."}
{"id": "8642809", "revid": "298229", "url": "https://it.wikipedia.org/wiki?curid=8642809", "title": "Eino Borg", "text": ""}
{"id": "8642811", "revid": "375960", "url": "https://it.wikipedia.org/wiki?curid=8642811", "title": "Popolo Beja", "text": ""}
{"id": "8642814", "revid": "375960", "url": "https://it.wikipedia.org/wiki?curid=8642814", "title": "Monofisisti", "text": ""}
{"id": "8642816", "revid": "287204", "url": "https://it.wikipedia.org/wiki?curid=8642816", "title": "Reial Club Deportiu Espanyol de Barcelona 2006-2007", "text": "Questa voce raccoglie le informazioni riguardanti il Reial Club Deportiu Espanyol de Barcelona nelle competizioni ufficiali della stagione 2006-2007."}
{"id": "8642818", "revid": "322321", "url": "https://it.wikipedia.org/wiki?curid=8642818", "title": "Pierre Ravat", "text": "Biografia.\nNacque a Pamiers tra il 1350 ed il 1360.\nL'antipapa Benedetto XIII lo elev\u00f2 al rango di (pseudo) cardinale nel concistoro del 22 settembre 1408.\nMor\u00ec tra il 22 marzo ed il 5 giugno 1417 a Barcellona."}
{"id": "8642820", "revid": "486946", "url": "https://it.wikipedia.org/wiki?curid=8642820", "title": "Et\u00e0 dei Meroitici", "text": ""}
{"id": "8642823", "revid": "486946", "url": "https://it.wikipedia.org/wiki?curid=8642823", "title": "Liquido di Cowper - Littr\u00e9", "text": ""}
{"id": "8642827", "revid": "899609", "url": "https://it.wikipedia.org/wiki?curid=8642827", "title": "Stadler WINK", "text": "Il WINK, acronimo dalla lingua tedesca per \"Wandelbarer Innovativer Nahverkehrs-Kurzzug\" (treno regionale corto, convertibile ed innovativo) \u00e8 un elettrotreno multi-alimentazione a due casse con struttura articolata - e pianale parzialmente ribassato - realizzato dalla Stadler Rail.\nDestinato a ferrovie secondarie con modesti volumi di traffico, si propone come successore del GTW, sebbene risulti sviluppato sul modulo del Flirt.\nStoria.\nA seguito dell'entrata in vigore, tra il 2015 e il 2016, delle nuove specifiche tecniche di interoperabilit\u00e0 per i treni viaggiatori, si impose alla Stadler una riprogettazione del GTW, la cui struttura non risultava pi\u00f9 adeguata ai nuovi requisiti normativi, con particolare riguardo alla resistenza delle cabine di guida in caso di impatto. Il progetto fu impostato su una base di stretta derivazione dal FLIRT, giunto all'epoca gi\u00e0 alla terza generazione, tant'\u00e8 che in una prima fase il nuovo convoglio venne denominato informalmente \"Flirtino\".\nIl treno fu proposto alla filiale olandese del gruppo Arriva, esercente di alcuni servizi regionali nelle provincie di Groninga e della Frisia, che nel 2017 emise l'ordine di acquisto per 18 convogli.\nNel 2018 l'operatore affid\u00f2 al costruttore la manutenzione dei nuovi treni per una durata di 15 anni a partire dall'immissione in servizio commerciale, prevista entro la fine del 2020. \nIl 21 febbraio dello stesso anno il primo convoglio completo, numerato 601, \u00e8 stato trasferito al circuito di prova tedesco di Wegberg-Wildenrath per l'inizio dei test dinamici; nel mese di giugno tre complessi sono entrati in territorio olandese, dove sono previste le prove in linea.\nConcluso positivamente il ciclo di prove \u00e8 stato comunicato l'inizio dei servizi regolari di linea a partire dal 12 aprile 2021.\nTecnica.\nLa struttura visivamente riprende quella del GTW 2/6, con un modulo centrale - contenente apparecchiature di trazione - e due casse esterne, ospitanti gli ambienti viaggiatori e le cabine di guida; rispetto ad essa, vi sono per\u00f2 alcune varianti significative, anzitutto nel rodiggio: gli assi motore sono ora 4 invece che 2, e si trovano alle estremit\u00e0 del convoglio, mentre nel GTW 2/6 la trazione viene fornita dalla cassa centrale tramite 2 soli assi; quest'ultima inoltre ora poggia su due carrelli portanti tipo Jakobs, comuni alle due casse adiacenti, invece che su solo due assi come in precedenza (che inoltre prima portavano anche la met\u00e0 del peso delle casse adiacenti). Il presentare una massa assiale di 18 tonnellate rende il treno compatibile con le ferrovie aventi armamento che non permette carichi maggiori, come in genere quelle locali.\nLe due casse esterne, realizzate in lega d'alluminio e dotate di una o due coppie di porte per lato, possono essere di lunghezza variabile a seconda delle richieste del committente, nei limiti di un massimo di 23 m, aggiungendo o togliendo moduli lunghi 1,80 m.\nNon \u00e8 previsto, al contrario di come lo fu per il GTW, lo sviluppo di versioni con una o due casse intermedie aggiuntive, essendo a disposizione la piattaforma FLIRT per soddisfare l'esigenza di convogli a maggiore capacit\u00e0.\nPeculiarit\u00e0 del WINK \u00e8 la sua predisposizione per il funzionamento con due sistemi di alimentazione e quindi per l'esercizio indifferentemente su linee dotate o meno di elettrificazione; i motori elettrici che azionano i carrelli possono infatti essere alimentati dalla linea aerea tramite pantografo, da generatori basati su motori termici (a loro volta funzionanti a gasolio oppure ad olio vegetale), da batterie di trazione oppure ancora da pile a combustibile (\"fuel cell\", c.d. propulsione a idrogeno), potendosi peraltro procedere, durante la vita operativa del rotabile, a sostituire con un'opzione diversa le sorgenti di energia installate in origine. \nI modelli richiesti da Arriva, consegnati per essere alimentati dalla linea aerea in corrente continua a 1,5 kV (la tensione di linea in uso nei Paesi Bassi) e da due motori a biocarburante di produzione Deutz, \u00e8 previsto che nel 2025 vedano i due generatori Deutz sostituiti da batterie di trazione, togliendo al convoglio la propulsione diesel-elettrica."}
{"id": "8642835", "revid": "885698", "url": "https://it.wikipedia.org/wiki?curid=8642835", "title": "Jean d'Armagnac", "text": "Biografia.\nNacque in Francia tra il 1350 ed il 1360.\nL'antipapa Benedetto XIII lo elev\u00f2 al rango di (pseudo) cardinale nel concistoro del 22 settembre 1408.\nMor\u00ec l'8 ottobre 1408 a Perpignano."}
{"id": "8642836", "revid": "22475", "url": "https://it.wikipedia.org/wiki?curid=8642836", "title": "Pollice alzato", "text": "Il pollice alzato \u00e8 un gesto della mano che consiste in un pugno chiuso ad eccezione del pollice rivolto verso l'alto.\nL'origine del gesto \u00e8 ignota. Viene erroneamente attribuita ai tempi dell'antica Roma in contrapposizione al pollice verso. Le prime testimonianze scritte del gesto risalgono alla prima guerra mondiale, sebbene si sia diffuso in tutto il mondo durante la seconda guerra mondiale.\nHa generalmente un significato positivo, soprattutto in Occidente, sebbene abbia una connotazione negativa in Africa occidentale e in paesi come la Grecia, la Russia o l'Iran. Nell'era di Internet viene utilizzato da piattaforme web, principalmente Facebook, per indicare apprezzamento."}
{"id": "8642837", "revid": "697352", "url": "https://it.wikipedia.org/wiki?curid=8642837", "title": "Daimler Trucks North America", "text": "Daimler Truck North America LLC, precedentemente denominata Freightliner Corporation, \u00e8 una societ\u00e0 statunitense con sede a Portland, specializzata nella produzione di veicoli industriali e autobus, controllata al 100% dal Gruppo Daimler Truck AG.\nStoria.\nPrimi anni.\nAlla fine degli anni '30, Leland James, presidente della Consolidated Freightways, azienda di autotrasporti con sede a Portland in Oregon, si approcci\u00f2 ai produttori di autocarri con la sua idea di costruire componenti per camion in alluminio leggero anzich\u00e9 in acciaio tradizionale. Accolto con resistenza e scetticismo, James assunse un team di ingegneri e comici\u00f2 a costruire veicoli. Nel 1940, James aiut\u00f2 a fondare la Freightways Manufacturing Company a Salt Lake City nello Utah, per produrre i veicoli. Successivamente nel 1942, la societ\u00e0 cambi\u00f2 denominazione in Freightliner Corporation e complice l'inizio della seconda guerra mondiale, la produzione di autocarri fu convertita in produzione di parti di aeromobili e navi. Nel 1947, la Freightliner Corporation riprese le attivit\u00e0 di costruzione di camion nel suo nuovo stabilimento di produzione a Portland. Durante il boom del dopoguerra, la Hyster Company divenne la prima azienda ad ordinare un Freightliner nel 1950. Il business crebbe rapidamente con la diffusione della voce della capacit\u00e0 di Freightliner di realizzare camion secondo le specifiche dei clienti; di conseguenza, i volumi di produzione passarono da 116 veicoli nel 1950, a 931 nel 1960 e 6.206 nel 1970.\nVendita a Daimler-Benz AG.\nNel 1981, Daimler-Benz AG acquis\u00ec Freightliner da Consolidated Freightways e grazie allo sviluppo delle rete commerciale, divenne il principale produttore di autocarri nel 1992. Nel 1995, la divisione chassis di Oshkosh Corporation fu acquisita, diventando Freightliner Custom Chassis Corporation. Inoltre, sempre nello stesso anno, la societ\u00e0 acquis\u00ec il produttore di veicoli antincendio American LaFrance. Nel 1997, acquist\u00f2 la divisione autocarri pesanti della Ford Motor Company, lanciando subito dopo il marchio Sterling Trucks. A seguito della nascita di DaimlerChrysler, l'azienda continu\u00f2 il processo di acquisizione di altri marchi come Thomas Built Buses nel 1998, Western Star Trucks e Detroit Diesel Corporation nel 2000; oltre al lancio di Unimog North America nel 2003. Nel 2004 Freightliner LLC, apr\u00ec una galleria del vento a grandezza naturale a Portland mentre Freightliner Custom Chassis Corporation introdusse il telaio per motori ibridi nel settore della consegna di pacchi\nScioglimento di DaimlerChrysler AG.\nNel 2007 Daimler AG, decise di vendere la sua quota di partecipazione in Chrysler, a Cerberus Capital Management, comportando la divisione dei due marchi. A seguito della vendita, il gruppo Daimler si concentr\u00f2 sul marchio d'auto Mercedes-Benz, sulla divisione dei camion e sui servizi finanziairi. Inoltre, il marchio americano LaFrance fu venduto nel 2005 ed il marchio Sterling fu ritirato nel 2009. Nel 2008, Freightliner LLC divent\u00f2 Daimler Trucks North America LLC mentre a gennaio 2020, la societ\u00e0 ha rilevato il supporto ufficiale degli autobus Setra in Nord America, mentre la distribuzione \u00e8 stata rilevata dalla nuova filiale di Daimler, denominata Daimler Coaches North America."}
{"id": "8642866", "revid": "155634", "url": "https://it.wikipedia.org/wiki?curid=8642866", "title": "Malin Hultdin", "text": "\u00c8 sorella di Kristina, a sua volta sciatrice alpina di alto livello.\nBiografia.\nOriginaria di \u00d6stersund e attiva in gare FIS dal novembre del 1994, la Hultdin esord\u00ec in Coppa Europa il 28 febbraio 1999 a Kiruna in slalom speciale (38\u00aa) e in Coppa del Mondo il 9 dicembre 1999 a Val-d'Is\u00e8re in slalom gigante, senza completare la prova. Il 16 gennaio 2004 conquist\u00f2 a Leukerbad in slalom speciale l'unica vittoria, nonch\u00e9 unico podio, in Coppa Europa; in Coppa del Mondo ottenne il miglior piazzamento il 10 marzo 2006 a Levi nella medesima specialit\u00e0 (16\u00aa) e prese per l'ultima volta il via l'11 marzo 2007 a Zwiesel sempre in slalom speciale, senza completare la prova. Si ritir\u00f2 al termine della stagione 2006-2007, anche se il 1\u00ba maggio 2009 prese ancora parte a uno slalom speciale FIS disputato a Fun\u00e4sdalen e chiuso dalla Hultdin al 6\u00ba posto; non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "8642868", "revid": "547034", "url": "https://it.wikipedia.org/wiki?curid=8642868", "title": "Tempio di Amon (Jebel Barkal)", "text": "Il Tempio di Amon \u00e8 un sito archeologico a Jebel Barkal nel Sudan settentrionale, a circa 400 chilometri a nord di Khartoum, vicino a Karima, presso un'ampia ansa del fiume Nilo, nella regione che anticamente era chiamata Nubia. Il Tempio di Amon, uno dei pi\u00f9 grandi templi di Jebel Barkal, \u00e8 considerato sacro alla popolazione locale. Era non solo uno dei centri principali di quella che un tempo era considerata una religione quasi universale, ma, insieme agli altri siti archeologici di Jebel Barkal, rappresentava la rinascita dei valori religiosi egiziani. Fino alla met\u00e0 del XIX secolo, il tempio fu sottoposto a vandalismo, distruzione e saccheggio indiscriminato, prima di essere sottoposto alla protezione statale.\nStoria.\nLa costruzione del tempio avvenne nel XIII secolo a.C. La fondazione \u00e8 attribuita al faraone Thutmose III, mentre il tempio fu modellato da Ramses II. Soprattutto nella fase \"Napata\", il tempio era di grande importanza per il regno kushita. Pianki e i successivi faraoni nubiani ampliarono il complesso del tempio di Amon di Barkal, creando un rivale meridionale del tempio di Amon settentrionale a Tebe. Sebbene i primi governanti di Meroe avessero la loro capitale, i funzionari del governo intrapresero un viaggio per l'incoronazione al Tempio di Amon di Jebel Barkal. Qui, il re entrava nel \"Sancta Sanctorum\", dove veniva confermato re da un oracolo divino. Negli anni 25/24 \u00a0 a.C., i Romani invasero la Nubia durante una campagna contro i Kushiti guidata da Gaio Petronio: distrussero il tempio e presero Jebel Barkal alla regina Candace. Tuttavia, i romani non furono in grado di ottenere guadagni permanenti e si ritirarono dopo aver raso al suolo Napata. Gli ultimi lavori di costruzione su larga scala furono del re kushita Natakamani che restaur\u00f2 parte dello scempio romano e ingrand\u00ec il complesso del tempio, rinnovandone, tra le altre parti, il primo pilone.\nArchitettura e allestimenti.\nIl tempio originale era relativamente piccolo, costituito da un pilone e un cortile con dieci colonne. Durante il regno di Ramses II la struttura comprendeva il Secondo e il Terzo Pilone, una corte ipostila, una sala con annessi, una cappella e un complesso pronao e naos. Le aggiunte includevano un secondo tempio dietro un pilone, un altro cortile, probabilmente senza pilastri, e diverse cappelle. \nUn notevole rinnovamento e ampliamento del tempio, attribuito a Pianki, avvenne in tre fasi. In primo luogo, il vecchio tempio \u00e8 stato rafforzato da un muro e un altro piccolo portico. Per la seconda fase \u00e8 stata realizzata una grande sala con 50 colonne. Solo i pilastri, i muri di fondazione e gli ingressi erano fatti di arenaria, i muri rimanenti erano di mattoni crudi. Infine, Pianki costru\u00ec una grande fattoria, anch'essa decorata con colonne. La corte e il portico avevano ciascuno il proprio pilone. L'intero complesso del tempio super\u00f2 i 150 metri. A nord del Primo Pilone, fu scavato un deposito di statue che includeva la statua senza testa di Tanutamani (noto anche con il suo nome Amon, \"Tenutamon\"), il successore di Taharqa. \nMolti sovrani kushiti costruirono steli aggiuntive, decorarono muri o eressero statue nel tempio. Poich\u00e9 il centro religioso era importante sia per gli egizi sia per i nubiani, la stele di Thutmose III contiene l'iscrizione, \"Casa di Amon e il trono delle due terre\" (trovato nel tempio di Amon, \u00e8 ora al Museum of Fine Arts, Boston). Ci sono stele attribuite a Horemheb e Seti I. Taharqa costru\u00ec dieci figure colossali. Tanutamani eresse un piccolo santuario nel portico. Nel primo cortile ci sono pilastri attribuiti a Pianki e Harsiotef. \nManufatti nei musei.\nMolti dei principali manufatti furono rinvenuti negli scavi del 1916 dalla spedizione dell'Universit\u00e0 di Harvard - Boston Museum of Fine Arts. Sono stati assegnati al Museo delle Belle Arti nella divisione dei reperti dal governo del Sudan. "}
{"id": "8642871", "revid": "2001276", "url": "https://it.wikipedia.org/wiki?curid=8642871", "title": "Uretroprostatite", "text": ""}
{"id": "8642872", "revid": "1123126", "url": "https://it.wikipedia.org/wiki?curid=8642872", "title": "Victor Le\u00f3n Esteban San Miguel y Erce", "text": "Biografia.\nVictor Le\u00f3n Esteban San Miguel y Erce nacque a Lequeitio, in Spagna, il 21 aprile 1904.\nFormazione e ministero sacerdotale.\nDopo aver studiato a Villafranca, in Navarra, entr\u00f2 nel noviziato dell'Ordine dei carmelitani scalzi. Il 28 luglio 1921 emise la professione solenne e prese il nome di \"Victor di Santa Teresa\". Studi\u00f2 filosofia a Vitoria dal 1922 al 1925 e teologia al carmelo di Bego\u00f1a dal 1925 al 1928.\nIl 1\u00ba giugno 1928 fu ordinato presbitero a Vitoria. Nell'ottobre dello stesso part\u00ec come missionario per l'India dove comp\u00ec ulteriori studi ecclesiastici nel seminario di Puthempally fino al 1929. Apprese la lingua locale e l\u00ec lavor\u00f2 come insegnante di sociologia fino al 1966. Fu anche superiore dei carmelitani nello stato del Kerala.\nIl 17 marzo 1966 la Congregazione De Propaganda Fide lo nomin\u00f2 amministratore apostolico del Kuwait.\nMinistero episcopale.\nIl 31 maggio 1976 papa Paolo VI lo nomin\u00f2 vicario apostolico del Kuwait e vescovo titolare di Rusubbicari. Ricevette l'ordinazione episcopale il 16 luglio successivo nella chiesa di Santa Teresa a Baghdad dall'arcivescovo Jean-\u00c9douard-Lucien Rupp, pro-nunzio apostolico in Iraq e Kuwait, co-consacranti l'arcivescovo Annibale Bugnini, pro-nunzio apostolico in Iran, e l'arcivescovo di Baghdad Ernest-Marie de J\u00e9sus-Hostie Charles Albert Nyary.\nIl 5 novembre 1981 papa Giovanni Paolo II accett\u00f2 la sua rinuncia al governo pastorale del vicariato per raggiunti limiti di et\u00e0. In seguito fece ritorno in India.\nMor\u00ec il 4 aprile 1995 all'et\u00e0 di 90 anni.\nGenealogia episcopale.\nLa genealogia episcopale \u00e8:"}
{"id": "8642876", "revid": "115468856", "url": "https://it.wikipedia.org/wiki?curid=8642876", "title": "Video Information System", "text": ""}
{"id": "8642878", "revid": "104458", "url": "https://it.wikipedia.org/wiki?curid=8642878", "title": "Ida Hinders", "text": "Biografia.\nSlalomista pura attiva in gare FIS dal gennaio del 2000, in Coppa Europa la Hinders esord\u00ec il 1\u00ba febbraio 2002 a Lenggries, senza completare la prova, ottenne i migliori piazzamenti il 5 gennaio 2007 a Melchsee-Frutt e il 27 novembre 2008 a Trysil (19\u00aa) e prese per l'ultima volta il via 30 novembre 2009 a Fun\u00e4sdalen, senza completare la prova. In seguito continu\u00f2 a prendere parte a gare minori fino al ritiro, avvenuto in occasione di uno slalom speciale FIS disputato a Fun\u00e4sdalen il 28 aprile 2013 e chiuso dalla Hinders al 7\u00ba posto; in carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8642879", "revid": "125278888", "url": "https://it.wikipedia.org/wiki?curid=8642879", "title": "Francis George Adeodatus Micallef", "text": "Biografia.\nFrancis George Adeodatus Micallef nacque a Birchircara il 17 dicembre 1928 da George e Marianna. Fu battezzato con i nomi di Francis George.\nFormazione e ministero sacerdotale.\nLa sua casa era vicina a un convento dei carmelitani scalzi e questo instill\u00f2 in lui il seme della vocazione che lo port\u00f2 a entrare nell'Ordine come novizio il 15 agosto 1947. Il 22 agosto dell'anno successivo emise la prima professione e il 15 ottobre 1951 pronunci\u00f2 la professione solenne. Assunse il nome religioso di Adeodatus. Studi\u00f2 a Malta e a Roma.\nIl 9 maggio 1954 fu ordinato presbitero e dopo avere conseguito la laurea in teologia torn\u00f2 a Malta per assumere l'incarico di docente di teologia morale. Fu anche priore del convento, maestro dei novizi e, infine, superiore provinciale della provincia maltese dei carmelitani scalzi. Nel capitolo generale svoltosi a Roma nel 1973 fu chiamato a divenire uno dei quattro definitori generali. Successivamente, dal 1979 al 1981, fu rettore del Collegio internazionale carmelitano \"Teresianum\" a Roma. Ebbe cos\u00ec la responsabilit\u00e0 di prendersi cura delle missioni carmelitane in tutto il mondo, inclusa quella in Kuwait. Padre Micallef era un uomo semplice, sempre pronto ad aiutare anche nei lavori pi\u00f9 umili del convento.\nMinistero episcopale.\nIl 5 novembre 1981 papa Giovanni Paolo II lo nomin\u00f2 vicario apostolico del Kuwait e vescovo titolare di Tinisa di Proconsolare. Ricevette l'ordinazione episcopale il 6 gennaio successivo nella basilica di San Pietro in Vaticano dallo stesso pontefice, co-consacranti gli arcivescovi Eduardo Mart\u00ednez Somalo, sostituto per gli affari generali della Segreteria di Stato, e Lucas Moreira Neves, segretario della Congregazione per i vescovi.\nFu uno dei pochi europei rimasti nel paese durante l'invasione del Kuwait perpetrata dall'Iraq di Saddam Hussein nel 1990. Al termine del conflitto, sia le truppe americane che i funzionari kuwaitiani lo lodarono per il suo atto coraggioso.\nCome vescovo, seppe organizzare l'opera della Chiesa e lavor\u00f2 duramente per il rinnovamento e l'organizzazione anche del sistema scolastico cattolico.\nIl 15 luglio 2005 papa Benedetto XVI accett\u00f2 la sua rinuncia al governo pastorale del vicariato per raggiunti limiti di et\u00e0. Il 20 ottobre successivo si conged\u00f2 dal vicariato con una messa nella cattedrale della Santa Famiglia nel Deserto a Madinat al-Kuwait e poi fece ritorno a Malta.\nMor\u00ec nel convento di Birchircara alle 8:15 del 3 gennaio 2018 all'et\u00e0 di 89 anni. Le esequie si tennero il 6 gennaio alle ore 9:30 nella concattedrale di San Giovanni a La Valletta e furono presiedute da monsignor Charles Scicluna. Nella sua omelia, l'arcivescovo afferm\u00f2 di sperare che il ricordo di monsignor Adeodatus Micallef nella sua semplicit\u00e0 e dedizione fosse come una stella splendente, non solo nella memoria della Chiesa in Kuwait, ma nella Chiesa universale. Scicluna ricord\u00f2 anche il sacrificio e la generosit\u00e0 del vescovo quando rimase nel paese durante la guerra.\nGenealogia episcopale.\nLa genealogia episcopale \u00e8:"}
{"id": "8642881", "revid": "155634", "url": "https://it.wikipedia.org/wiki?curid=8642881", "title": "Sanna Kling", "text": "Biografia.\nAttiva in gare FIS dal marzo del 2003, in Coppa Europa la Kling prese per l'unica volta il via il 22 novembre 2008 a Fun\u00e4sdalen in slalom gigante, senza completare la prova; in seguito continu\u00f2 a prendere parte a gare minori fino al ritiro, avvenuto in occasione di uno slalom speciale FIS disputato a Fun\u00e4sdalen il 1\u00ba maggio 2009 e chiuso dalla Kling al 13\u00ba posto. In carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8642883", "revid": "1869172", "url": "https://it.wikipedia.org/wiki?curid=8642883", "title": "Vera Michajlovna Inber", "text": ""}
{"id": "8642884", "revid": "287204", "url": "https://it.wikipedia.org/wiki?curid=8642884", "title": "Campionati svizzeri di sci alpino 2007", "text": "I Campionati svizzeri di sci alpino 2007 si sono svolti a Veysonnaz (anzich\u00e9 a Bad Ragaz, dove erano originariamente in programma) dal 20 al 25 marzo. Il programma ha incluso gare di discesa libera, supergigante, slalom gigante e slalom speciale, tutte sia maschili sia femminili.\nOltre agli sciatori svizzeri, hanno potuto concorrere al titolo anche gli sciatori di nazionalit\u00e0 liechtensteinese, mentre gli atleti delle altre federazioni, pur prendendo parte alle competizioni, potevano ottenere solo prestazioni valide ai fini del punteggio FIS.\nRisultati.\nUomini.\nDiscesa libera.\nData: 21 marzo\nSupergigante.\nData: 22 marzo\nSlalom gigante.\nData: 24 marzo\nSlalom speciale.\nData: 25 marzo\nDonne.\nDiscesa libera.\nData: 21 marzo\nSupergigante.\nData: 22 marzo\nSlalom gigante.\nData: 23 marzo\nSlalom speciale.\nData: 25 marzo"}
{"id": "8642898", "revid": "155634", "url": "https://it.wikipedia.org/wiki?curid=8642898", "title": "Michael Bonetti", "text": "Biografia.\nOriginario di Andermatt e attivo in gare FIS dal dicembre del 1997, Bonetti esord\u00ec in Coppa Europa il 19 dicembre 2000 a Sankt Moritz in discesa libera (96\u00ba) e in Coppa del Mondo il 17 gennaio 2003 a Wengen nella medesima specialit\u00e0, senza completare la prova; nel massimo circuito internazionale ottenne il miglior piazzamento il 28 dicembre 2006 a Bormio in discesa libera (20\u00ba) e prese per l'ultima volta il via il 13 gennaio 2008 a Wengen sempre in discesa libera (36\u00ba). Si ritir\u00f2 al termine di quella stessa stagione 2007-2008 e la sua ultima gara fu uno slalom gigante FIS disputato ad Andermatt il 5 aprile e chiuso da Bonetti al 7\u00ba posto; non prese parte a rassegne olimpiche o iridate."}
{"id": "8642899", "revid": "767487", "url": "https://it.wikipedia.org/wiki?curid=8642899", "title": "Naor Abudi", "text": ""}
{"id": "8642901", "revid": "115469325", "url": "https://it.wikipedia.org/wiki?curid=8642901", "title": "Arilico", "text": ""}
{"id": "8642904", "revid": "1543377", "url": "https://it.wikipedia.org/wiki?curid=8642904", "title": "Spor Toto Spor Kul\u00fcb\u00fc 2019-2020 (pallavolo)", "text": "Questa voce raccoglie le informazioni riguardanti lo Spor Toto Spor Kul\u00fcb\u00fc nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8642905", "revid": "52953", "url": "https://it.wikipedia.org/wiki?curid=8642905", "title": "William De Wiveleslie Abney", "text": ""}
{"id": "8642914", "revid": "1602064", "url": "https://it.wikipedia.org/wiki?curid=8642914", "title": "Suzanne Krull", "text": "Biografia.\nSi \u00e8 laureata all'American Academy of Dramatic Arts di New York. \u00c8 deceduta il 27 luglio 2013 per un aneurisma dell'aorta addominale, ed \u00e8 stata sepolta nel Mount Sinai Memorial Park Cemetery di Los Angeles il 30 luglio successivo."}
{"id": "8642915", "revid": "741067", "url": "https://it.wikipedia.org/wiki?curid=8642915", "title": "Il Giglio d'oro", "text": ""}
{"id": "8642930", "revid": "83531", "url": "https://it.wikipedia.org/wiki?curid=8642930", "title": "Isola disabitata", "text": ""}
{"id": "8642932", "revid": "767487", "url": "https://it.wikipedia.org/wiki?curid=8642932", "title": "Propa\u017ea svidetelja", "text": "Propa\u017ea svidetelja (\"\u041f\u0440\u043e\u043f\u0430\u0436\u0430 \u0441\u0432\u0438\u0434\u0435\u0442\u0435\u043b\u044f\") \u00e8 un film del 1971 diretto da Vladimir Aleksandrovi\u010d Nazarov."}
{"id": "8642942", "revid": "767487", "url": "https://it.wikipedia.org/wiki?curid=8642942", "title": "Pro\u0161\u010danie s Peterburgom", "text": "Pro\u0161\u010danie s Peterburgom (\"\u041f\u0440\u043e\u0449\u0430\u043d\u0438\u0435 \u0441 \u041f\u0435\u0442\u0435\u0440\u0431\u0443\u0440\u0433\u043e\u043c\") \u00e8 un film del 1971 diretto da Jan Borisovi\u010d Frid."}
{"id": "8642943", "revid": "767487", "url": "https://it.wikipedia.org/wiki?curid=8642943", "title": "Russkoe pole", "text": "Russkoe pole (\"\u0420\u0443\u0441\u0441\u043a\u043e\u0435 \u043f\u043e\u043b\u0435\") \u00e8 un film del 1971 diretto da Nikolaj Ivanovi\u010d Moskalenko."}
{"id": "8642944", "revid": "767487", "url": "https://it.wikipedia.org/wiki?curid=8642944", "title": "Saljut, Marija!", "text": "Saljut, Marija! (\"\u0421\u0430\u043b\u044e\u0442, \u041c\u0430\u0440\u0438\u044f!\") \u00e8 un film del 1971 diretto da Iosif Efimovi\u010d Chejfic."}
{"id": "8642947", "revid": "767487", "url": "https://it.wikipedia.org/wiki?curid=8642947", "title": "Sed'moe nebo", "text": "Sed'moe nebo (\"\u0421\u0435\u0434\u044c\u043c\u043e\u0435 \u043d\u0435\u0431\u043e\") \u00e8 un film del 1971 diretto da \u0116duard Nikandrovi\u010d Bo\u010darov.\nTrama.\nUna bellissima ragazza di Mosca di nome Oksana, che si innamora del minatore Ivan e va con lui nel sud. Si stanca presto della vita del minatore e decide di tornare a Mosca, ma non riesce a dimenticare Ivan."}
{"id": "8642949", "revid": "767487", "url": "https://it.wikipedia.org/wiki?curid=8642949", "title": "Sestra muzikanta", "text": "Sestra muzikanta (\"\u0421\u0435\u0441\u0442\u0440\u0430 \u043c\u0443\u0437\u044b\u043a\u0430\u043d\u0442\u0430\") \u00e8 un film del 1971 diretto da Pavel Osipovi\u010d Chomskij e Isidor Osipovi\u010d Chomskij.\nTrama.\nIl film \u00e8 ambientato negli anni '70. Il film racconta la vita degli studenti delle scuole superiori."}
{"id": "8642950", "revid": "1511973", "url": "https://it.wikipedia.org/wiki?curid=8642950", "title": "Pavel Osipovi\u010d Chomskij", "text": ""}
{"id": "8642952", "revid": "122829662", "url": "https://it.wikipedia.org/wiki?curid=8642952", "title": "Isidor Osipovi\u010d Chomskij", "text": ""}
{"id": "8642957", "revid": "767487", "url": "https://it.wikipedia.org/wiki?curid=8642957", "title": "Slu\u0161ajte na toj storone", "text": "Slu\u0161ajte na toj storone (\"\u0421\u043b\u0443\u0448\u0430\u0439\u0442\u0435 \u043d\u0430 \u0442\u043e\u0439 \u0441\u0442\u043e\u0440\u043e\u043d\u0435\") \u00e8 un film del 1971 diretto da Boris Vladimirovi\u010d Ermolaev e Badrachyn Sumchu.\nTrama.\nIl film \u00e8 ambientato nel 1939. Il distaccamento di Burov fu inviato in Mongolia per distrarre gli invasori giapponesi dai territori con vere ostilit\u00e0."}
{"id": "8642958", "revid": "767487", "url": "https://it.wikipedia.org/wiki?curid=8642958", "title": "Boris Vladimirovi\u010d Ermolaev", "text": ""}
{"id": "8642966", "revid": "767487", "url": "https://it.wikipedia.org/wiki?curid=8642966", "title": "Smertnyj vrag", "text": "Smertnyj vrag (\"\u0421\u043c\u0435\u0440\u0442\u043d\u044b\u0439 \u0432\u0440\u0430\u0433\") \u00e8 un film del 1971 diretto da Evgenij Sem\u0451novi\u010d Matveev.\nTrama.\nIl film \u00e8 ambientato sul Don nei primi anni del potere sovietico. Il film parla di una donna sposata con una guardia bianca che si innamor\u00f2 di un altro uomo."}
{"id": "8642967", "revid": "287204", "url": "https://it.wikipedia.org/wiki?curid=8642967", "title": "Evgenij Sem\u0451novi\u010d Matveev", "text": ""}
{"id": "8642968", "revid": "767487", "url": "https://it.wikipedia.org/wiki?curid=8642968", "title": "Stariki-razbojniki", "text": "Stariki-razbojniki (\"\u0421\u0442\u0430\u0440\u0438\u043a\u0438-\u0440\u0430\u0437\u0431\u043e\u0439\u043d\u0438\u043a\u0438\") \u00e8 un film del 1971 diretto da \u0116l'dar Aleksandrovi\u010d Rjazanov.\nTrama.\nIl film racconta di un anziano investigatore della procura, che i suoi dipendenti vogliono sostituire con un altro, a seguito del quale lui e il suo amico decidono di organizzare un'impressione con la quale dimostrer\u00e0 che la procura ha bisogno di lui."}
{"id": "8642970", "revid": "767487", "url": "https://it.wikipedia.org/wiki?curid=8642970", "title": "Telegramma (film)", "text": "Telegramma (\"\u0422\u0435\u043b\u0435\u0433\u0440\u0430\u043c\u043c\u0430\") \u00e8 un film del 1971 diretto da Rolan Antonovi\u010d Bykov.\nTrama.\nIl film racconta dei ragazzi che stanno cercando Katya Inozemtseva per darle un telegramma importante e vengono a sapere delle sue imprese."}
{"id": "8642971", "revid": "767487", "url": "https://it.wikipedia.org/wiki?curid=8642971", "title": "Ten'", "text": "Ten' (\"\u0422\u0435\u043d\u044c\") \u00e8 un film del 1971 diretto da Nade\u017eda Nikolaevna Ko\u0161everova.\nTrama.\nIl film racconta il confronto tra uno scienziato intelligente e gentile con la sua ombra."}
{"id": "8642972", "revid": "767487", "url": "https://it.wikipedia.org/wiki?curid=8642972", "title": "Tropoj beskorystnoj ljubvi", "text": "Tropoj beskorystnoj ljubvi (\"\u0422\u0440\u043e\u043f\u043e\u0439 \u0431\u0435\u0441\u043a\u043e\u0440\u044b\u0441\u0442\u043d\u043e\u0439 \u043b\u044e\u0431\u0432\u0438\") \u00e8 un film del 1971 diretto da Agasi Arutjunovi\u010d Babajan.\nTrama.\nIl film racconta le avventure del guardaboschi Mikhaly\u010d e del trotto Kunak lungo i sentieri nascosti della foresta."}
{"id": "8642973", "revid": "767487", "url": "https://it.wikipedia.org/wiki?curid=8642973", "title": "Chod beloj korolevy", "text": "Chod beloj korolevy (\"\u0425\u043e\u0434 \u0431\u0435\u043b\u043e\u0439 \u043a\u043e\u0440\u043e\u043b\u0435\u0432\u044b\") \u00e8 un film del 1971 diretto da Viktor Aleksandrovi\u010d Sadovskij.\nTrama.\nL'allenatore decide di lasciare lo sport, ma il suo allievo, che ha vinto il campionato di sci negli Alti Tatra, lo riporta al suo amato lavoro."}
{"id": "8642975", "revid": "767487", "url": "https://it.wikipedia.org/wiki?curid=8642975", "title": "\u0160el'menko-den\u0161\u010dik", "text": "\u0160el'menko-den\u0161\u010dik (\"\u0428\u0435\u043b\u044c\u043c\u0435\u043d\u043a\u043e-\u0434\u0435\u043d\u0449\u0438\u043a\") \u00e8 un film del 1971 diretto da Andrej Petrovi\u010d Tuty\u0161kin.\nTrama.\nUn distaccamento militare \u00e8 arrivato nel villaggio al proprietario terriero \u0160pak e il giovane ufficiale si \u00e8 innamorato della figlia affascinante del proprietario. La ragazza gli risponde in cambio, ma il proprietario terriero ha gi\u00e0 preparato uno sposo per sua figlia ed \u00e8 pronto a interrompere tutte le relazioni degli amanti."}
{"id": "8642981", "revid": "709565", "url": "https://it.wikipedia.org/wiki?curid=8642981", "title": "B Positive", "text": "B Positive \u00e8 una serie televisiva statunitense trasmessa dal 5 novembre 2020 sulla CBS creata da Marco Pennette e prodotta da Chuck Lorre.\nTrama.\nDrew \u00e8 un padre appena divorziato, di professione terapista, che deve subire un trapianto di reni ed \u00e8 alla ricerca di un donatore. A cambiare la sua vita sar\u00e0 il fortunato incontro con Gina, una sua vecchia amica che si offre come donatrice."}
{"id": "8642994", "revid": "767487", "url": "https://it.wikipedia.org/wiki?curid=8642994", "title": "\u0160utite?", "text": "\u0160utite? (\"\u0428\u0443\u0442\u0438\u0442\u0435?\") \u00e8 un film del 1971 diretto da Valerij \u010ce\u010dunov, Nikolaj Ko\u0161elev, Valentin Alekseevi\u010d Morozov e Igor' Alekseevi\u010d \u0160e\u0161ukov.\nTrama.\nIl film \u00e8 composto da tre racconti. La prima storia parla di come gli scolari intraprendenti si stancassero dei compiti e, per accorciarli, trovarono un modo per suonare in un momento conveniente per loro. Il secondo racconto \u00e8 la storia di un ragazzo straordinario, il cui padre parla venti lingue \"morte\". Il ragazzo, volendo in qualche modo distinguersi tra i suoi coetanei, crea tutti i tipi di situazioni malsane. La terza storia parla della vita collettiva nella fattoria di due studenti del conservatorio che sono venuti nel villaggio per registrare le canzoncine."}
{"id": "8642995", "revid": "1305887", "url": "https://it.wikipedia.org/wiki?curid=8642995", "title": "L'Arcadia della mia giovinezza", "text": ""}
{"id": "8642996", "revid": "767487", "url": "https://it.wikipedia.org/wiki?curid=8642996", "title": "Valentin Alekseevi\u010d Morozov", "text": ""}
{"id": "8642997", "revid": "767487", "url": "https://it.wikipedia.org/wiki?curid=8642997", "title": "Igor' Alekseevi\u010d \u0160e\u0161ukov", "text": ""}
{"id": "8642998", "revid": "767487", "url": "https://it.wikipedia.org/wiki?curid=8642998", "title": "Bez tr\u0451ch minut rovno", "text": "Bez tr\u0451ch minut rovno (\"\u0411\u0435\u0437 \u0442\u0440\u0451\u0445 \u043c\u0438\u043d\u0443\u0442 \u0440\u043e\u0432\u043d\u043e\") \u00e8 un film del 1972 diretto da Genrich Saulovi\u010d Gabaj.\nTrama.\nNove studenti della settima \"A\", insieme al loro insegnante San Sany\u010d, hanno fatto una tradizionale escursione estiva. Pochi giorni dopo, hanno sentito un segnale di soccorso da un peschereccio nel mare del nord. I ragazzi hanno deciso di fare una difficile traversata attraverso foreste e paludi per essere in tempo con il messaggio dell'allarme."}
{"id": "8642999", "revid": "767487", "url": "https://it.wikipedia.org/wiki?curid=8642999", "title": "Boj posle pobedy", "text": "Boj posle pobedy (\"\u0411\u043e\u0439 \u043f\u043e\u0441\u043b\u0435 \u043f\u043e\u0431\u0435\u0434\u044b\") \u00e8 un film del 1972 diretto da Villen Abramovi\u010d Azarov.\nTrama.\nDopo la capitolazione della Germania, l'ufficiale dell'intelligence sovietica Krylov si infiltra nell'organizzazione di spionaggio di Gehlen. Mostrando un coraggio straordinario, cerca di contrastare i piani degli organizzatori di nuovi sabotaggi."}
