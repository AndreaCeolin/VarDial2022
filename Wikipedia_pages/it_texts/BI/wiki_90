{"id": "8918701", "revid": "2110845", "url": "https://it.wikipedia.org/wiki?curid=8918701", "title": "Luigi Gandini", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nAll'et\u00e0 di vent'anni rappresent\u00f2 l' ai Giochi olimpici di , nell'otto con Ezio Acchini, Mario Acchini, Bonifacio De Bortoli, Angelo Fioretti, Fortunato Maninetti, Enrico Ruberti, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nNel 1949 e 1950 vinse altri due ori europei nell'otto, ad Amsterdam 1949 e Milano 1950."}
{"id": "8918716", "revid": "1522738", "url": "https://it.wikipedia.org/wiki?curid=8918716", "title": "Soe Win", "text": ""}
{"id": "8918717", "revid": "1501558", "url": "https://it.wikipedia.org/wiki?curid=8918717", "title": "Creative Assembly", "text": ""}
{"id": "8918718", "revid": "287204", "url": "https://it.wikipedia.org/wiki?curid=8918718", "title": "Futbol'nyj Klub Metalist 2013-2014", "text": "Questa voce raccoglie le informazioni riguardanti il Futbol'nyj Klub Metalist nelle competizioni ufficiali della stagione 2013-2014.\nRosa.\nFonte:"}
{"id": "8918728", "revid": "287204", "url": "https://it.wikipedia.org/wiki?curid=8918728", "title": "Birkirkara Football Club 2015-2016", "text": "Questa voce raccoglie le informazioni riguardanti il Birkirkara Football Club nelle competizioni ufficiali della stagione 2015-2016.\nRosa.\nFonte:"}
{"id": "8918750", "revid": "287204", "url": "https://it.wikipedia.org/wiki?curid=8918750", "title": "Tom\u00e1s Ripoll", "text": "Biografia.\nTom\u00e1s Ripoll proveniva da Tarragona in Spagna.\nNel 1722 Ripoll divenne responsabile dell'Ordine Dominicano per la provincia dell'Aragona.\nIl capitolo generale dell'Ordine dei Dominicani lo elesse maestro nel 1725. \nCome maestro Ripoll non fece mai visite pastorali. \nSupervision\u00f2 il completamento della raccolta dei documenti storici dell'Ordine dei domenicani. \nLa controversia con il Giansenismo raggiunse l'apice sotto il suo magistero.\nNel 1740 Prospero Lorenzo Lambertini, frate dominicano e amico di Ripoll, fu eletto Papa assumendo il nome pontificale di Benedetto XIV.\nRipoll mor\u00ec nel settembre del 1747 all'et\u00e0 di 95 anni."}
{"id": "8918754", "revid": "1550128", "url": "https://it.wikipedia.org/wiki?curid=8918754", "title": "SDCCU Stadium", "text": ""}
{"id": "8918763", "revid": "339392", "url": "https://it.wikipedia.org/wiki?curid=8918763", "title": "T\u00fcrk Telekom Arena", "text": ""}
{"id": "8918767", "revid": "1501110", "url": "https://it.wikipedia.org/wiki?curid=8918767", "title": "Taking Chances Tour", "text": ""}
{"id": "8918784", "revid": "588403", "url": "https://it.wikipedia.org/wiki?curid=8918784", "title": "Dimitris Pinakas", "text": ""}
{"id": "8918787", "revid": "901830", "url": "https://it.wikipedia.org/wiki?curid=8918787", "title": "El Hadji Malick Tall", "text": ""}
{"id": "8918793", "revid": "1573940", "url": "https://it.wikipedia.org/wiki?curid=8918793", "title": "Bolbometopon muricatum", "text": "Bolbometopon muricatum () \u00e8 un pesce osseo marino appartenente alla famiglia Scaridae. \u00c8 l'unico membro del genere Bolbometopon.\nDistribuzione e habitat.\nQuesta specie \u00e8 diffusa nell'Indo-Pacifico tropicale dal mar Rosso e le coste est dell'Africa alle isole Ry\u016bky\u016b e a Taiwan a nord, alla grande barriera corallina australiana e la nuova Caledonia a sud e ad est fino alle Samoa e alle Sporadi Equatoriali.\n\u00c8 una specie strettamente legata all'ambiente corallino. I giovanili vivono nelle parti pi\u00f9 riparate delle lagune mentre gli adulti si trovano nelle zone lagunari esterne e lungo il margine oceanico delle barriere coralline. Pu\u00f2 penetrare nel piano mesolitorale durante la bassa marea per nutrirsi.\nSi incontra fra 1 e 40 metri di profondit\u00e0.\nDescrizione.\nSi tratta di un animale massiccio con corpo alto e piuttosto tozzo e peduncolo caudale spesso. L'altezza del corpo aumenta con l'et\u00e0 e la taglia. Gli adulti hanno una vistosa prominenza frontale e profilo anteriore della testa quasi verticale. Il \"becco\" derivante dalla fusione dei denti, tipico di tutti gli scaridi, \u00e8 cosparso di piccole protuberanze, carattere unico che conente di distinguerlo facilmente dagli altri scaridi con protuberanza frontale come \"Scarus ovifrons\" o molti \"Chlorurus\". Le scaglie sono molto grandi e vistose. Non c'\u00e8 dimorfismo sessuale. La colorazione dell'adulto \u00e8 verde scura uniforme mentre i giovanili, che non hanno la protuberanza sulla testa e hanno una sagoma pi\u00f9 slanciata e simile a quella degli altri pesci pappagallo, \u00e8 bruna con una doppia serie di macchioline chiare nella parte superiore dei fianchi.\n\u00c8 il pi\u00f9 grande degli Scaridae. Misura fino a 130 centimetri di lunghezza e a 46 kg di peso, la taglia media \u00e8 di circa 70 cm.\nBiologia.\nComportamento.\nGli adulti sono gregari e formano gruppi fino a 75 individui mentre i giovanili sono solitari. \u00c8 molto timido e difficile da avvicinare da parte dei subacquei. Ha abitudini diurne e passa la notte nascosto in gruppi in anfratti o relitti. Pu\u00f2 vivere fino a 40 anni.\nAlimentazione.\nSi nutre di alghe bentoniche sia filamentose che incrostanti, di polipi di madrepore e di molluschi a guscio duro. Rompre i rami dei coralli sfregandovi la testa per nutrirsi dei frammenti ottenuti. Le feci di questo animale contengono grandi quantit\u00e0 di detrito calcareo e costituiscono un'importante rifornimento di sabbia per le spiagge coralline. Contribuisce al rinnovamento delle barriere coralline; si calcola che un adulto di grandi dimensioni possa consumare 5.69 tonnellate di corallo all'anno.\nRiproduzione.\nL'accoppiamento avviene in gruppi fino a 100 individui sul fondale o nei 2 metri d'acqua immediatamente soprastanti. La maturit\u00e0 sessuale avviene a una lunghezza di circa 60 cm. La riproduzione avviene secondo un ciclo lunare. Le uova e le larve sono pelagiche. Sembra che questa specie subisca un cambiamento di sesso durante lo sviluppo.\nPesca.\nHa carni molto apprezzate nei paesi d'origine ed \u00e8 soggetto a pesca commerciale, specialmente pesca subacquea. Alcune popolazioni sono soggette a sovrapesca.\nConservazione.\nLe popolazioni sono in diminuzione in quasi tutto l'areale, in particolare i grandi esemplari maturi sessualmente. La causa principale della rarefazione \u00e8 la pesca eccessiva, che riguarda gli esemplari pi\u00f9 grandi, ovvero i riproduttori. In particolare la pesca subacquea commerciale \u00e8 un serio rischio perch\u00e9 viene effettuata di notte quando gli individui si ritirano in gruppi nelle grotte per riposare costituendo un facile bersaglio. Anche la degradazione degli ambienti corallini per le attivit\u00e0 umane o il cambiamento climatico globale costituisce un fattore di rischio per questa specie come per tutte le altre dipendenti dall'ambiente madreporico. Per questi motivi Lista rossa IUCN classifica questa specie come specie \"vulnerabile\"."}
{"id": "8918794", "revid": "281901", "url": "https://it.wikipedia.org/wiki?curid=8918794", "title": "Bolbometopon", "text": ""}
{"id": "8918796", "revid": "15756", "url": "https://it.wikipedia.org/wiki?curid=8918796", "title": "Anticorpi anti-proteine citrullinate", "text": "Gli anticorpi anti-citrullina (anti-CCP) o anticorpi anti peptidi ciclici citrullinati (ACPA) sono autoanticorpi (anticorpi diretti contro il \"self\", cio\u00e8 le proteine di un individuo) che hanno come bersaglio i peptidi e le proteine citrullinate. Sono presenti nella maggior parte dei pazienti affetti da artrite reumatoide. Clinicamente, i peptidi citrullinati ciclici (CCP) vengono spesso utilizzati per rilevare questi particolari anticorpi nel siero o plasma del paziente (che per questo motivo sono chiamati anticorpi anti-peptidici citrullinati).\nLa citrullina \u00e8 normalmente prodotta nell\u2019organismo umano come parte del metabolismo dell\u2019aminoacido arginina. In particolare nel corso di un processo infiammatorio, i residui di amminoacidi di arginina possono essere convertiti enzimaticamente in residui di citrullina ed in proteine come la vimentina, mediante un processo chiamato citrullinazione. A livello delle articolazioni dei soggetti affetti da artrite reumatoide (AR), questa conversione avviene con una elevata velocit\u00e0. Se la struttura proteica viene ad essere significativamente alterata, queste proteine possono essere riconosciute dal sistema immunitario come antigeni, generando cos\u00ec una risposta immunitaria diretta contro queste proteine presenti nelle articolazioni. \nGli anticorpi anti-CCP si sono dimostrati utili biomarcatori nella diagnosi precoce di artrite reumatoide (AR) e permettono anche d'identificare i soggetti maggiormente esposti alla forma erosiva della malattia. \nNel luglio 2010 sono stati introdotti i criteri di classificazione dell'artrite reumatoide ACR/EULAR 2010. Questi nuovi criteri di classificazione includono il test per gli anticorpi anti-CCP e modificano i \"vecchi\" criteri ACR del 1987.\nNote storiche.\nLa presenza di autoanticorpi diretti contro le proteine citrullinate in pazienti affetti da artrite reumatoide (AR) \u00e8 stata descritta per la prima volta a met\u00e0 degli anni '70, quando furono studiate le basi biochimiche della reattivit\u00e0 degli anticorpi contro cheratina e filaggrina.\nStudi successivi hanno dimostrato che gli autoanticorpi dei pazienti affetti da AR reagiscono con una serie di diversi antigeni citrullinati, tra cui il fibrinogeno, l'antigene nucleare del virus di Epstein-Barr (EBNA) e la vimentina, che \u00e8 un membro della famiglia dei filamenti intermedi di proteine.\nNegli anni successivi sono stati sviluppati diversi tipi di test per rilevare gli ACPA, impiegando vimentina citrullinata mutata (dosaggio MCV), peptidi derivati dalla filaggrina (dosaggio CCP) e peptidi citrullinati virali (dosaggio VCP).\nUno studio clinico del 2006 ha dimostrato che gli anticorpi anti peptide citrullinato (VCP) (isotipi IgG e IgA) rappresentano un marcatore specifico che differenzia l'artrite reumatoide (AR) da altre artriti croniche, suggerendo una produzione indipendente di ciascun isotipo. \nNel 2010, il test ACPA \u00e8 diventato una parte sostanziale dei criteri di classificazione ACR-EULAR 2010 per l'artrite reumatoide.\nInterpretazione e significato clinico.\nL'esame per la ricerca degli anticorpi anti-CCP generalmente viene richiesto in associazione alla ricerca del fattore reumatoide (FR), in pazienti che presentino segni e sintomi compatibili con un'artrite infiammatoria ancora di significato incerto.\nIn uno studio risalente al 2007, vari kit di rilevamento hanno dimostrato una sensibilit\u00e0 compresa tra il 69,6% e il 77,5% e una specificit\u00e0 tra l'87,8% e il 96,4%.\nTalvolta l'esame viene richiesto in seguito ad un risultato negativo del test per il fattore reumatoide (FR) nel caso persistano segni e sintomi suggestivi di AR: nonostante la buona affidabilit\u00e0 di questi test immunologici, ad esempio i test CCP, si deve sottolineare come la loro sensibilit\u00e0 sia sostanzialmente paragonabile a quella del fattore reumatoide (RF).\nInoltre, si deve considerare che l'analisi della correlazione del titolo anticorpale anti-CCP con l'attivit\u00e0 di malattia da artrite reumatoide (AR) ha prodotto risultati contrastanti.\nSono stati sviluppati diversi nuovi sistemi di test che utilizzano ACPA. La vimentina citrullinata \u00e8 un autoantigene molto promettente nell'artrite reumatoide (AR) e uno strumento adatto per lo studio di questa malattia autoimmune sistemica. La vimentina \u00e8 secreta e citrullinata dai macrofagi in risposta all'apoptosi, o da citochine pro-infiammatorie, come il fattore di necrosi tumorale-alfa (TNF-alfa)."}
{"id": "8918799", "revid": "1543377", "url": "https://it.wikipedia.org/wiki?curid=8918799", "title": "Rod Millen", "text": "Millen ha fondato la Rod Millen Motorsports, in seguito ribattezzato MillenWorks, che ha iniziato preparando e successivamente costruendo le vetture da corsa che lo stesso MMillen ha poi utilizzato."}
{"id": "8918811", "revid": "6923", "url": "https://it.wikipedia.org/wiki?curid=8918811", "title": "I Hate Music (Bernstein)", "text": ""}
{"id": "8918816", "revid": "765341", "url": "https://it.wikipedia.org/wiki?curid=8918816", "title": "La Bonne Cuisine", "text": ""}
{"id": "8918817", "revid": "446353", "url": "https://it.wikipedia.org/wiki?curid=8918817", "title": "So Pretty", "text": "So Pretty \u00e8 una canzone contro la guerra del 1968 di Leonard Bernstein con testi di Betty Comden e Adolph Green.\nStoria.\nLa canzone ha contribuito a una raccolta fondi per \"Broadway for Peace\" il 21 gennaio 1968, presso la Philharmonic Hall del Lincoln Center. \u00c8 stata eseguita da Barbra Streisand vestita con una sottana a quadretti e cappello da pescatore e accompagnata dal compositore al pianoforte."}
{"id": "8918822", "revid": "827882", "url": "https://it.wikipedia.org/wiki?curid=8918822", "title": "Praxis", "text": ""}
{"id": "8918830", "revid": "2039387", "url": "https://it.wikipedia.org/wiki?curid=8918830", "title": "Collegio elettorale di Cologno Monzese (Senato della Repubblica)", "text": "Il collegio di Cologno Monzese fu un collegio elettorale uninominale della Repubblica Italiana per l'elezione del Senato della Repubblica. Apparteneva alla Circoscrizione Lombardia e fu utilizzato per eleggere un senatore nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 276, \"Norme per l'elezione del Senato della Repubblica\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% al Senato veniva eletto tramite recupero proporzionale dei pi\u00f9 votati non eletti attraverso un meccanismo di calcolo denominato \"scorporo\", cio\u00e8 sottraendo dal conteggio dei voti totali di una lista nella parte proporzionale i voti ottenuti dai candidati collegati alla medesima lista che erano eletti nei collegi uninominali con il sistema maggioritario.\nIl collegio venne abolito insieme a tutti gli altri che costituivano il Senato con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che al Senato veniva attribuito a livello regionale.\nTerritorio.\nIl collegio di Cologno Monzese era uno dei 35 collegi uninominali in cui era suddivisa la Lombardia e, come previsto dal D.Lgs. del 20 dicembre 1993 n. 535, era compreso nelle province di Milano e di Monza e della Brianza e comprendeva i seguenti comuni: Brugherio, Cernusco sul Naviglio, Cologno Monzese, Pantigliate, Peschiera Borromeo, Pioltello, Rodano, San Donato Milanese, Segrate, Settala e Vimodrone."}
{"id": "8918841", "revid": "287204", "url": "https://it.wikipedia.org/wiki?curid=8918841", "title": "David Colyear, I conte di Portmore", "text": "Biografia.\nFiglio primogenito di sir Alexander Robertson, di famiglia originaria di Strowan, nel Perthshire, in giovane et\u00e0 si trasfer\u00ec con la famiglia nei Paesi Bassi dove acquis\u00ec notevoli propriet\u00e0 ed adott\u00f2 il cognome di Colyear.\nColyear ottenne l'ammissione nell'esercito di Guglielmo d'Orange nel 1674, raggiungendo il grado di tenente generale della Scots Brigade, i tre reggimenti scozzesi che combatterono per decenni al servizio dei Paesi Bassi.\nQuando Guglielmo sbarc\u00f2 a Torbay, David guid\u00f2 le sue truppe nel novembre del 1688 e prese parte quindi alla maggior parte delle campagne del sovrano in Irlanda, venendo nominato governatore di Limerick nel 1691. Per i suoi servigi in Irlanda venne creato al titolo nobiliare di lord Portmore il 1\u00ba giugno 1699. Nel 1702, ottenne il rango di maggiore generale ed il 27 febbraio 1703 ricevette il comando del Queen's Royal Regiment of Foot, poi 2nd Foot. Il 13 aprile 1703, venne elevato alla dignit\u00e0 di conte di Portmore, visconte di Milsington e lord Colyear.\nPrese parte alla guerra di successione spagnola ed alla battaglia di Cadice del 1702 e poi alla battaglia della baia di Vigo sul finire di quell'anno. Nel 1710, venne nominato comandante in capo delle forze armate scozzesi e nel gennaio del 1711 venne elevato al rango di generale. Nel 1712, serv\u00ec sotto il duca di Ormonde nelle Fiandre, ed in quello stesso anno venne nominato membro del consiglio privato del re e creato cavaliere dell'Ordine del Cardo.\nNell'agosto del 1713, venne nominato governatore di Gibilterra e nell'ottobre di quello stesso anno venne prescelto come uno dei sedici pari rappresentativi di Scozia. Quando Gibilterra venne assediata dagli spagnoli nel 1727, assunse il comando delle sue truppe ma l'avvicinamento dell'ammiraglio Charles Wager con undici navi da guerra scagion\u00f2 il pericolo dell'assedio.\nMor\u00ec il 2 gennaio 1730.\nMatrimonio e figli.\nDavid Colyear spos\u00f2 Catherine Sedley, figlia di sir Charles Sedley di Southfleet, Kent, ed ex amante di re Giacomo II d'Inghilterra.\nLa coppia ebbe insieme due figli:"}
{"id": "8918844", "revid": "144796", "url": "https://it.wikipedia.org/wiki?curid=8918844", "title": "Tredicesimo assedio di Gibilterra", "text": ""}
{"id": "8918853", "revid": "327773", "url": "https://it.wikipedia.org/wiki?curid=8918853", "title": "Nor\u00f0fjar\u00f0arfl\u00f3i", "text": "Nor\u00f0fjar\u00f0arfl\u00f3i (in lingua islandese: \"Baia del Nor\u00f0fj\u00f6r\u00f0ur\") \u00e8 una baia situata nel settore orientale dell'Islanda. \nDescrizione.\nNor\u00f0fjar\u00f0arfl\u00f3i \u00e8 una baia situata nella regione dell'Austurland, nei fiordi orientali. Ha una larghezza di 5 km e penetra per 10 km nell'entroterra. Si trova tra N\u00edpa a ovest e Bar\u00f0sneshorn a est.\nDalla baia si diramano tre piccoli fiordi: \nVie di comunicazione.\nL'area intorno a Neskaupsta\u00f0ur, nel Nor\u00f0fj\u00f6r\u00f0ur, \u00e8 stata popolata sin dai tempi dei primi insediamenti in Islanda nel IX e X secolo, ma un collegamento stradale \u00e8 stato aperto solo nel 1949 superando il passo Oddsskar\u00f0 posto a 705 metri di altezza. Nel 1977 \u00e8 stato aperto il tunnel Oddsskar\u00f0sg\u00f6ng, lungo 632 metri, che consente di evitare il passo. Da novembre 2017 la baia pu\u00f2 essere facilmente raggiunto con la strada 92 che si collega alla Hringvegur nei pressi di Rey\u00f0arfj\u00f6r\u00f0ur, passando attraverso il tunnel Nor\u00f0fjar\u00f0arg\u00f6ng tra Neskaupsta\u00f0ur ed Eskifj\u00f6r\u00f0ur."}
{"id": "8918855", "revid": "6923", "url": "https://it.wikipedia.org/wiki?curid=8918855", "title": "George Latimer Bates", "text": "Biografia.\nBates frequent\u00f2 il Knox College di Galesburg e poi, dopo il diploma nel 1885, il Chicago Theological Seminary, dove si laure\u00f2 nel 1891. Dopo alcuni anni come insegnante nel Dakota del Sud, nel 1895 si trasfer\u00ec in Africa occidentale per studiare la flora e la fauna del territorio. In Africa inizi\u00f2 a raccogliere esemplari zoologici e botanici, prima in Gabon e nell'attuale Repubblica del Congo, a quel tempo entrambi appartenenti alla colonia dell'Africa Equatoriale Francese, e successivamente nella colonia tedesca del Camerun. Dopo un breve ritorno negli Stati Uniti d'America, nel 1905 si stabil\u00ec a Bitye, Camerun, nei pressi del fiume Dja, da dove intraprese nuove spedizioni botaniche e zoologiche. Ulteriori spedizioni lo portarono in Nigeria e sul lago Ciad.\nNel 1928 Bates lasci\u00f2 l'Africa e si trasfer\u00ec a Chelmsford, in Inghilterra. La sua collezione \u00e8 stata catalogata nel British Museum, ora Museo di storia naturale di Londra. Nel 1930 Bates scrisse il trattato \"Handbook of the Birds of West Africa\", prima di ripartire nel 1931 per un viaggio di ricerca in Africa, che lo port\u00f2 da Konni lungo il nord del fiume Niger fino al deserto del Sahara. I risultati del viaggio sono stati pubblicati sulla rivista ornitologica \"Ibis\". Dopo il suo ritorno nel 1932 si dedic\u00f2 a lavorare al British Museum, dove identific\u00f2 e catalog\u00f2 esemplari di uccelli raccolti, tra gli altri, da Harry St John Philby. Su invito di Philby, si rec\u00f2 a Gedda nel 1934 per intraprendere ulteriori ricerche nella penisola arabica. Il suo ultimo libro, \"Birds of Arabia\", \u00e8 rimasto inedito, ma \u00e8 stato utilizzato da Richard Meinertzhagen per il suo libro \"Birds of Arabia\", pubblicato nel 1954.\nRiconoscimenti.\nUna specie di serpente africano, \"Rhamnophis batesii\", \u00e8 stata cos\u00ec chiamata in suo onore, cos\u00ec come tre specie di anfibi sempre endemici del continente africano (\"Astylosternus batesi\", \"Phrynobatrachus batesii\", e \"Nectophryne batesii\"), venti uccelli e quattro mammiferi."}
{"id": "8918867", "revid": "363629", "url": "https://it.wikipedia.org/wiki?curid=8918867", "title": "Vaccino Pfizer-BioNTech anti COVID-19", "text": ""}
{"id": "8918869", "revid": "363629", "url": "https://it.wikipedia.org/wiki?curid=8918869", "title": "Vaccino AstraZeneca anti COVID-19", "text": ""}
{"id": "8918872", "revid": "363629", "url": "https://it.wikipedia.org/wiki?curid=8918872", "title": "Vaccino Johnson &amp; Johnson anti COVID-19", "text": ""}
{"id": "8918874", "revid": "363629", "url": "https://it.wikipedia.org/wiki?curid=8918874", "title": "Vaccino Moderna anti COVID-19", "text": ""}
{"id": "8918878", "revid": "1318658", "url": "https://it.wikipedia.org/wiki?curid=8918878", "title": "Conte di Portmore", "text": "Conte di Portmore era un titolo nobiliare della Par\u00eca di Scozia. Esso venne creato nel 1703 per il comandante militare scozzese David Colyear, I lord Portmore. Questi era gi\u00e0 stato creato Lord Portmore nel 1699 e venne creato nel contempo Lord Colyear e Visconte di Milsington. Questi era figlio di Alexander Colyear, il quale era stato creato a suo tempo Baronetto, d'Olanda, nel baronettaggio d'Inghilterra il 20 febbraio 1677. Lord Portmore spos\u00f2 Catherine Sedley, ex amante di Giacomo II d'Inghilterra. Venne succeduto dal suo unico figlio sopravvissutogli, il II conte. Questi fu parlamentare per le costituenti di Wycombe e Andover. Suo nipote, il IV conte, fu membro del parlamento per la costitunte di Boston. Il IV conte mor\u00ec senza eredi maschi sopravvissutigli nel 1835 ed il titolo si estinse."}
{"id": "8918880", "revid": "119902375", "url": "https://it.wikipedia.org/wiki?curid=8918880", "title": "Tom Morris", "text": "Biografia.\nFratello minore del comico Chris Morris, Tom Morris ha studiato dai gesuiti e poi si \u00e8 laureato in letteratura inglese al Pembroke College dell'Universit\u00e0 di Cambridge nel 1986. Tra il 1988 e il 1994 ha insegnato nelle scuole e lavorato come giornalista e critico, pubblicando articoli sul \"Times Literary Supplement\", \"The Indipendent\", \"The Sunday Times\", \"The Daily Telegraph\", \"The Guardian\", \"The Observer\" e per la BBC. Dopo aver recitato, scritto e diretto all'Edinburgh Fringe Festival, dal 1994 al 2004 \u00e8 stato direttore artistico del Battersea Arts Centre, mentre dal 2004 \u00e8 regista associato al National Theatre. Dal 2009 \u00e8 direttore artistico del Bristol Old Vic. Nel 2007 ha co-diretto con Marianne Elliott la prima di War Horse al National Theatre e successivamente nel 2011 \u00e8 tornato a dirigere l'opera anche a Broadway; sia la Elliott che Morris sono stati premiati con il Tony Award alla miglior regia di un'opera teatrale."}
{"id": "8918881", "revid": "372624", "url": "https://it.wikipedia.org/wiki?curid=8918881", "title": "Maria Brizzi Giorgi", "text": "Figura di spicco del periodo napoleonico bolognese, ha contribuito alla nomea di Bologna come polo culturale e citt\u00e0 della musica ed ha giocato un ruolo importante nella formazione musicale del giovane Gioachino Rossini. A lungo caduta nell'oblio, \u00e8 stata riscoperta nel 2011. Le sue composizioni sono andate in gran parte perdute.\nBiografia.\nMaria Brizzi nasce il 7 agosto 1775 nel Palazzo Albergati di via Saragozza a Bologna, in una famiglia di musicisti: il padre, Luigi Brizzi, di professione barbiere, \u00e8 un suonatore di corno da caccia, due fratelli maggiori, Ludovico e Antonio, sono cantanti affermati. La fama di Antonio Giovanni Maria Brizzi \u00e8 internazionale, nella sua lunga carriera risulter\u00e0 attivo a Dresda, Vienna, Parigi, Monaco di Baviera, etc. Altri due fratelli, Francesco e Ignazio, si affermano come strumentisti nelle accademie e nei teatri bolognesi.\nBambina prodigio, a nove anni inizia ad esibirsi e a dodici \u00e8 gi\u00e0 organista del convento delle suore di San Bartolomeo, ad Ancona.\nSuonatrice di , virtuosa del pianoforte, della composizione \"all'improvviso\" e compositrice musicale apprezzata da Clementi e Haydn, Maria Brizzi compone, tra l'altro cantate per la banda della Guardia Nazionale e inni patriottici per Napoleone e per il Vicer\u00e9 Eugenio Beauharnais, su incarico ufficiale della Municipalit\u00e0 bolognese. Nonostante la bella voce, la debolezza del fisico le impedisce di intraprendere la carriera di cantante.\nMaria Brizzi \u00e8 lodata come \u00abuna delle donne pi\u00f9 belle e famose del suo tempo\u00bb e ammirata per la sua bellezza anche dal Canova, ma la sua avvenenza \u00e8 offuscata dalle sue doti musicali:\nNel 1794 sposa Luigi Giorgi detto \"il dottore zuccherino\", figura di primo piano del giacobinismo bolognese: avvocato, funzionario di prefettura, giornalista, commediografo giacobino, oratore al Circolo Costituzionale e pubblico ministero del tribunale militare che nel 1798 mise a morte il parroco di Varignana, don Pietro Maria Zanarini, responsabile dell'abbattimento di due Alberi della Libert\u00e0 che alcuni ragazzi del paese avevano collocato davanti alla sua canonica il giorno del Corpus Domini.\nIn occasione della visita di Napoleone a Bologna nel gennaio del 1797, al Teatro Marsigli, la Brizzi Giorgi compone ed esegue l'inno per la celebrazione dell'evento, alla presenza dello stesso generale, della sorella Paolina e di Giuseppina de Beauharnais.\nNel dicembre del 1805 ricompare a Bologna dopo una lunga assenza che la vide soggiornare, fra l'altro, per diciotto mesi a Vienna, presso la Corte Imperiale. Nella circostanza mette in musica ed esegue, per conto della Municipalit\u00e0 un Inno che lo scrittore Paolo Costa aveva scritto per onorare la visita di Eugenio de Beauharnais, giunto a Bologna pochi giorni dopo la battaglia di Austerlitz.\nDal 1806 al 1809 \u00e8 fondatrice di una Accademia, che diventer\u00e0 un punto di riferimento culturale, come salotto musicale, l'Accademia Polimniaca, che annovera tra i soci fondatori il conte Carlo Caprara, Consultore di Stato e Gran Scudiere della Corona d'Italia. In una sala accanto alla sua abitazione, Maria propone \u00abfrequenti accademie di musica vocale e instrumentale\u00bb, finanziate da una Societ\u00e0 di Cittadini, nelle quali emergono le sue virt\u00f9 di \u00abeccellente maestra di musica, ed inimitabile abile suonatrice di piano-forte\u00bb.\nIn queste occasioni pu\u00f2 esibirsi in \u00abcapricci all'improvviso\u00bb davanti ai notabili della citt\u00e0, assieme a virtuosi di vari strumenti e importanti artisti di passaggio, contribuendo a diffondere in loco la conoscenza della musica strumentale tanto in voga in terra tedesca, \u00abquella di Steibelt, e di Beethoven, o di qualunque altro pi\u00f9 strano Maestro alemanno\u00bb.\nAi concerti musicali, soprattutto nelle consuete riunioni del venerd\u00ec sera, segue il ballo, al quale partecipano dame dell'alta societ\u00e0, come la bellissima contessa Cornelia Martinetti, della quale rimane un ricordo in casa Giorgi: \u00abVidi danzar quella Venere; che Venere veramente sembrava\u00bb.\nIl 31 luglio 1806 Maria Brizzi Giorgi propone una grande Accademia in onore del conte Carlo Caprara, che vede il quattordicenne Gioachino Rossini impegnato come cantante in un terzetto del compositore duca Giovanni Riario Sforza.\nL'aggregazione di Maria Brizzi Giorgi come membro onorario dell'Accademia Filarmonica \u00abnell'arte del suono del Pian-Forte inimitabile Professora\u00bb avviene il 21 novembre del 1806. Quel giorno Maria si era fatta portatrice di un'istanza di aggregazione per il soprano spagnolo Isabella Colbran, che fu accolta per acclamazione, in sua assenza. L'esordio italiano di Isabella Colbran, futura moglie di Gioachino Rossini, si realizza nell'Accademia Polinniaca di Maria Brizzi Giorgi il giorno 11 aprile 1807.\nMaria Brizzi Giorgi organizza per Gioachino Rossini, il 23 dicembre 1808 all'Accademia Polinniaca, la serata che lo vedr\u00e0 esordire ufficialmente di fronte a un pubblico competente e selezionato, come compositore e concertista, presentando, assieme alla stessa Giorgi, una \"Sinfonia in Re maggiore\" da lui appositamente composta per l'occasione e oggi pi\u00f9 nota con il nome di \"Sinfonia di Bologna\". Questo evento port\u00f2 a Gioachino Rossini la prima recensione a stampa della carriera di compositore.\nLa Brizzi Giorgi non organizza, compone o suona solo per l'Accademia Polimniaca: organizza, insieme al virtuoso della mandola, Pietro Vimercati, il primo concerto cameristico che viene recensito dai giornali al Teatro comunale di Bologna (Redattore del Reno del 2 febbraio 1808, il concerto ebbe luogo in data 29 gennaio) ed \u00e8 acclamata all'Accademia dei Concordi di cui diventa membro onorario e alla Societ\u00e0 del Casino, in cui organizza serate assieme a Francesco Sampieri e Teresa Albergati e in cui tiene un concerto con Niccol\u00f2 Paganini il 18 marzo 1811 (concerto replicato al Teatro Comunale il 14 aprile successivo).\nDopo una gravidanza difficile in cui \u00e8 assistita dai medici Gaspare Uttini e Matteo Venturoli, la Brizzi Giorgi muore a soli 36 anni di parto, dopo aver dato alla luce il figlio Eugenio, che le sopravvive. Pochi giorni prima, il 26 dicembre, si era esibita un'ultima volta davanti ai familiari e a pochi intimi, suonando quelle Variazioni sull'aria \"Nel cor pi\u00f9 non mi sento\" di Paisiello, che erano state oggetto di due suoi concerti, in duo, con Niccol\u00f2 Paganini, del marzo e dell'aprile precedenti, alla Societ\u00e0 del Casino e al Teatro Comunale di Bologna. La figlia primogenita, Teresa Giorgi, trascrisse le ultime note suonate dalla madre: quello spartito \u00e8 oggi conservato presso il Museo internazionale e biblioteca della musica di Bologna e rappresenta l'unica sua composizione \"all'improvviso\" giunta ai giorni nostri. La sua scomparsa sar\u00e0 sentita come una calamit\u00e0 e un \u00abdanno pubblico\u00bb. I funerali si terranno in pompa solenne il 9 gennaio presso l'Ospitaletto di San Francesco. Il 22 gennaio 1812 nella chiesa delle Muratelle i genitori e i fratelli di lei organizzarono una grande cerimonia funebre di cui resta importante testimonianza a stampa nell'orazione funebre di Antonio Bacchetti. In seguito si avranno altre celebrazioni in sua memoria, come quella alla Societ\u00e0 del Casino, il 23 maggio, mentre il primo dicembre la onorarono sia l'Accademia dei Concordi, presso il Liceo Musicale, con l'esecuzione di una cantata composta per l'occasione da Johann Kaspar Aiblinger e interpretata da Domenico Mombelli e Teresa Belloc-Giorgi, che l'Accademia Filarmonica, nella Chiesa di San Giovanni in Monte, con un concerto eseguito da centocinquanta musicisti d'orchestra e la lettura dell'orazione funebre di Pietro Giordani, ad opera dello stesso autore.\nLuigi Giorgi, rimasto vedovo, si risposer\u00e0 nel 1814 con la cantante bolognese Gertrude Righetti, da allora Gertrude Righetti Giorgi, la qual cosa creer\u00e0 vari equivoci storiografici rispetto alle due musiciste.\nDopo un lungo periodo di oblio, Maria Brizzi Giorgi \u00e8 riscoperta nel 2011 grazie al ritrovamento della partitura \"Marcia della Cittadina Giorgi\", databile tra il 1796 e il 1799, che porter\u00e0 a ulteriori ricerche e permetter\u00e0 di attestare l'influenza della Giorgi e della sua Accademia Polinniaca nella formazione del giovane Rossini, nonch\u00e9 a riconoscerla nel ritratto non attribuito conservato presso il Museo internazionale e biblioteca della musica, opera di Filippo Gargalli. Ad oggi le sue composizioni restano quasi tutte perdute.\nMaria Brizzi Giorgi riposa assieme al marito e a Gertrude Righetti nel modesto pozzetto n. 295 posto ai piedi del Monumento ai Martiri dell'Indipendenza, nella Sala delle Tombe del cimitero monumentale della Certosa di Bologna."}
{"id": "8918883", "revid": "124434666", "url": "https://it.wikipedia.org/wiki?curid=8918883", "title": "Arrondissement del dipartimento dell'Alta Saona", "text": "Gli \"arrondissement\" del dipartimento dellAlta Saona, nella regione francese della Borgogna-Franca Contea, sono due: Lure (capoluogo Lure) e Vesoul (Vesoul)."}
{"id": "8918885", "revid": "400694", "url": "https://it.wikipedia.org/wiki?curid=8918885", "title": "Carl Benjamin Hermann von Rosenberg", "text": ""}
{"id": "8918887", "revid": "1318658", "url": "https://it.wikipedia.org/wiki?curid=8918887", "title": "Arrondissement dell'Alta Saona", "text": ""}
{"id": "8918888", "revid": "827882", "url": "https://it.wikipedia.org/wiki?curid=8918888", "title": "William Bennett (politico)", "text": ""}
{"id": "8918889", "revid": "827882", "url": "https://it.wikipedia.org/wiki?curid=8918889", "title": "William Bennett (politico statunitense)", "text": ""}
{"id": "8918896", "revid": "119876635", "url": "https://it.wikipedia.org/wiki?curid=8918896", "title": "Doug Hughes", "text": "Biografia.\nFiglio di Barnard Hughes ed Helen Stenborg, Doug Hughes ha studiato ad Harvard, laureandosi in letteratura inglese. Regista associato del Seattle Repertory Theatre dal 1984 al 1996 e del Long Wharf Theatre dal 1997 al 2001, Hughes ha curato la regia di numerose opere teatrali a Broadway e nell'Off-Broadway. Nel 1997 ha diretto il dramma \"The Grey Zone\" al MCC Theater, vincendo l'Obie Award per la sua regia. Nel 2005 ha vinto il Drama Desk Award e il Tony Award alla miglior regia di un'opera teatrale per \"Il dubbio\"."}
{"id": "8918912", "revid": "46291", "url": "https://it.wikipedia.org/wiki?curid=8918912", "title": "Jungia", "text": "Jungia \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus erbaceo annuale o perenne, subarbustivo, arbustivo, lianoso o (raramente) rosulato. Sono prive di lattice.\nLe foglie lungo il caule sono disposte in modo alternato e possono essere stipolate. La lamina fogliare, intera, \u00e8 cordata e lobata. I bordi sono seghettati, dentati o crenati.\nLe infiorescenze sono composte da capolini terminali raccolti in formazioni corimbose o panicolate Talvolta formano dei densi agglomerati). I capolini sono apparentemente radiati (per i grandi lobi esterni dei fiori tubulosi), sono inoltre omogami e sono formati da un involucro a forma strettamente cilindrica, spiraleggiante, campanulata o emisferica composto da brattee (o squame) all'interno delle quali un ricettacolo fa da base ai fiori. Le brattee, simili a foglie, disposte su una serie in modo embricato sono di vario tipo e consistenza. Il ricettacolo \u00e8 provvisto di pagliette.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori sono ermafroditi e fertili.\nI frutti sono degli acheni con pappo. La forma degli acheni \u00e8 snella da fusiforme a spiraleggiante; le pareti sono ricoperte da 5 coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 un ampio anello. Il pappo (raramente \u00e8 assente) \u00e8 formato da setole disposte su una o due serie (in alcuni casi sono uniseriate), sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio. Il pappo \u00e8 colorato.\nDistribuzione e habitat.\nLe specie di questo gruppo sono distribuite in Sudamerica e in parte in quella centrale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Jungia\" descritto da questa voce appartiene alla trib\u00f9 Nassauvieae. In alcuni studi pi\u00f9 recenti (2018) il genere di questa voce risulta appartenere ad un clade (interno alla trib\u00f9) formato dai generi \"Berylsimpsonia\", \"Dolichlasium\", \"Jungia\" e \"Trixis\". Il genere \u00e8 stato diviso in quattro sezioni.\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 36, 40 e 42.\nElenco specie.\nQuesto genere comprende le seguenti 29 specie:\nSinonimi.\nSono elencati alcuni sinonimi per questo genere:"}
{"id": "8918913", "revid": "827882", "url": "https://it.wikipedia.org/wiki?curid=8918913", "title": "William Bennett (politico canadese)", "text": ""}
{"id": "8918914", "revid": "1702319", "url": "https://it.wikipedia.org/wiki?curid=8918914", "title": "Chiesa di San Pancrazio (Castel Giorgio)", "text": "La chiesa di San Pancrazio \u00e8 la parrocchiale di Castel Giorgio, in provincia di Terni e diocesi di Orvieto-Todi; fa parte del vicariato di Santa Cristina.\nStoria.\nDa un frammento delle memorie del parroco don Vannini, datato 26 gennaio 1570 e intitolato \"Notizia della fabrica della Chiesa\", si appende che la primitiva chiesa castelgiorgese era stata edificata sotto l'episcopato di Vincenzo Durante, durato dal 1529 al 1545.\nVerso il 1649 l'edificio fu oggetto di un rifacimento; i fondi furono stanziati da tale don Federico, il quale mise a disposizione la cifra di 21 scudi e 10 baiocchi, ma in cambio pretese che la comunit\u00e0 lo ripagasse procurandosi i soldi vendendo un appezzamento di terra.\nLa consacrazione venne poi impartita il 10 agosto 1737 dal vescovo di Orvieto Giuseppe dei Conti di Marsciano; in un inventario del 1755 si legge che all'interno della chiesa erano situati gli altari di San Pancrazio, ovvero il maggiore, di San Giorgio Martire, della Venerabile Confraternita del Santissimo Rosario, di San Michele Arcangelo, di Sant'Antonio, di San Domenico e di san Giuseppe.\nVerso la met\u00e0 del XIX secolo la chiesa versava in pessime condizioni ed era insufficiente a soddisfare le esigenze dei fedeli, tanto che alcuni di essi si vedevano costretti a seguire le funzioni stando all'esterno; il pievano don Miscetti decise allora di intraprendere un intervento di parziale ricostruzione della struttura.\nIl 13 agosto 1889 il vescovo Giuseppe Ingami, compiendo la sua visita pastorale, annot\u00f2 che l'edificio necessitava di un restauro per sanare i danni provocati dall'umidit\u00e0.\nTra il 1941 e il 1942 la chiesa fu sottoposta a una ristrutturazione; la struttura riport\u00f2 dei danni durante il terremoto del 1957 e dovette poi venir restaurata.\nDescrizione.\nFacciata.\nIl prospetto principale, costituito da mattoni a faccia vista, presenta al centro il portale d'ingresso sormontato da una finestra di forma quadrata ed \u00e8 tripartita da quattro lesene in tufo sorreggenti il timpano triangolare.\nInterno.\nL'interno dell'edificio si compone di un'unica navata, sulla quale s'affacciano le sei cappelle laterali e le cui pareti sono scandite da paraste d'ordine tuscanico sorreggenti la trabeazione, sopra la quale l'imposta la volta a botte; al termine dell'aula si sviluppa il presbiterio, a sua volta chiuso dall'abside semicircolare coperta da una semicupola in cui \u00e8 presente un affresco raffigurante i \"Santi Pancrazio e Giorgio\"."}
{"id": "8918915", "revid": "827882", "url": "https://it.wikipedia.org/wiki?curid=8918915", "title": "William Bennett (musicista)", "text": ""}
{"id": "8918916", "revid": "827882", "url": "https://it.wikipedia.org/wiki?curid=8918916", "title": "William Bennett (compositore)", "text": ""}
{"id": "8918919", "revid": "287204", "url": "https://it.wikipedia.org/wiki?curid=8918919", "title": "Lenglet", "text": ""}
{"id": "8918923", "revid": "73843", "url": "https://it.wikipedia.org/wiki?curid=8918923", "title": "Garry Hynes", "text": "Biografia.\nInsieme a Marie Mullen e Mick Lally, Garry Hynes \u00e8 stata una delle fondatrici del Druid Theatre Company nel 1975 e ne \u00e8 stata direttrice artistica fino al 1991 e poi ancora ininterrottamente dal 1995. Molto attiva sulle scene dublinesi, la Hynes \u00e8 stata direttrice artistica dell'Abbey Theatre dal 1991 al 1994 e successivamente ha diretto numerose opere teatrali per la Royal Shakespeare Company, il Kennedy Center e il Royal Court Theatre. \nParticolarmente apprezzata \u00e8 stata la sua regia del dramma di Martin McDonagh \"The Beauty Queen of Leenane\" a Broadway e Londra, per cui ha vinto il Tony Award alla miglior regia di un'opera teatrale nel 1998. Nel 2004 ha diretto Cate Blanchett in \"Un tram che si chiama Desiderio\" al Kennedy Center. Dal 2017 un busto della Hynes \u00e8 esposto alla galleria nazionale d'Irlanda.\n\u00c8 impegnata in un'unione civile con la regista Martha O'Neill dal 2014."}
{"id": "8918926", "revid": "767487", "url": "https://it.wikipedia.org/wiki?curid=8918926", "title": "Village Roadshow", "text": "Village Roadshow Limited (che opera come Village Roadshow) \u00e8 una societ\u00e0 di media australiana fondata nel 1954 da Roc Kirby e di propriet\u00e0 di BGH Capital.\nLa sede dell'azienda si trova a Melbourne, Victoria.\nPrima dell'acquisizione del Village Roadshow da parte di BGH Capital, la societ\u00e0 era quotata all Australian Securities Exchange."}
{"id": "8918929", "revid": "465169", "url": "https://it.wikipedia.org/wiki?curid=8918929", "title": "If I Know Me", "text": "If I Know Me \u00e8 il primo album in studio del cantante statunitense Morgan Wallen, pubblicato nel 2018."}
{"id": "8918935", "revid": "547034", "url": "https://it.wikipedia.org/wiki?curid=8918935", "title": "Portafoglio di mercato", "text": "Il portafogli di mercato \u00e8 un ipotetico portafoglio che comprende tutti gli asset disponibili sul mercato.\nOgni asset ha un peso pari al valore dell'asset sul totale degli asset disponibili sul mercato. Nella pratica rimane un portafoglio teorico in quanto non tutti gli asset sono disponibili per tutti gli investitori (ne sono un esempio i beni immobili), inoltre non tutte le aziende sono quotate, motivo per cui non \u00e8 possibile parteciparvi in misura proporzionale al loro peso nel mercato. In pratica questo \u00e8 un portafoglio non osservabile direttamente. La somma dei pesi dei vari asset deve sommare a 1.\nDescrizione.\nIl portafoglio di mercato \u00e8 spesso approssimato da alcuni indici di mercato, il pi\u00f9 comune \u00e8 lo S&amp;P 500. Il portafogli di mercato assume importanza in vari modelli teorici finanziari, un esempio ne \u00e8 il CAPM. In questo caso \u00e8 importante stabilire il rendimento atteso del portafoglio al fine di stimare il rendimento richiesto da di un investimento avente una certa rischiosit\u00e0 (misurata dal \u03b2). Un altro dato che deriva dall'andamento del portafogli di mercato \u00e8 la varianza dello stesso, questa viene utilizzata in importanti modelli di valutazione degli investimenti qualora si definisca il \"rischio di mercato\" in termini di media e varianza.\nSecondo il CAPM infatti gli investitori cercano di massimizzare i loro rendimenti attesi, avendo attenzione a minimizzarne la varianza dei rendimenti, dato che in questo modello tutti gli investitori detengono lo stesso portafogli (quello di mercato appunto), ci si dovr\u00e0 attendere un rendimento atteso pari alla media ponderata dei rendimenti attesi dei singoli investimenti presenti in portafoglio e una varianza pari alla sommatoria delle covarianze dei singoli titoli del mercato, anche questa pesata.\nIn questo contesto, la covarianza di un titolo con se stessa, ossia la varianza, \u00e8 definita rischio idiosincratico, nel modello del CAPM questo rischio tende a zero all'aumentare delle dimensioni del portafogli di mercato. In pratica stiamo parlando del concretizzarsi del beneficio della diversificazione, ovvero l'eliminazione del rischio specifico di un titolo, dovuta alla diminuzione, a valori prossimi a zero, dei pesi dei singoli titoli in portafogli ( e con ci\u00f2 del peso della loro varianza sul totale delle covarianze con gli altri titoli)."}
{"id": "8918938", "revid": "965985", "url": "https://it.wikipedia.org/wiki?curid=8918938", "title": "Unseen World", "text": "Unseen World \u00e8 il settimo album in studio del gruppo musicale femminile giapponese Band-Maid, pubblicato nel 2021."}
{"id": "8918939", "revid": "287204", "url": "https://it.wikipedia.org/wiki?curid=8918939", "title": "Leeb", "text": ""}
{"id": "8918947", "revid": "120751712", "url": "https://it.wikipedia.org/wiki?curid=8918947", "title": "Hellisfj\u00f6r\u00f0ur", "text": "Hellisfj\u00f6r\u00f0ur (in lingua islandese: \"Fiordo di Helli\") \u00e8 un fiordo situato nel settore orientale dell'Islanda.\nDescrizione.\nHellisfj\u00f6r\u00f0ur \u00e8 un piccolo fiordo disabitato situato nella regione dell'Austurland, nei fiordi orientali. \u00c8 posizionato tra Hellisfjar\u00f0arnes e Vi\u00f0fjar\u00f0arnes a sud del Nor\u00f0fj\u00f6r\u00f0ur. Ha una larghezza di 1,5 km all'imboccatura e penetra per 2 km nell'entroterra.\nIl fiordo \u00e8 racchiuso da montagne che raggiungono altezze comprese tra 558 e 693 metri.\nHellisfj\u00f6r\u00f0ur \u00e8 il fiordo centrale dei tre bracci che si diramano dalla baia Nor\u00f0fjar\u00f0arfl\u00f3i. Gli altri due sono: \nInsediamenti.\nNella valle al centro del fiordo c'erano in passato quattro fattorie Hellisfjar\u00f0arsel, Bj\u00f6rnsh\u00fas, Hellisfj\u00f6r\u00f0ur e Sveinssta\u00f0ir che sono state gradatamente abbandonate. Dal 1952 il fiordo \u00e8 disabitato e ci sono due case che vengono utilizzate solamente nella stagione estiva.\nTra il 1901 e il 1913 nella parte esterna del fiordo \u00e8 stata attiva una stazione baleniera operata da pescatori norvegesi, come nel vicino Mj\u00f3ifj\u00f6r\u00f0ur.\nVendita del fiordo.\nNel 2000 Sigurj\u00f3n Sighvatsson, un produttore cinematografico, ha acquistato il terreno del fiordo. Quando Sigurj\u00f3n ha venduto il terreno al tedesco Sven Jakob nel 2019, lo stato ha esercitato il suo diritto di prelazione e ha acquistato il terreno per 40 milioni.\nVie di comunicazione.\nNon ci sono strade di comunicazione che arrivano nel fiordo, che quindi pu\u00f2 essere raggiunto solo via mare."}
{"id": "8918948", "revid": "965985", "url": "https://it.wikipedia.org/wiki?curid=8918948", "title": "Conqueror (Band-Maid)", "text": "Conqueror \u00e8 il sesto album in studio del gruppo musicale femminile giapponese Band-Maid, pubblicato nel 2019."}
{"id": "8918951", "revid": "547034", "url": "https://it.wikipedia.org/wiki?curid=8918951", "title": "The Crawdaddys", "text": "The Crawdaddys \u00e8 stato un gruppo musicale di genere revival garage rock.\nStoria.\nI fratelli Ron e Russell Silva con il loro amico Steve Potterf, appassionati di musica rock inglese degli anni sessanta, durante il liceo incominciarono a suonare a suonare nel garage della famiglia Silva; durante questo periodo Ron inizi\u00f2 anche a studiare l'abbigliamento dei gruppi musicali che amava ascoltare rintracciandone i dettagli dalle copertine dei suoi album preferiti e cercando nei negozi dell'usato vestiti e accessori simili e arrivando a parlare con un accento di Liverpool. Volendo creare un vero gruppo musicale, Silva pubblic\u00f2 un annuncio sul \"San Diego Reader\" al quale risposero il cantante Jeff Scott (che aveva da poco lasciato i Dils) e il batterista Josef Marc e insieme formarono gli Hitmakers che inizialmente suonavano cover di Kinks, Beatles e Rolling Stones. Insieme ad altri gruppi del periodo come gli Zeros e i Dils, nel 1977 tennero un concerto all'Adams Avenue Theatre. Poi il batterista Josef Marc venne sostituito da Joel Kmak e Steve Potterf si un\u00ec alla band come chitarrista. La popolarit\u00e0 del gruppo crebbe nel tempo anche fuori da San Diego, in citt\u00e0 come Los Angeles, Las Vegas e San Francisco, dove la band pianific\u00f2 di trasferirsi alla fine dell'estate del 1978 ma alla vigilia della partenza il gruppo decise di licenziare Potterf e Silva, dopo qualche giorno, decise di abbandonare il gruppo per formarne un altro, i Crawdaddys.\nSilva conobbe poi Mark Zadarnowski che aveva da poco iniziato a suonare il basso tramite Tim LaMadrid, un suo amico che aveva organizzato proiezioni casalinghe di rari film dei Beatles. Ai due si un\u00ec come batterista Dan McLain conosciuto perch\u00e9 gestiva un suo negozio di dischi, Monty Rockers.\nIl gruppo venne quindi formato nel 1978 a San Diego in California da Ron Silva (voce), Mark Zadarnowski (basso), Steve Potterf (chitarra) e Dan McLain (batteria) ispirandosi a gruppi rhythm and blues britannici dei primi anni sessanta come i The Pretty Things e i The Rolling Stones. Il gruppo tenne qualche esibizione a San Diego. Silva ricevette poi una telefonata da Jeff Scott degli Hitmakers che gli disse che sarebbe andato a Los Angeles in pochi giorni per suonare il nuovo demo degli Hitmakers per Greg Shaw e gli propose di registrare qualche demo e di andare con loro insieme ai Crawdaddy. Il gruppo si riun\u00ec nel garage di Silva e registr\u00f2 \"\"Oh Baby Doll\" di Chuck Berry, \"Tiger in Your Tank\"\" di Bo Diddley e un paio di brani originali su un registratore a due tracce.\nNel 1979 firmarono un contratto con la Voxx records pubblicando un primo album oltre a un singolo e a un EP nel 1980. Potterf lasci\u00f2 il gruppo dopo aver registrato il primo album per dedicarsi a un altro gruppo, i Penetrators. La formazione ebbe altre modifiche con l'inserimento del chitarrista Peter Miesner, il tastierista Keith Fisher e il batterista Gordon Moss. McLain se ne and\u00f2 poco dopo e fu sostituito da Joel Kmak degli Hitmakers.\nPer un breve periodo i Crawdaddy consistevano di Ron Silva e Pete Miesner alle chitarre (con Pete che suonava occasionalmente il sassofono); Mark Zadarnowski al basso; e Joel Kmak alla batteria. Kmak per\u00f2 se ne and\u00f2 presto e Silva prese il suo posto; il gruppo venne integrato da Keith Fisher come tastierista. Fu aggiunto un sassofonista, Steve Horn, ma a causa di contrasti interni Zadarnowski lasci\u00f2 il gruppo nell'estate del 1980 seguito dal chitarrista Miesner. Mike Stax, dopo aver scoperto l'album \"Crawdaddy Express\" durante un viaggio a Londra si mise in contatto col gruppo tramite la Bomp Records all'inizio dell'estate del 1980 e si un\u00ec al gruppo il 3 novembre 1980. Con questa nuova formazione, priva di un chitarrista, il gruppo tenne diversi concerti. Venne quindi assunto Joe Piper, gi\u00e0 chitarrista dei Decagents, il quale per\u00f2 lasci\u00f2 il gruppo dopo pochi mesi.\nLa band si \u00e8 riunita nel 2011 per un paio di spettacoli a un festival in Spagna. La formazione comprendeva Silva e Zadarnowski insieme al chitarrista Peter Miesner, il tastierista Keith Fisher e il batterista Gordon Moss. Un'altra performance si tenne il 21 ottobre 2016 a San Diego."}
{"id": "8918953", "revid": "2730", "url": "https://it.wikipedia.org/wiki?curid=8918953", "title": "Chiesa di Santa Elisabetta (Marburgo)", "text": "La Chiesa di Santa Elisabetta (\"Elisabethkirche\") \u00e8 una chiesa di Marburgo, nel Circondario di Marburgo-Biedenkopf. La chiesa, a tre navate a sala con coro trilobato e facciata rinserrata tra due torri gemelle, \u00e8 una delle prime chiese in stile gotico tedesco.\nFu costruita a partire dal 1235 ai piedi del Castello di Marburgo e consacrata nel 1283. La chiesa, voluta dall'Ordine Teutonico, conserva le spoglie di Santa Elisabetta d'Ungheria, che ne fece uno dei pi\u00f9 importanti luoghi di pellegrinaggio in Occidente nel Basso Medioevo.\nLa Chiesa di Santa Elisabetta \u00e8 la chiesa parrocchiale di Marburgo, nella Diocesi Evangelica di Assia elettorale-Waldeck, appartenente alla Chiesa evangelica in Germania.\nStoria.\nElisabetta d'Ungheria fond\u00f2 l'ospedale a Marburgo nel 1228, dove si prese cura dei malati e dei bisognosi sino alla sua morte, avvenuta nel 1231. Nella cappella dell'ospedale, che fu consacrata a San Francesco d'Assisi e forse anche adibita a ospitare i malati, fu sepolta in una fossa con una lastra di pietra. La cappella, lunga 38 metri, consisteva in un edificio a corridoio che andava da est a nord-est, un edificio separato ad est con abside semicircolare e torre ovest a pianta quadrata, che presumibilmente non fu completato, poich\u00e9 la costruzione della Chiesa di Santa Elisabetta inizi\u00f2 nel 1235.\nImmediatamente dopo la morte di Elisabetta iniziarono i pellegrinaggi e furono attestate numerose guarigioni miracolose. Nel 1234 il langravio Corrado di Turingia, cognato di Elisabetta, fece trasferire all'Ordine Teutonico la propriet\u00e0 del complesso ospedaliero con la Cappella di San Francesco e la tomba di Elisabetta.\nIn occasione della canonizzazione di Elisabetta, Papa Gregorio IX con una lettera di privilegio del 30 maggio 1235 autorizz\u00f2 l'Ordine Teutonico alla costruzione della chiesa, i cui lavori iniziarono nello stesso anno. La prima pietra fu probabilmente posata il 14 agosto 1235, vigilia della celebrazione dell'Assunzione di Maria.\nMentre la torre ovest e la cappella dell'ospedale furono demolite negli anni '30 del XIII secolo, l'edificio est fu probabilmente tenuto sino agli anni '50 per non interrompere il culto delle reliquie.\nIl 1\u00ba maggio 1236, alla presenza dell'imperatore Federico II di Svevia, i resti della santa furono traslati in un prezioso reliquiario e in vari reliquiari minori.\nIntorno al 1243 fu posato il tetto del coro e completata la crociera, le pareti dell'aula erano completate sino alla terza campata e parzialmente sino alla quarta.\nIl tetto delle prime due campate \u00e8 datato dendrocronologicamente al 1248 e presenta una struttura di influenza francese.\nNel 1249 il reliquiario della santa fu trasferito all'interno della chiesa.\nLa sacrestia a due piani risale, al pi\u00f9 tardi, al 1262; la struttura del tetto \u00e8 stata datata al 1266. A partire dalla seconda met\u00e0 del XIII secolo si osserva un cambiamento della costruzione che ha determinato una diversa struttura del tetto e probabilmente l'attuale assetto della facciata con le basi delle due torri e il portale ovest (1270 circa). Dopo il completamento delle pareti delle navate nel 1277 e il resto del tetto, i piani liberi delle torri probabilmente seguirono nel 1295. Il tetto tra i piani liberi, aperto tra il 1311 e il 1313, presuppone l'innalzamento delle due torri in pietra.\nLa Chiesa di Santa Elisabetta fu consacrata il 1\u00ba maggio 1283 sotto la protezione della Madre di Dio, patrona dell'Ordine Teutonico, ma popolarmente conosciuta come \"ecclesia beate Elizabeth\" (Chiesa della Beata Elisabetta). All'interno dell'edificio sono numerose le sculture che raffigurano Maria. Con il completamento e la consacrazione dell'altare maggiore (1290) le reliquie di Santa Elisabetta furono trasferite in sacrestia.\nTra il 1257 e il 1302 quattro altari di nicchia furono consacrati attorno al reliquiario della santa. I rimanenti lavori delle due torri si protrassero sino al 1330-1340. Alcuni degli edifici dell'Ordine Teutonico si trovano tuttora nei pressi della chiesa, tra questi il \"Deutschhausgut\" che ospita il Museo Mineralogico e il Dipartimento di Geografia dell'Universit\u00e0.\nLudwig Juppe scolp\u00ec cinque altari laterali (circa 1510) che Johann von der Leyten dipinse. Fino al XVI secolo la Chiesa di Santa Elisabetta fu il luogo di sepoltura dei Langravi d'Assia. Nel 1539 il langravio Filippo I d'Assia, avendo aderito alla Riforma protestante, fece rimuovere i resti di Santa Elisabetta come esempio contro il culto delle reliquie. Di conseguenza la maggior parte delle reliquie fu dispersa in vari luoghi: il teschio nel Convento di Santa Elisabetta a Vienna, il reliquiario del teschio nel Museo di storia svedese a Stoccolma e un reliquiario del braccio nel castello di Sayn.\nNel corso del XVI secolo quasi tutti i monaci cattolici si convertirono al protestantesimo, cos\u00ec che la liturgia protestante fu celebrata nella Chiesa di Santa Elisabetta dal 1539. Nonostante l'introduzione della Riforma in Assia, la Chiesa di Santa Elisabetta rimase cattolica a causa dell'Immediatezza imperiale dell'Ordine Teutonico sino alla morte dell'ultimo comandante dell'Ordine, avvenuta nel 1570.\nNel 1619 il langravio Maurizio d'Assia-Kassel, che nel 1605 si era convertito al calvinismo, fece rimuovere le ricche decorazioni per il divieto calvinista di mostrare immagini sacre.\nLa chiesa sub\u00ec danni durante la Guerra dei Sette Anni (1756-1763) quando venne utilizzata come deposito di fieno e farina. I lavori di ripristino vennero eseguiti negli anni 1767-1770. Tra il 1811 e il 1827 fu utilizzata come chiesa paritaria per le celebrazioni sia cattoliche che protestanti.\nDopo i danni provocati dalle inondazioni nel 1847, quando il Ketzerbach strarip\u00f2, negli anni 1854-1861 si fecero lavori di restauro nella chiesa e nei suoi dintorni. Ulteriori lavori di restauro seguirono nel 1930-1931.\nDurante la Seconda guerra mondiale, per precauzione, i cinque altari minori furono trasferiti a Bad Wildungen, il reliquiario di Santa Elisabetta nel monastero di Haina e l'altare maggiore murato, ma la chiesa venne risparmiata dai bombardamenti degli alleati.\nNel 1945 le bare dei re prussiani Federico II e Federico Guglielmo I furono temporaneamente spostate in una miniera di sale della Turingia, riportate in Santa Elisabetta dall'esercito americano e nel 1952 trasferite nella cappella del castello di Hohenzollern.\nLe tombe dell'ex presidente Paul von Hindenburg e di sua moglie Gertrud, che si trovano nella cappella della torre nord, vennero trasferite in Turingia dal Memoriale di Tannenberg il 12 gennaio 1945, per evitare che cadessero nelle mani dell'Armata Rossa, e successivamente (maggio 1945) a Marburgo dai militari statunitensi.\nNel 1954 la Chiesa di Santa Elisabetta ottenne lo status di parrocchia indipendente. Nel 1969 il Land dell'Assia ne trasfer\u00ec la propriet\u00e0 all'Associazione delle Chiese Evangeliche di Marburgo. Ampi scavi archeologici furono effettuati nel 1970-1971, nel 1997 e nel 2006-2009, all'interno e nelle immediate vicinanze della chiesa. Dal giugno 2006, davanti al portale principale, gli scavi archeologici hanno portato alla luce, accanto a resti di edifici dell'Ordine Teutonico, un cimitero di cui si era persa la memoria, con numerose tombe di pellegrini e di componenti dell'Ordine.\nArchitettura.\nLa Chiesa di Santa Elisabetta si trova nel centro della citt\u00e0 a sud del fiume Lahn, orientata a est, costruita sul modello delle cattedrali francesi, come Reims e Amiens. \nIl materiale utilizzato \u00e8 stata l'arenaria rossa di Marburgo estratta in grandi blocchi da una cava nei pressi di Wehrda.\nLe pareti esterne sono divise orizzontalmente, su un alto basamento, da tre cornici perimetrali, con due camminamenti all'altezza delle finestre. Le finestre sono ad arco a sesto acuto in due file di pari altezza, traforo con due rientranze e unico lobo circolare. I contrafforti, che si rastremano nella parte superiore, sostengono la cornice di gronda con doccioni che poggiano su mensole con forme di figure umane e animali.\nLa navata centrale \u00e8 chiusa da un tetto a doppio spiovente in ardesia da cui si sviluppano tre tetti perpendicolari a padiglione su ciascun lato per le navate laterali.\nCiascuna delle tre conche dell'abside ha copertura a mezzo decagono, la sacrestia \u00e8 coperta da un tetto piramidale. La sottile torretta ottogonale sopra la crociera, ricostuita in stile neogotico nel 1864, \u00e8 in ardesia; un elmo a punta \u00e8 attaccato alla lanterna aperta, sormontata da un pomello, una croce e una banderuola.\nLa facciata della chiesa, a ovest, \u00e8 dominata da due torri alte circa 80 metri, sosenute da contrafforti angolari e trafori con lobi a quadrifoglio. I contrafforti terminano con pinnacoli, quadrati e con trafori nella torre sud, ottagonali nella torre nord.\nLe guglie di pietra, ripide e ottagonali, che si innalzano sopra quattro frontoni con parapetti a traforo, sono coronate da un pomello in rame con una stella (torre nord) e un cavaliere dell'Ordine (torre sud).\nIl portale maggiore, \"Pforte des Himmels\" (Porta del paradiso), costruito intorno al 1270, \u00e8 strombato con timpano ogivale e pilastro centrale. Al centro del timpano, sopra al pilastro, Maria tiene il bastone con giglio fiorito come scettro (con la mano destra) e Ges\u00f9 bambino (con la mano sinistra), \"governatore del mondo\", che tiene il globo in mano. Maria, patrona dell'Ordine Teutonico, \u00e8 affiancata da due angeli inginocchiati che le porgono, ciascuno, una corona. Nell'ogiva, a sinistra di Maria, le viti simboleggiano Ges\u00f9 Cristo (Gv 15), alla sua destra le rose. Il baldacchino sopra Maria simboleggia la Gerusalemme celeste. La strombatura ha colonne a tre quarti, i cui capitelli sono decorati con fogliame. Le ante del portone, originali, hanno battenti a forma di teste di leone, influenzati dallo stile romanico. Gli ornamenti in ferro presentano al centro la croce patente dell'Ordine Teutonico. Una grande finestra con trafori sovrasta il portale maggiore. \nAnche l'arco a tutto sesto del portale sud (anteriore al 1243) \u00e8 decorato con fogliame mentre il portale nord ha i capitelli ma senza decorazioni.\nInterno.\nL'interno si presenta con tre navate a sala, con pianta a forma di croce latina e coro trilobato.\nLe tre navate della chiesa arrivano a un soffitto con un'altezza di 20,50 metri e immettono ai tre cori absidali: \"Elisabethchor\" (Coro di Santa Elisabetta), \"Hohen Chor\" (Coro alto) e \"Landgrafenchor\" (Coro dei Langravi). La lunghezza interna \u00e8 di 56 metri, la navata \u00e8 larga 21,535 metri e il transetto \u00e8 largo 38,75 metri.\nIl rivestimento policromo dell'interno, ricoperto all'epoca della Riforma Protestante e riportato alla luce nel 1848, costituisce uno dei primi esempi di policromia gotica tedesca.\nLa navata centrale si presenta su due file di pilastri a sottili semicolonne cilindriche. Ogni lato ha quattro colonne a tre quarti che terminano in capitelli decorati con foglie e boccioli. Le colonne sostengono sei volte a crociera rettangolari con nervature. Le navate laterali hanno nervature che convergono a volte a crociera quadrate, ricoperte di fogliame, placcate in oro e policrome. Le chiavi di volta hanno teste d'angelo tridimensionali e maschere del diavolo. Nella crociera i pilastri sono a fascio. Nella chiave di volta tra le due torri sono raffigurati Santa Elisabetta con il marito Ludovico. \nAll'inizio della navata nord si trova il \"Sippenaltar\" (Altare della Famiglia), trittico a cerniera scolpito da Ludwig Juppe nel 1511 per l'altare di Santa Caterina. Nel 1931 fu spostato nell'attuale collocazione perch\u00e9 ostruiva la vista delle pitture parietali della seconda met\u00e0 del XV secolo.\nL'anta sinistra illustra il sacrificio di Gioacchino affinch\u00e9 Dio gli conceda la nascita di un figlio, l'anta destra illustra Gioacchino e Anna, i genitori di Maria, che si incontrano alla Porta Aurea. La parte centrale mostra la Sacra Famiglia con i nonni di Ges\u00f9 e altri parenti.\nLa Sacra Famiglia \u00e8 mostrata pi\u00f9 in dettaglio nella parte esterna delle ante; i nomi dei componenti della famiglia possono essere letti sui cartigli.\nLa \"Maria am Pfeiler\" (Maria sul pilastro), che regge Ges\u00f9 bambino, si trova nel terzo pilastro della navata centrale, lato nord. Fu scolpita in legno nel XV secolo, la mensola e il baldacchino in pietra risalgono all'inizio del XIV secolo. Le pitture a fianco di Santa Elisabetta e Santa Caterina risalgono al 1435 circa.\nNel sesto pilastro della navata centrale, lato nord, \u00e8 il pulpito in pietra del 1907-1908, basato su un progetto di Carl Weber, realizzato in forme gotiche da Ferdinand Riedel e dall'intagliatore Theophil Klem. Il parapetto mostra i quattro evangelisti con i loro simboli. L'originale pulpito gotico in pietra fu sostituito da un pulpito in legno durante il Rinascimento, poi tolto a met\u00e0 del XIX secolo per un leggio.\nNella navata nord, dietro il pulpito, si trova la statua di Santa Elisabetta che regge con la sinistra il modello della Chiesa, conosciuta popolarmente come \"Franz\u00f6sische Elisabeth\" (Elisabetta francese) a causa del suo aspetto elegante: indossa una nobile veste fatta di broccato d'oro e un cappotto di seta con pelliccia di ermellino. La statua di Santa Elisabetta, eseguita tra il 1470 e il 1500, \u00e8 probabilmente opera del Maestro Hermann, che progett\u00f2 anche la tomba di Ludovico il Pacifico.\nAl termine della navata centrale un pontile in pietra, completato nel 1343, parzialmente traforato, separa la navata, riservata ai laici, dalla crociera, riservata al clero.\nOriginariamente 46 statue in pietra erano collocate su mensole a tre livelli, con nicchie cieche, sormontate da baldacchini.\nNel 1619 le statue furono tolte a causa dell'iconoclastia del periodo.\nCon i lavori di restauro del 1854-1861 le condizioni originarie furono in gran parte ripristinate con l'aggiunta di statue in cemento, nuovamente rimosse nel 1931.\nSolo due satue di apostoli (Filippo e Giacomo) sopravvissero all'iconoclastia, ora sono sistemate presso il portale sud. Resti di altre statue, ritrovate negli scavi del 1889, sono esposti nel Museo di storia culturale presso il castello di Marburgo.\nL'architettura in legno a trafori sopra il pontile risale al 1280 circa. Sull'arco trionfale c'era un gruppo della Crocifissione, che fu rimosso nel 1619, ed \u00e8 andato perduto.\nSull'Altare della Croce, davanti al pontile, c'\u00e8 un Crocifisso opera di Ernst Barlach, che fu donato alla Chiesa nel 1931 per il 700\u00ba anniversario della morte di Santa Elisabetta.\nQuando il \"Crocifisso di Barlach\" fu classificato come arte degenerata nel 1936 e ne fu suggerita la rimozione, il governatore Filippo d'Assia propose un compromesso donando una propria croce e il Crocifisso di Barlach non fin\u00ec in fonderia. Dopo la Seconda guerra mondiale il Crocifisso di Barlach torn\u00f2 nuovamente sull'Altare della Croce.\nElisabethchor.\nDalla navata laterale nord si entra nell\"Elisabethchor\" (Coro di Santa Elisabetta), che occupa l'abside settentrionale. A sinistra del passaggio si trova una campana di bronzo, non pi\u00f9 in funzione, usata in passato dai componenti dell'Ordine Teutonico durante le funzioni liturgiche. \nIl primo altare a sinistra, il \"Marienaltar\" (Altare di Maria), \u00e8 un trittico a cerniera.\nLa predella fu scolpita da Ludwig Juppe nel 1513, la parte superiore nel 1517-1518, e dipinta da Johann von der Leyten.\nInizialmente si trovava nel lato ovest del Mausoleo ed \u00e8 stato spostato ulteriormente a sinistra nel 1854-1861. Le ante mostrano diverse scene della vita della Vergine Maria: all'esterno dell'anta sinistra, nella parte superiore l'incontro di Sant'Anna e Gioacchino alla Porta d'oro, ai quali viene annunciata la nascita di Maria, nella parte inferiore la nascita di Ges\u00f9; all'esterno dell'anta destra, nella parte superiore la Presentazione della Beata Vergine Maria, sotto la Presentazione al Tempio di Ges\u00f9. L'anta interna sinistra mostra l'Annunciazione del Signore, la Visitazione di Maria a Elisabetta e l'Adorazione dei Magi, tra San Giuseppe e Maria le teste del bue e dell'asino richiamano le parole del profeta Isaia: \u00abIl bue riconosce il suo proprietario e l'asino la mangiatoia del suo padrone\u00bb (Is 1,3). L'anta interna destra illustra la morte di Maria e la sua Assunzione in cielo.\nNel pannello centrale l'incoronazione di Maria da parte di Dio Padre e Dio Cristo \u00e8 colorata in oro e argento.\nLa predella mostra una Piet\u00e0 in pietra calcarea originaria della regione boema (1385 circa), successivamente integrata da Juppe.\nA destra del \"Marienaltar\" si trova il Mausoleo di Santa Elisabetta, un sarcofago con ciborio in pietra, che fu costruito negli anni '80 del XIII secolo. \u00c8 stato eretto sopra la tomba della Santa, che si trovava nella precedente Cappella di San Francesco, alla quale conduce un pozzo trapezoidale, profondo 1,70 metri, quasi verticale, coperto da una pesante lastra di ardesia. L'inclinazione di 15\u00ba rispetto all'orientamento della Chiesa \u00e8 basata sulla ex Cappella di San Francesco. I pilastri a fascio con capitelli a foglia sorreggono la volta celeste sia sullo stretto lato ovest che sul lato principale sud, entrambi con arco a sesto acuto incorniciato da foglie d'oro. La grata di ferro contenuta nell'arco meridionale, con scene della vita di Santa Elisabetta, risale al XIV secolo e originariamente racchiudeva l'intero Mausoleo. C'era solo un piccolo ingresso per la cassetta delle elemosine del XIII secolo. Le pitture murali pi\u00f9 antiche, all'interno e all'esterno, risalgono al XIII secolo. Dopo la copertura nel XIX secolo il dipinto originale fu parzialmente recuperato nel 1931. Sul lato ovest due angeli e sul lato sud Dio Padre recano corone a Santa Elisabetta, su sfondo blu. Il sarcofago mostra la Santa distesa: la decorazione in rilievo \u00e8 stata realizzata a met\u00e0 del XIV secolo. Sotto la Santa, quattro piccole figure di storpi e mendicanti in lutto. Attorno a lei i rappresentanti della Chiesa trionfante. Due angeli conducono l'anima incoronata di Santa Elisabetta, dall'orecchio della defunta, a Ges\u00f9 Cristo Salvator mundi. A destra di Ges\u00f9 stanno Maria, Corrado di Turingia, nella veste bianca dell'Ordine Teutonico, San Giovanni apostolo, Santa Caterina d'Alessandria e San Pietro; a sinistra San Giovanni Battista, Maria Maddalena e un vescovo con il pastorale, che pu\u00f2 essere identificato con l'arcivescovo Ottone di Magdeburgo. La balaustra in legno risale al XIV secolo. Nella cornice pi\u00f9 esterna un'iscrizione latina, eseguita in relazione alla visita fatta dall'imperatore Carlo IV di Lussemburgo nel maggio 1357, loda la Santa come \"Gloria Teuthoniae\".\nA destra del Mausoleo si trova il \"Katharinenaltar\" (Altare di Santa Caterina), altare a nicchia dedicato a Santa Caterina d'Alessandria e consacrato nel 1298. Le pitture murali risalgono all'inizio del XV secolo.\nNella parte centrale della nicchia, a sinistra \u00e8 rappresentata la decapitazione di Santa Caterina, al centro Maria e San Giovanni apostolo sotto Ges\u00f9 Cristo crocifisso, a destra il Cristo risorto che incontra Maria Maddalena nel giardino.\nNella parete sinistra della nicchia Sant'Anna metterza che tiene sulle ginocchia Maria e Ges\u00f9, bambini.\nNella parete destra della nicchia Santa Margherita di Antiochia che uccide il drago.\nSopra la nicchia dell'altare vi sono pitture meno ben conservate che mostrano Santa Caterina, inginocchiata davanti alla ruota distrutta dagli angeli, e la cui salma \u00e8 portata dagli angeli su una barella, e Maria Maddalena in preghiera sorretta dagli angeli.\nA destra dell'altare di Santa Caterina si trova l\"Elisabethaltar\" (Altare di Santa Elisabetta), altare a nicchia consacrato nel 1294.\nNella nicchia: al centro il gruppo della Crocifissione con San Giovanni apostolo che sorregge Maria e il centurione Longino che indica Ges\u00f9 (pitture del 1300 circa), a sinistra il miracolo del lebbroso che si trasforma nel crocifisso (pitture del 1426-1450), a destra la traslazione delle ossa di Santa Elisabetta avvenuta il 1\u00ba maggio 1236 alla presenza dell'Imperatore Federico II di Svevia (pitture del 1426-1450).&lt;br&gt;\nSopra la nicchia, su sfondo blu, pala d'altare della Crocifissione con un grande Crocifisso ligneo del 1470 circa, ai lati Maria e San Giovanni apostolo, sopra ai bracci della croce il sole e la luna; l'anima del ladrone che ha chiesto misericordia a Ges\u00f9, crocifisso alla sua destra, viene salvata da un angelo, l'anima del ladrone che ha deriso Ges\u00f9 (alla sua sinistra) viene afferrata da un diavolo.\nNel pavimento c'\u00e8 la targa commemorativa in bronzo che segnala dove erano sepolti i re prussiani Federico II e Federico Guglielmo I dal 1946 al 1952.\nNelle pareti lastre tombali di due commendatori dell'Ordine Teutonico: Georg von H\u00f6rde (\u2020 1591) e Konrad Klos (\u2020 1638),\nnonch\u00e9 le lastre tombali, realizzate nel XIX secolo, di Liutgard von D\u00f6rnberg (\u2020 1497) e Anna von D\u00f6rnberg (\u2020 1481).\nIn epoca moderna l'Elisabethchor \u00e8 spesso utilizzato per i battesimi: davanti all'altare di Santa Caterina \u00e8 stata posta una fonte battesimale in bronzo del XX secolo.\nReliquiario.\nLasciato l'Elisabethchor ed entrando nell'Hohen Chor si trova l'ingresso della Sagrestia, la cui costruzione \u00e8 stata stabilita dendrocronologicamente al 1266 (quindi posteriore ai tre cori absidali), con pavimento di mosaico a piastrelle di mattoni smaltati verdi, neri e gialli.\nLa Sagrestia, oltre alle consuete funzioni di custodia dei libri liturgici e dei paramenti, conserva al suo interno il Reliquiario di Santa Elisabetta, realizzato dopo la canonizzazione della Santa (1235) e completato nel 1249 nello stile del \"Marienschrein\" della Cattedrale di Aquisgrana. Destinato a contenere le reliquie della Santa, ha la forma di una chiesa cruciforme, chiusa da un tetto a capanna, con transetto centrale. \u00c8 stato realizzato con legno di quercia, ricoperto d'argento e rame placcato in oro e decorato con perle e pietre preziose.\nLa maggior parte delle pietre preziose proviene dal Mediterraneo orientale e dal Medio Oriente ed erano state utilizzate in gioielli pi\u00f9 antichi.\nNumerose gemme blu risultano forate, probabilmente sfilate da una precedente catenella. Circa tre dozzine di gemme hanno rilievi incisi. Alcune pietre recano iscrizioni con lettere greche e arabe.\nSulla traversa ci sono le sculture di Cristo Pantocratore e il gruppo della Crocifissione (il Crocifisso \u00e8 andato perduto nel 1814) nei lati lunghi; Maria con Ges\u00f9 Bambino e Santa Elisabetta nei lati corti. Nelle nicchie ai lati del transetto le statue dei dodici Apostoli. Nella zona del tetto otto bassorilievi sotto archi a tutto sesto rappresentano scene della vita di Santa Elisabetta. Sul tetto spiccano sette grandi pomelli, in quello centrale sono raffigurati i quattro fiumi del Giardino dell'Eden.\nIl Reliquiario \u00e8 protetto da una grata di ferro della prima met\u00e0 del XIV secolo, costituita da elementi diagonali sovrapposti all'interno di una cornice di ferro.\nLa grata \u00e8 sormontata da figure ritagliate da lamiere che annunciano la nascita di Ges\u00f9 Cristo (lato est), due conti dell'Assia, nobili e musici (lato sud).\nNel corso dei secoli il reliquiario \u00e8 stato spostato pi\u00f9 volte e ogni volta ha subito danni.\nTrasferito per due anni nella fortezza di Ziegenhain, nel corso della Guerra di Smalcalda, 65 delle oltre 850 pietre originarie risultavano scomparse quando il Reliquiario fu restituito a Marburgo nel 1548. Negli anni del trasferimento a Kassel, sotto il regno di Girolamo Bonaparte (1810-1814), andarono perdute 117 pietre, il crocifisso dal frontone nord e parti delle figure, come attestato dal professor Johann Christoph Ullmann. Ulteriori danni furono causati da un furto con scasso nel 1920.\nUn cammeo raffigurante i profili della dea Atena e (forse) di Alessandro Magno, che si pensava perduto nel trasferimento del 1810, \u00e8 stato rintracciato nel Cabinet des m\u00e9dailles di Parigi.\nHohen Chor.\nL\"Hohen Chor\" (Coro Alto) occupa l'abside orientale.\nGli stalli del coro, che occupano la crociera, erano destinati ai cavalieri dell'Ordine Teutonico. Sono 54 sedili in quercia che risalgono al XIII secolo. I sedili pieghevoli hanno misericordie che fanno da supporto quando si resta in piedi per lunghi periodi di tempo.\nL\"Hochaltar\" (Altare Maggiore), consacrato il 1\u00ba maggio 1290, \u00e8 in arenaria dipinta e decorata a filigrana. \u00c8 possibile che originariamente fosse destinato a contenere il Reliquiario di Santa Elisabetta.\nLa parte anteriore \u00e8 suddivisa in tre parti, con tre sculture ciascuna: in mezzo Maria con Ges\u00f9 bambino, incoronata da due angeli; a destra Santa Elisabetta, Santa Caterina e Maria Maddalena; a sinistra San Francesco d'Assisi, San Benedetto da Norcia e San Giovanni Battista, ricostruiti nel corso dei restauri del 1854-1861.\nNel lato stretto settentrionale si possono vedere immagini di santi, nel lato meridionale l'Annunciazione e sul retro Re Davide, Profeti e la visita di Maria a Elisabetta madre del Battista.\nLe tre ghimberghe e i quattro pinnacoli sono riccamente ricoperti di riccioli e gattoni e conclusi da fiori cruciformi. Nelle spandrille delle ghimberghe sono raffigurati animali, che sono simboli tradizionali di Ges\u00f9 Cristo. Nella ghimberga di sinistra un leone con i cuccioli e un pellicano che nutre i suoi piccoli, nella ghimberga di destra l'Agnus Dei e la Fenice.\nA sinistra dell'Altare maggiore, nella parete nord, si trova una nicchia sacramentale dell'inizio del XV secolo con ciglia e merlature nel muro. Le pitture murali circostanti mostrano quattro apostoli con stendardi e, sotto, due cavalieri teutonici. I colori sono stati ripristinati durante i restauri del 1854-1861. \nA destra dell'Altare maggiore, nella parete sud, si trova la cattedra del celebrante, del 1397 circa, costituita da tre posti sovrastati da baldacchini e frontoni ornati da riccioli e pinnacoli con terminazioni floreali cruciformi. Al di sopra tre nicchie con statue di sante. La statua centrale \u00e8 quella di Santa Elisabetta, alta 108 cm, scolpita da Ludwig Juppe intorno al 1510, che tiene nella mano sinistra un modello della Chiesa, nello stile della \"Franz\u00f6sische Elisabeth\" che si trova nella navata nord. La Santa \u00e8 raffigurata con velo vedovile e corona, avvolta in un mantello che al suo interno ha gigli dorati su sfondo blu e bordo dorato, tiene un pezzo di pane nella mano destra, inginocchiato ai suoi piedi un mendicante in scala ridotta tende verso di lei la mano destra.\nLe due statue ai suoi lati sono di Santa Caterina e Maria Maddalena.\nDietro l'Altare maggiore, a destra, il \"sacrarium\" risalente alla fine del XIII secolo.\nNelle pareti dell\"Hohen Chor\" quattro lastre tombali del XVII secolo: il governatore dell'Ordine Teutonico Philipp Leopold von Neuhof (\u2020 1669), i commendatori dell'Ordine Adolph Eitel von Nordeck zur Rabenau (\u2020 1667), Georg Daniel von Habel (\u2020 1652) e, a destra della Cattedra del celebrante, l'epitaffio del conte Augusto di Lippe-Brake (\u2020 19 giugno 1701).\nNel 2004 l\"Hohen Chor\" ha ricevuto un ambone realizzato dallo scultore Johannes Kirsch. Kirsch aveva realizzato anche i Candelabri pasquali del Coro nel 1996.\nLandgrafenchor.\nDall\"Hohen Chor\" si passa al \"Landgrafenchor\" (Coro dei Langravi), che occupa l'abside meridionale e che serv\u00ec da luogo di sepoltura dei Langravi dal 1240 al 1557. \nNella parete est del \"Landgrafenchor\" si trova lo \"Johannes altar\" (Altare di Giovanni Battista), consacrato nel 1257, con trittico a cerniera scolpito da Ludwig Juppe nel 1512 (pannello centrale) e dipinto da Johann von der Leyten (le ante laterali). \nLo \"Johannes altar\" illustra scene della vita di Giovanni Battista. \nNel pannello centrale sono rappresentati la Predicazione di Giovanni nel deserto (a sinistra), il Battesimo di Ges\u00f9 (al centro), la Decapitazione di Giovanni Battista (a destra).\nNell'anta interna sinistra, al centro, la nascita del Battista e sullo sfondo annunciazione a Zaccaria, imposizione del nome, Maria ed Elisabetta incinte si abbracciano; nell'anta interna destra eventi successivi alla sepoltura di Giovanni Battista: profanazione della sua tomba, cremazione delle sue ossa per ordine di Giuliano l'Apostata, la testa di Giovanni Battista viene portata ad Amiens.\nL'anta sinistra della parte esterna mostra la Predicazione di Giovanni Battista e il Battesimo di Ges\u00f9; l'anta destra la Decapitazione di Giovanni Battista e Salom\u00e8 davanti a Erode.\nSopra al trittico, ai piedi della vetrata, statua in arenaria del XIV secolo di Giovanni Battista.\n\"Johannes altar\": Ai lati della vetrata due affreschi del 1276-1300: Pentecoste e Maria in Gloria con Ges\u00f9 bambino.\nA destra dello \"Johannes altar\", sempre nella parete est, si trova il \"Georg-Martin altar\" (Altare di San Giorgio e San Martino), consacrato nel 1283, con trittico a cerniera di Ludwig Juppe del 1514 (pannello centrale) e dipinto da Johann von der Leyten (le ante laterali).\nNal pannello centrale, suddiviso in tre parti, viene mostrato San Giorgio che uccide il drago (a sinistra), la Messa di Papa Gregorio IX (al centro), San Martino che divide il mantello (a destra).\nNell'anta interna sinistra viene illustrato il martirio e la decapitazione di San Giorgio; nell'anta interna destra l'ordinazione episcopale, il letto di morte e la glorificazione di San Martino.\nLe ante esterne mostrano San Giorgio che uccide il drago (a sinistra) e il martirio di San Sebastiano (a destra).\nSopra al trittico, ai piedi della vetrata, statua in arenaria del XIV secolo di San Martino che divide il mantello.\nNel mezzo del \"Landgrafenchor\" ci sono dieci tombe monumentali rivolte a est, sette epitaffi nelle pareti e ulteriori tombe sotto il pavimento. La tomba pi\u00f9 antica \u00e8 quella di Corrado di Turingia, la prima entrando del Coro.\nLe tombe, secondo la numerazione e l'identificazione di Friedrich K\u00fcch sono:\nNavata meridionale.\nDal \"Landgrafenchor\" si ritorna nella zona che era riservata ai laici.\nNel quinto pilastro della navata meridionale \"Imago Pietatis\" di Ges\u00f9 Cristo, pittura della seconda met\u00e0 del XV secolo.\nAi lati della parte interna del portale meridionale due statue di apostoli (Filippo e Giacomo), precedentemente situate nel pontile, rimaste dopo l'iconoclastia del 1619. \nAll'inizio della navata sud, contrapposto al \"Sippenaltar\" della navata nord, si trova l\"Elisabethaltar\" (Altare di Santa Elisabetta), trittico a cerniera scolpito da Ludwig Juppe nel 1513 (pannello centrale) e dipinto da Johann von der Leyten (le ante laterali). Inizialmente collocato nell\"Elisabethchor\", nel 1931 fu spostato nell'attuale collocazione.\nNel pannello centrale la rappresentazione della morte di Santa Elisabetta: la veglia funebre (a sinistra), Elisabetta riceve l'Estrema Unzione (al centro), la traslazione delle sue ossa dalla tomba (a destra).\nNell'anta interna sinistra il miracolo del mantello e il miracolo del Crocifisso nel letto matrimoniale. Nell'anta interna destra scene della vita di Santa Elisabetta.\nNelle ante esterne scene della giovinezza di Elisabetta (frammenti).\nOrgani.\nLa Chiesa di Santa Elisabetta \u00e8 dotata di tre organi.\nOrgano maggiore.\nNella seconda met\u00e0 del XV secolo la chiesa disponeva gi\u00e0 di due organi. L'organo pi\u00f9 antico fu installato tra il 1467 e il 1477 nella parete est dell\"Elisabethchor\" sulle mensole sopra l\"Elisabethaltar\". Arnold Rucker di Seligenstadt costru\u00ec un nuovo strumento tra il 1512 e il 1514, che fu riparato e ricostruito pi\u00f9 volte nel corso dei secoli. Nel 1776 il vecchio organo fu spostato nella galleria della controfacciata e ampliato da 14 a 18 registri.\nNel corso della ristrutturazione completa della chiesa negli anni 1854-1861 Friedrich Helbig sostitu\u00ec il vecchio organo. Lo strumento a due manuali era dotato di 32 registri ed \u00e8 stato rivisto da Wilhelm Sauer nel 1899 e passato a somieri conici pneumatici. Nel 1963 la ditta Werner Bosch Orgelbau costru\u00ec un organo a tre manuali con 55 registri, di cui due da 32', con gioco meccanico e sistema di trasmissione elettrico di arresto.\nSmontato e venduto nel 2005, \u00e8 stato sostituito da un organo della ditta Johannes Klais Orgelbau. Ha 57 registri su tre manuali e un pedale. Il gioco \u00e8 meccanico, l'arresto \u00e8 meccanico-elettrico. La benedizione dell'organo \u00e8 avvenuta il 5 novembre 2006. Come il precedente, l'organo Klais si trova nella controfacciata, ma leggermente spostato in avanti per motivi acustici. Il buffet riprende i colori della vetrata dello Spirito Santo di Georg Meistermann cos\u00ec come le forme del gotico.\nNel 2020 l'organo Klais \u00e8 stato ampliato a 58 registri.\nChororgel.\nNel 1960 la ditta Bosch install\u00f2 un organo a coro senza cassa in una nicchia nella parete nord dell\"Hohen Chor\". Lo strumento dispone di 13 registri che si dividono in due manuali e un pedale.\nTruhenorgel.\nGerald Woehl ha costruito un organo a petto mobile con cinque registri nel 2006. Il concetto tonale si basa sull'edificio dell'organo barocco della Germania centrale. Viene utilizzato per i servizi battesimali nell\"Elisabethchor\"."}
{"id": "8918956", "revid": "965985", "url": "https://it.wikipedia.org/wiki?curid=8918956", "title": "Maid in Japan", "text": "Maid in Japan \u00e8 il primo album in studio del gruppo musicale femminile giapponese Band-Maid, pubblicato nel 2014."}
{"id": "8918958", "revid": "297031", "url": "https://it.wikipedia.org/wiki?curid=8918958", "title": "Ry\u014dunkaku", "text": "Il \u00e8 stato il primo grattacielo in stile occidentale del Giappone. Si trovava nel quartiere Asakusa della citt\u00e0 di Tokyo (ora Tait\u014d, Tokyo) dal 1890 fino alla sua demolizione in seguito al terremoto del Grande Kanto del 1923. Chiamata affettuosamente dai tokyoti la torre era l'attrazione pi\u00f9 popolare di Tokyo, nonch\u00e9 una vetrina per le nuove tecnologie. Il Ry\u014dunkaku ha ospitato, ad esempio, il primo ascensore elettrico del Giappone.\nStoria.\nDalla sua inaugurazione nel 1890 il Ry\u014dunkaku divenne rapidamente un punto di riferimento e un simbolo del distretto di Asakusa. Si trattava di un importante complesso per il tempo libero dove si recavano i visitatori di tutta la citt\u00e0 di Tokyo. Il terremoto del 1894 ne indebol\u00ec la struttura che fu per\u00f2 rinforzata con travi in acciaio. Nel 1923, tuttavia, terremoto del Grande Kanto distrusse i piani superiori e danneggi\u00f2 l'intera torre in modo cos\u00ec grave che dovette essere demolita.\nArchitettura e tecnologia.\nIl Ry\u014dunkaku fu progettato dall'ingegnere scozzese William Kinnimond Burton alla fine del 1880, non molto tempo dopo il suo arrivo in Giappone. La torre era alta 69 metri e si presentava composta di mattoni rossi con una cornice di legno, in stile neorinascimentale. Tutti i dodici piani erano dotati di illuminazione elettrica.\nLa torre era dotata inoltre di due ascensori elettrici che erano stati progettati da Ichisuke Fujioka, uno dei fondatori di Toshiba. Collegavano i piani tra il primo e l'ottavo e potevano trasportare fino a 10 persone ciascuno. Tuttavia, per motivi di sicurezza, sono stati chiusi dopo solo sei mesi di attivit\u00e0.\nUsi edilizi.\nI piani dal secondo al settimo del Ry\u014dunkaku ospitavano 46 negozi che vendevano merci provenienti da tutto il mondo. All'ottavo piano si trovava un salone, mentre il nono era dedicato ad eventi quali mostre d'arte. Il decimo, l'undicesimo e il dodicesimo piano erano caratterizzati da ponti di osservazione da cui si poteva godere della vista su tutta Tokyo e, nelle giornate limpide, anche sul Fuji. Il Ry\u014dunkaku \u00e8 stato il palcoscenico di molti eventi artistici e culturali, tra cui anche concerti di musica occidentale, mostre fotografiche sulle geishe e concorsi di bellezza. Un noto negozio presente nell'edificio era quello in cui si realizzavano stampe su blocchi di legno per il Sugoroku, un popolare gioco da tavolo giapponese.\nIl Ry\u014dunkaku nei media.\nCon il crescere della popolarit\u00e0 del Ry\u014dunkaku, il grattacielo apparve in opere di autori contemporanei come Tanizaki Junichiro, Ishikawa Takuboku, Kitahara Hakushu e Kaneko Mitsuharu.\nL'inaugurazione dell'edificio \u00e8 stata commemorata nell'opera pi\u00f9 famosa di Ogawa Kazumasa \", Types of Japan, Celebrated Geysha of Tokyo in Collotype and From Photographic Negatives Taken by Him\", pubblicata intorno al 1892.\nPi\u00f9 recentemente, nel 2020, la mangaka Takahashi Rumiko ha illustrato il Ry\u014dunkaku nel ventiquattresimo capitolo della serie MAO. "}
{"id": "8918962", "revid": "339392", "url": "https://it.wikipedia.org/wiki?curid=8918962", "title": "Neilla Hunter", "text": ""}
{"id": "8918963", "revid": "120004748", "url": "https://it.wikipedia.org/wiki?curid=8918963", "title": "Frate Alberto", "text": "La novella in questione \u00e8 la seconda della quarta giornata del Decameron di Giovanni Boccaccio ed \u00e8 raccontata da Pampinea. Il tema centrale \u00e8 quello dell\u2019amore finito in tragedia, ma si concentra anche sui peccati della menzogna e del vizio.\nPersonaggi.\nBerto della Massa: vera identit\u00e0 di Frate Alberto\nFrate Alberto: protagonista della novella\nArcangelo Gabriele: personaggio di cui finge l\u2019identit\u00e0 Frate Alberto\nMadonna Lisetta: moglie di un ricco mercante\nTrama.\nLa novella narra di un uomo di nome Berto della Massa che, avendo una brutta reputazione nella sua citt\u00e0 natale (Imola), decise di trasferirsi a Venezia per cambiare la sua identit\u00e0 in modo da poter ricominciare da zero.\nL'uomo scelse di intraprendere un percorso come frate, conquistando la fiducia dei veneziani e insabbiando i peccati compiuti precedentemente. Durante questo suo cammino non abbandon\u00f2 per\u00f2 il vizio di compiere atti scorretti, infatti la novella racconta di come frate Alberto utilizz\u00f2 la menzogna ingannando Madonna Lisetta. Frate Alberto incontr\u00f2 la donna per la prima volta nel confessionale nella chiesa di Venezia, in cui egli praticava la sua professione di prete. \nLa vicenda ebbe inizio nel momento in cui la donna and\u00f2 a confessarsi e frate Alberto la rimprover\u00f2 della sua eccessiva ostentazione. Egli per\u00f2, ripens\u00f2 al suo comportamento e pens\u00f2 di poter sfruttare la situazione a suo piacimento, inventandosi cos\u00ec la menzogna su cui si basa la novella. Difatti frate Alberto disse a Madonna Lisetta che l'Arcangelo Gabriele and\u00f2 a rimproverarlo per averla richiamata, e gli confess\u00f2 di essersi innamorato della donna. Lisetta credette alla sua menzogna e accett\u00f2 la richiesta dell'Arcangelo, che era in verit\u00e0 il frate, di servirsi del suo corpo.\nLa donna per vanto si confid\u00f2 con una sua amica, che non mantenne il segreto e cos\u00ec la notizia si diffuse velocemente nel paese, arrivando anche ai cognati di Madonna Lisetta. Loro non si bevettero la storia dell'Arcangelo e per questo motivo una sera decisero di fare un appostamento per riuscire a catturare l'impostore.\nUna volta che i cognati videro Frate Alberto e Madonna Lisetta insieme, Frate Alberto si butt\u00f2 dalla finestra riuscendo a scappare mediante il Canal Grande, rifugiandosi a casa di un uomo povero che inizi\u00f2 a ricattarlo subito dopo aver saputo la situazione in cui si era cacciato. L'uomo gli diede dei vestiti in modo da non essere riconosciuto ma, invece di soccorrerlo, lo incastr\u00f2 portandolo in piazza San Marco dove venne legato ad una colonna.\nQuando tutti scoprirono il suo peccato venne pubblicamente ricoperto di insulti, i quali cessarono solo quando i frati del convento lo liberarono e lo portarono in prigione, luogo in cui pass\u00f2 il resto della sua vita."}
{"id": "8918965", "revid": "1482985", "url": "https://it.wikipedia.org/wiki?curid=8918965", "title": "Neilla Hunter Biden", "text": ""}
{"id": "8918966", "revid": "965985", "url": "https://it.wikipedia.org/wiki?curid=8918966", "title": "New Beginning (Band-Maid)", "text": "New Beginning \u00e8 il secondo album in studio del gruppo musicale femminile giapponese Band-Maid, pubblicato nel 2015."}
{"id": "8918968", "revid": "287204", "url": "https://it.wikipedia.org/wiki?curid=8918968", "title": "Mark Wood", "text": "Biografia.\nHa studiato con il Dr. Richard Rusack alla Paul D. Schreiber High School di Port Washington, New York, prima di iniziare la sua carriera con una borsa di studio completa alla Juilliard School di New York, e ha studiato viola con William Lincer fino alla sua partenza.\nCarriera.\nWood \u00e8 stato uno dei violinisti e un membro originale del gruppo rock sinfonico Trans-Siberian Orchestra, gruppo che ha lasciato nel 2009. Ha anche suonato con C\u00e9line Dion, Billy Joel e Steve Vai. Nel 1991 ha iniziato la carriera solista; nei suoi album \u00e8 sempre presente in qualit\u00e0 di cantante sua moglie Laura Kaye.\nCompositore per la televisione.\n\u00c8 il fondatore di Mark Wood Music Productions, una societ\u00e0 che crea musica per l'uso in film e televisione. Wood ha inoltre ricevuto un Emmy Award per la sigla televisiva della CBS del Tour de France 2002."}
{"id": "8918969", "revid": "119877691", "url": "https://it.wikipedia.org/wiki?curid=8918969", "title": "\ufdfa", "text": ""}
{"id": "8918985", "revid": "965985", "url": "https://it.wikipedia.org/wiki?curid=8918985", "title": "Brand New Maid", "text": "Brand New Maid \u00e8 il terzo album in studio del gruppo musicale femminile giapponese Band-Maid, pubblicato nel 2016."}
{"id": "8918986", "revid": "37401", "url": "https://it.wikipedia.org/wiki?curid=8918986", "title": "Teletta", "text": ""}
{"id": "8918987", "revid": "110157", "url": "https://it.wikipedia.org/wiki?curid=8918987", "title": "Museo dell'Alhambra", "text": "Il museo dell'Alhambra (in precedenza Museo Nacional de Arte Hispanomusulm\u00e1n) si trova nella citt\u00e0 di Granada, ubicato nell'ala sud del piano inferiore del Palazzo di Carlo V nell'Alhambra. Ospita oggetti, libri e reperti archeologici e architettonici dell'arte ispano-musulmana datati dalla met\u00e0 del dell'VIII secolo fino agli ultimi anni dell'arte nasride, frutto di scavi fatti nella citt\u00e0 di Granada e di donazioni. Consta di sette sale dove gli oggetti sono distribuiti in ordine tematico e cronologico.\nIl museo archeologico dell'Alhambra venne creato nel 1940, e nel 1962 venne denominato Museo Nacional de Arte Hispanomusulm\u00e1n, dipendente dal Ministero della Cultura, e dal 1994 \u00e8 inserito nel Patronato dell'Alhambra e del Generalife, con il nome di museo dell'Alhambra.\nStoria.\nAlla met\u00e0 del XIX secolo si andarono raccogliendo e catalogando diversi pezzi che si trovavano sparsi in diversi luoghi dell'Alhambra, con l'intenzione di creare un museo con una collezione permanente. La Commissione Provinciale dei Monumenti, creata nel 1870, realizz\u00f2 un'esaustiva classificazione dei fondi immagazzinati, sotto la guida di Rafael Contreras.\nTre anni dopo l'elenco degli oggetti era stato completato e venne allestito il Museo di Antichit\u00e0 dell'Alhambra, con oggetti distribuiti nel palazzo di Carlo V e in altre zone dell'Alhambra (Palazzo dei Leoni e Sal\u00f3n de le Comares). L'interesse per questo museo venne manifestato attraverso alcuni decreti promulgati nel 1905 e 1916 al fine di normalizzare e regolamentare l'istituto.\nNel 1962 questo museo di arte araba entr\u00f2 a far parte della corporazione dei Musei Nazionali di Spagna, con il nome di Museo Nazionale di Arte Hispanomusulmana, sotto il controllo del Ministero della Cultura. Aveva gi\u00e0 fondi provenienti dal museo archeologico provinciale di Granada e dal museo archeologico dell'Alhambra. Dal 1994 \u00e8 incorporato nel Patronato dell'Alhambra e Generalife cambiando un'altra volta di nome: Museo dell'Alhambra. Fu allora che si decise di allestirlone in una sede definitiva nell'ala sud del piano terra del palazzo di Carlo V nell'Alhambra.\nL'edificio.\nIl museo si trova ubicato nel palazzo di Carlo V, un edificio rinascimentale, fatto costruire dall'imperatore con l'intenzione di farne una delle sue dimore. L'architetto fu Pedro Machuca che lo progett\u00f2 seguendo le ultime novit\u00e0 artistiche dell'Italia. Ma la sua costruzione fu molto lenta e alla morte di Machuca, nel 1550, ancora non era stata conclusa e venne continuata da suo figlio, Luis Machuca, ma di nuovo venne sospesa a seguito della rivolta dei moriscos. Dopo questa parentesi i lavori ripresero nel 1619 e vennero nuovamente abbandonati nel 1637, e il palazzo rimase senza tetto. Il deterioramento fu evidente fino 1923 quando si avvi\u00f2 un restauro con l'idea di recuperare il palazzo per impiegarlo a sede mussale e per ospitare il Patronato e la Biblioteca dell'Alhambra.\nNel piano superiore dell'edificio si trova un altro museo indipendente, il Museo di belle arti di Granada.\nCollezioni.\nLe sale del museo sono ordinate cronologicamente e per argomento. Mostrano la collezione di oggetti trovati in scavi dell'Alhambra e della citt\u00e0 di Granada. Le collezioni sono state ampliate con donazioni e acquisizioni. Espone una grande variet\u00e0 di oggetti: religiosi, scientifici, ornamentali, domestici e di arredo. Ci sono oggetti autoctoni della penisola e altri provenienti dall'Oriente.\nLe sale sono le seguenti:"}
{"id": "8918988", "revid": "46291", "url": "https://it.wikipedia.org/wiki?curid=8918988", "title": "Trixis", "text": "Trixis \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus erbaceo perenne, subarbustivo, arbustivo, rampicante o (raramente) arboreo. Sono prive di lattice e spesso sono presenti specie rizomatose oppure fusti pelosi oppure con peli ghiandolari. L'altezza varia da 20 a 300\u00a0cm.\nLe foglie lungo il caule sono disposte in modo alternato; sessili o picciolate. Le foglie sono semplici con forme strettamente lanceolate, ellittiche, oblanceolate o da obovate a oblunghe; le basi sono cuneate. I bordi sono interi o denticolati. La faccia abassiale pu\u00f2 essere ghiandolosa.\nLe infiorescenze sono composte da capolini terminali solitari, talvolta ascellari o raccolti in formazioni cimose lasse corimbose o panicolate. I capolini (quasi radiati) sono omogami e sono formati da un involucro (lungo 12 \u2013 15\u00a0mm) a forma cilindrica, campanulata o emisferica composto da brattee (o squame) all'interno delle quali un ricettacolo fa da base ai fiori. L'involucro pu\u00f2 essere sotteso da alcune (3 - 7) bratteole patenti verso l'alto. Le brattee, simili a foglie, pubescenti, disposte su 3 - 5 serie in modo embricato sono a forma lineare con apici acuti (sono riflesse alla fruttificazione). Il ricettacolo a forma piatta e alveolato \u00e8 peloso o lungamente pubescente; \u00e8 privo di pagliette (nudo).\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, da 4 a 60, sono ermafroditi e fertili.\nI frutti sono degli acheni con pappo. La forma degli acheni varia da cilindrica a spiraleggiante (raramente \u00e8 compressa); le pareti sono ricoperte da 5 coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole (60 - 80) disposte su 2 - 4 serie (in alcuni casi sono uniseriate), sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite dal Nord America al Sud America\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Trixis\" descritto da questa voce appartiene alla trib\u00f9 Nassauvieae. In alcuni studi pi\u00f9 recenti (2018) il genere di questa voce risulta appartenere ad un clade (interno alla trib\u00f9) formato dai generi \"Berylsimpsonia\", \"Dolichlasium\", \"Jungia\" e \"Trixis\".\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 54 e 56.\nElenco specie.\nQuesto genere comprende le seguenti 44 specie:\nSinonimi.\nSono elencati alcuni sinonimi per questo genere:"}
{"id": "8918990", "revid": "965985", "url": "https://it.wikipedia.org/wiki?curid=8918990", "title": "Just Bring It", "text": "Just Bring It \u00e8 il quarto album in studio del gruppo musicale femminile giapponese Band-Maid, pubblicato nel 2017."}
{"id": "8918992", "revid": "941725", "url": "https://it.wikipedia.org/wiki?curid=8918992", "title": "Biondello e Ciacco", "text": "Nella nona giornata (ottava novella), luned\u00ec, la regina \u00e8 Emilia e ciascuno racconta ci\u00f2 che pi\u00f9 gli piace.\nPersonaggi.\nCiacco: nativo di Firenze, \u00e8 un personaggio ingordo e estremamente goloso, non a caso il significato del suo nome \u00e8 letteralmente \u201cporco\u201d.\nBiondello: \u00e8 una persona magra di corporatura, il suo nome deriva dal fatto che ha i capelli biondi, viene definito pulito perch\u00e9 indossa una cuffietta la quale era considerata segno di distinzione di una persona raffinata.\nCome Ciacco la sua caratteristica principale \u00e8 quella di essere vorace e amare il buon cibo.\nFilippo Argenti: membro della famiglia fiorentina degli Adimari, chiamato cos\u00ec perch\u00e9 aveva fatto ferrare il suo cavallo con ferri d'argento. Viene descritto come un uomo forte e di carattere marcato, ma allo stesso tempo insolito, ambiguo e soprattutto facilmente irritabile.\nRigattiere: \u00e8 un commerciante che rivende materie prime di utilizzo comune.\nTrama.\nIn questa giornata Lauretta racconta la storia di due fiorentini: Biondello e Ciacco che si burlavano tra di loro.\nIl primo che fece lo scherzo fu Biondello che, sfruttando la golosit\u00e0 di Ciacco, lo mand\u00f2 in un ristorante con la scusa di ricevere un pasto a base di storioni. Ma quando Ciacco arriv\u00f2 a destinazione si accorse che quel posto trattava solo cibo scadente e di bassa qualit\u00e0.\nArrabbiato per la burla subita, Ciacco decise di vendicarsi e chiese a un rigattiere di andare da Filippo Argenti a offrirgli del vino per conto di Biondello.\nFilippo Argenti non la prese bene, andando su tutte le furie per via della sua testa calda."}
{"id": "8918994", "revid": "941725", "url": "https://it.wikipedia.org/wiki?curid=8918994", "title": "Gianni Lotteringhi", "text": "Gianni Lotteringhi \u00e8 uno dei racconti che si trovano tra le cento novelle scritte da Giovanni Boccaccio nel Decameron. In questa giornata le storie hanno per tema una natura sleale e ingannevole, influenzate intimamente nelle relazioni amorose. \nLa settima giornata corrisponde al gioved\u00ec e nella quale regna Dioneo. \nLa prima storia \u00e8 narrata da Emilia, la quale racconta le vicende di Monna Tessa svolte a Firenze e in seguito a Fiesole.\nPersonaggi.\nGianni Lotteringhi: un abile e benestante stamaiuolo, addetto alla lavorazione della lana e coniuge di Monna Tessa.\nFederigo di Neri Pegolotti: un giovane bello e forte, amante di Monna Tessa.\nMonna Tessa: una giovane e bellissima donna, moglie di Gianni Lotteringhi.\nTrama.\nLa novella inizia con una relazione tra Gianni Lotteringhi e sua moglie Monna Tessa. Gianni Lotteringhi, un lavoratore della lana\u00a0 che trascorre la maggior parte della sua vita a lavorare, trascura la moglie, la quale \u00e8 insoddisfatta della mancanza di amore da parte del marito. Queste stesse ragioni portano la moglie a cercare altri modi per soddisfare i suoi desideri, e tra questi c\u2019\u00e8 l'idea di cercarsi un amante: Monna Tessa s\u2019innamora di Federigo, un ragazzo bello e forte, al quale una sera lo invita a casa e i due amanti volendosi rivedere di nuovo, pensano a un modo per poter passare ogni notte. \nLa soluzione \u00e8 che Tessa metta un teschio d\u2019asino vicino a casa sua: se fosse stato rivolto verso Firenze poteva entrare in casa, invece verso Fiesole non sarebbe dovuto andare perch\u00e9 significava che ci sarebbe stato Gianni Lotteringhi. In questo modo Tessa e Federigo passano molte notti nella loro intimit\u00e0, all'insaputa del marito Gianni.\nTuttavia, anche se l'ora di arrivo di Gianni \u00e8 sempre stata nota, un giorno non \u00e8 andata come le altre volte: tutto \u00e8 perfettamente pianificato per l'incontro tra gli amanti, ma quella sera nessuno si aspetta che Gianni arrivi a casa prima del previsto, quindi Tessa deve passare la serata con suo marito, mentre il suo amante aspetta.\nFederigo, senza essere stato avvertito, entra in casa e bussa alla porta dove Gianni e Tessa si svegliano spaventati, cos\u00ec Gianni va a vedere chi bussa alla porta. Tessa intimorita decide di inventarsi che ogni notte passa un fantasma, il quale avrebbe dovuto maledire con un incantesimo, affinch\u00e9 Gianni le credesse.\nQuello che non sa Gianni \u00e8 che all\u2019interno della preghiera, rivolta al \u201cfantasma\" Federigo, sono\u00a0 presenti delle indicazioni, che lo avrebbero guidato all'orto con tutto il cibo, che avrebbe dovuto gustare con Tessa quella notte. \nE fu cos\u00ec che d\u00e0 ascolto alle parole di Tessa e capisce che quella notte non ci sarebbe stato nessun appuntamento e se ne torna a casa. Ma in realt\u00e0 si narra che Tessa quella sera avesse gi\u00e0 rivolto il teschio verso Fiesole, per avvertire Federigo della presenza del marito, e che un contadino passando dall'orto, rivolse\u00a0 accidentalmente il teschio verso Firenze."}
{"id": "8918997", "revid": "120186743", "url": "https://it.wikipedia.org/wiki?curid=8918997", "title": "The Mirror Cracked", "text": "The Mirror Cracked \u00e8 una compilation dei The Gravedigger Five; venne pubblicato negli USA nel 1987 dalla Voxx Records.\nDescrizione.\nL'album contiene alcuni brani registrati durante le registrazioni dell'album precedente che erano stati scartati e la registrazione di un concerto del 1984.\nElenco delle tracce.\nLato A\nLato B"}
{"id": "8918999", "revid": "986213", "url": "https://it.wikipedia.org/wiki?curid=8918999", "title": "Gaetano Parente, V principe di Castel Viscardo", "text": "Noto per essere un dandy, fu proprietario di Villa San Michele ad Anacapri ed uno dei protagonisti della vita mondana dell'isola di Capri negli anni '50 del Novecento.\nBiografia.\nNacque a Aversa nel 1909, Gaetano era figlio del marchese Enrico Parente, nobile napoletano, e della principessa Maria Imperiali di Francavilla.\nIl 18 gennaio 1937 spos\u00f2 a Roma la principessa Myriam Spada Veralli Potenziani, unica figlia ed erede del nobile romano Ludovico Spada Veralli Potenziani, IV principe di Castel Viscardo. Su concessione del suocero divenne \"ex uxor\" principe di Castel Viscardo, titolo che gli venne infine riconosciuto con Regio Decreto \"motu proprio\" del 10 giugno 1940 a titolo personale in successione alla casata degli Spada Veralli Potenziani.\nNel 1950 divorzi\u00f2 dalla moglie e fece annullare le proprie nozze il 26 gennaio di quello stesso anno sposando il 12 aprile presso la cappella privata di Welbeck Abbey la nobildonna inglese lady Victoria Margaret Cavendish Bentinck, figlia di William Cavendish-Bentinck, VII duca di Portland, la quale morir\u00e0 per\u00f2 improvvisamente nel 1955. Da questa, nel 1951, aveva avuto l'unico figlio William, nato a Londra.\nDa quella data, ad ogni modo, la vita di Gaetano si concentr\u00f2 essenzialmente sulla sua residenza di Villa Monte San Michele a Capri (da non confondere con la Villa San Michele di Axel Munthe ad Anacapri), divenendo un protagonista indiscusso della vita mondana dell'isola di Capri nonch\u00e9 noto dandy."}
{"id": "8919000", "revid": "281901", "url": "https://it.wikipedia.org/wiki?curid=8919000", "title": "Nicholsina", "text": "Nicholsina \u00e8 un genere di pesci marini appartenenti alla famiglia Scaridae.\nDistribuzione e habitat.\nLe tre specie vivono in tre areali separati: \"N. collettei\" nell'Atlantico orientale tropicale, \"N. usta\" nell'Atlantico occidentale tropicale e subtropicale e \"N. denticulata\" nel Pacifico orientale tropicale.\nSono pesci costieri tipici di fondi duri con ricca vegetazione algale.\nDescrizione.\nHanno l'aspetto tipico degli Scaridae con corpo affusolato e denti fusi in un robusto \"becco\" impiegato per nutrirsi di alghe calcaree.\n\"N. denticulata\" \u00e8 la specie pi\u00f9 grande raggiungendo i 32 cm.\nBiologia.\nAlimentazione.\nSi nutrono di alghe incrostanti o filamentose.\nTassonomia.\nIl genere comprende 3 specie:"}
{"id": "8919001", "revid": "1869172", "url": "https://it.wikipedia.org/wiki?curid=8919001", "title": "Sam Smith (cantante)", "text": ""}
{"id": "8919011", "revid": "767487", "url": "https://it.wikipedia.org/wiki?curid=8919011", "title": "Vi\u00f0fj\u00f6r\u00f0ur", "text": "Vi\u00f0fj\u00f6r\u00f0ur (in lingua islandese: \"Fiordo del legno\") \u00e8 un fiordo situato nel settore orientale dell'Islanda. \nDescrizione.\nIl Vi\u00f0fj\u00f6r\u00f0ur \u00e8 un piccolo fiordo situato nella regione dell'Austurland, nei fiordi orientali. \u00c8 posizionato a sud dell'Hellisfj\u00f6r\u00f0ur. Ha una larghezza di 1,5 km all'imboccatura e penetra per 3 km nell'entroterra.\nIl Vi\u00f0fj\u00f6r\u00f0ur \u00e8 il pi\u00f9 meridionale dei tre bracci che si diramano dalla baia Nor\u00f0fjar\u00f0arfl\u00f3i. Gli altri due sono: \nIn Islanda il fiordo \u00e8 conosciuto per le molte storie di spettri e fantasmi che sembrano abitare in quest'area.\nDenominazione.\nIl nome del fiordo (\"fiordo del legno\") deriva dall'abbondante legno galleggiante che veniva raccolto in passato sulle sponde del fiordo.\nInsediamenti.\nNel 1930 nel fiordo \u00e8 stata costruita una casa in pietra che veniva utilizzata come fattoria. La casa \u00e8 stata ristrutturata e viene ora utilizzata solamente per il turismo durante la stagione estiva. Non ci sono infatti pi\u00f9 residente permanenti nel fiordo dall'inizio degli anni 1950.\nVie di comunicazione.\nIl fiordo pu\u00f2 essere raggiunto attraverso gli 8 km della strada sterrata F959 Vi\u00f0fjar\u00f0arvegur, che si snoda attraverso gli altopiani circostanti.\nDal fiordo partiva un collegamento in barca per il villaggio di Neskaupsta\u00f0ur, nel Nor\u00f0fj\u00f6r\u00f0ur, prima che nel 1949 venisse aperto il collegamento attraverso il passo Oddsskar\u00f0."}
{"id": "8919014", "revid": "736476", "url": "https://it.wikipedia.org/wiki?curid=8919014", "title": "FC Suduroy", "text": ""}
{"id": "8919017", "revid": "767487", "url": "https://it.wikipedia.org/wiki?curid=8919017", "title": "Elisa Fiorillo", "text": "Biografia.\nNel 1985, all'et\u00e0 di quindici anni, Fiorillo vinse il talent show \"Star Search\". Due anni pi\u00f9 tardi firm\u00f2 un contratto con la Chrysalis. La sua \"Jackie\", contenuta nella colonna sonora della commedia \"Summer School\" del 1987, cattur\u00f2 l'attenzione di John \"Jellybean\" Benitez, che decise di far partecipare la cantante a alle sue tracce \"Little Too Good to Me\" e \"Who Found Who\". Quest'ultima riusc\u00ec a inserirsi nelle classifiche di tutto il mondo, fra cui la Hot Dance Club Play, ove raggiunse la terza posizione. Non ebbe altrettanto successo \"How Can I Forget You\", singolo di lancio del suo album di debutto \"Elisa Fiorillo\" (1987). L'artista \u00e8 anche ricordata per le sue collaborazioni con Prince (\"Batman\", 1989; \"Graffiti Bridge\", 1990; \"Diamonds and Pearls\", 1991). e per aver eseguito il brano \"Don't Be Afraid\" della colonna sonora del videogioco \"\" (2004)."}
{"id": "8919020", "revid": "123011639", "url": "https://it.wikipedia.org/wiki?curid=8919020", "title": "Robert Falls", "text": "Biografia.\nFiglio di Arthur Joseph Falls e Nancy Stribling, studi\u00f2 drammaturgia e regia all'Universit\u00e0 dell'Illinois. La sua carriera registica fu lanciata nel 1985 quando diresse \"Amleto\" al Wisdom Bridge Theatre, di cui fu direttore artistico dal 1977 al 1985. Dal 1985 al 2022 \u00e8 stato il direttore artistico del Goodman Theatre di Chicago, dove ha diretto oltre una trentina di allestimenti e prodotto o co-prodotto oltre duecento opere teatrali.\nOltre ad aver diretto opere liriche in teatri prestigiosi come la Metropolitan Opera House e all'Opera di Chicago, Falls ha diretto numerosi drammi a Broadway, tra cui \"La rosa tatuata\" (1996), \"La notte dell'iguana\" (1996), \"The Young Man from Atlanta\" (1997), \"Morte di un commesso viaggiatore\" (1999), \"Lungo viaggio verso la notte\" (2003), \"American Buffalo\" (2008) e \"Desiderio sotto gli olmi\" (2009). Candidato a quattro Tony Award, Falls ne ha ricevuto uno nel 1992 per il suo lavoro come direttore artistico a Chicago e un secondo nel 1999 per la sua regia di \"Morte di un commesso viaggiatore\" a Broadway.\n\u00c8 sposato con la scrittrice Kat Falls e la coppia ha avuto tre figli."}
{"id": "8919030", "revid": "1354930", "url": "https://it.wikipedia.org/wiki?curid=8919030", "title": "Giro delle Alpi Apuane 1959", "text": "Il Giro delle Alpi Apuane 1959, sedicesima edizione della corsa, si svolse il 19 luglio 1959 su un percorso di 213\u00a0km, con partenza e arrivo a Marina di Massa, in Italia. La vittoria fu appannaggio dell'italiano Carlo Azzini, che complet\u00f2 il percorso in 6h23'00\", alla media di 33,368\u00a0km/h, precedendo i connazionali Vinicio Marsili e Walter Almaviva. "}
{"id": "8919040", "revid": "767487", "url": "https://it.wikipedia.org/wiki?curid=8919040", "title": "Citizens Band", "text": "Citizens Band \u00e8 un film del 1977 diretto da Jonathan Demme.\nTrama.\nIn una piccola citt\u00e0 del Nebraska diversi personaggi sono uniti dal loro uso della radio CB e coordinati da spider."}
{"id": "8919042", "revid": "1921867", "url": "https://it.wikipedia.org/wiki?curid=8919042", "title": "Summer School", "text": "Summer school (\"scuola estiva\" in inglese) pu\u00f2 indicare:"}
{"id": "8919043", "revid": "8660", "url": "https://it.wikipedia.org/wiki?curid=8919043", "title": "ArenaBall Philippines 2010", "text": "La ArenaBall Philippines 2010 \u00e8 stata la 1\u00aa edizione del campionato filippino di football americano di primo livello, organizzato dalla ATFFP. Il campionato \u00e8 stato disputato a 7 giocatori.\nStagione regolare.\nCalendario.\n1\u00aa giornata.\nNon sono note le altre giornate n\u00e9 le semifinali\nClassifica.\nLa classifica della regular season \u00e8 la seguente:"}
{"id": "8919044", "revid": "119878534", "url": "https://it.wikipedia.org/wiki?curid=8919044", "title": "Gerald Gutierrez", "text": "Biografia.\nDopo gli studi alla Juilliard School, Gerland Gutierrez entr\u00f2 nel mondo dello spettacolo in veste di attore prima di dedicarsi alla regia nell'Off-Broadway a partire dagli anni ottanta. Collabor\u00f2 spesso con il Lincoln Center di Broadway, dirigendo acclamati allestimenti di \"L'ereditiera\" (1995), \"Un equilibrio delicato\" (1996) e \"Dinner at Eight\" (2002). Per \"L'ereditiera\" e \"Un equilibrio delicato\" Gutierrez vinse il Tony Award alla miglior regia di un'opera teatrale nel 1995 e nel 1996."}
{"id": "8919045", "revid": "599013", "url": "https://it.wikipedia.org/wiki?curid=8919045", "title": "Dim\u010do Beljakov", "text": "Carriera.\nCalciatore professionista in Bulgaria, Turchia e Germania, gioca la maggior parte della sua carriera nel , col quale disputa 122 partite in massima divisione bulgara, segnando 54 gol, e laureandosi campione di Bulgaria per due volte consecutivamente, nel 1997-98 e 1998-99, risultando anche capocannoniere nella seconda manifestazione. Con questa squadra debutta anche nelle competizioni continentali, giocando la Coppa UEFA nel 1999 e nel 2004 e i preliminari della UEFA Champions League 1999-2000. Gioca anche 111 partite in 2. Fu\u00dfball-Bundesliga con le maglie di e , segnando complessivamente 36 reti.\nStatistiche.\n\"Statistiche aggiornate al termine della carriera.\""}
{"id": "8919047", "revid": "599013", "url": "https://it.wikipedia.org/wiki?curid=8919047", "title": "Trevis Gipson", "text": "Carriera.\nGipson al college gioc\u00f2 a football alla Tulsa University dal 2015 al 2019. Fu scelto dai Chicago Bears nel corso del quinto giro (155\u00ba assoluto) del Draft NFL 2020. Nella sua stagione da rookie disput\u00f2 7 partite, mettendo a segno 5 tackle.\nVita privata.\nIl fratello di Gipson, Thomas, \u00e8 un giocatore di basket professionista."}
{"id": "8919049", "revid": "533444", "url": "https://it.wikipedia.org/wiki?curid=8919049", "title": "Cannibalizzazione (economia)", "text": ""}
{"id": "8919053", "revid": "1318658", "url": "https://it.wikipedia.org/wiki?curid=8919053", "title": "Chiesa di Santa Sofia (Nicea)", "text": "La chiesa di Santa Sofia (in greco: \u1f09\u03b3\u03af\u03b1 \u03a3\u03bf\u03c6\u03af\u03b1, letteralmente \"Santa Sapienza\", traslitterato: \"Hag\u00eda Soph\u00eda\") di Nicea, \u00e8 una chiesa di epoca bizantina, trasformata in moschea nella cittadina ora nota come \u0130znik, in Turchia, ufficialmente Moschea Ayasofya di \u0130znik, (in turco: \"Ayasofya Camii\"), a volte chimata Moschea di Orhan (in turco: \"Orhan Camii\").\nStoria.\nLa prima chiesa costruita nel centro della citt\u00e0 di Nicea, fu costruita nel IV secolo, fu ricostruita da Giustiniano I nel VI secolo. Fu l'edificio in cui si tenne il secondo concilio di Nicea del 787 d.C. alla fine del periodo iconoclasta nell'Impero bizantino. \nFu convertita in moschea dopo la caduta della citt\u00e0 nelle mani dei turchi ottomani nel 1337 e rimase tale fino a quando non fu abbandonata. Successivamente Il fondatore della Turchia, Mustafa Kemal Ataturk, convert\u00ec la moschea in un museo nel 1935 e viet\u00f2 le celebrazioni liturgiche nell'edificio al fine di prevenire conflitti religiosi tra cristiani e musulmani. Nel novembre 2011 fu nuovamente convertita in una moschea.\nDescrizione.\nLa struttura attuale, deriva dalla ristrutturazione del 1065, \u00e8 di una basilica con il soffitto sorretto da capriate in legno con una navata centrale e due navate laterali, fu ricostruita poco dopo il 1065, ma fu in gran parte rimaneggiata dopo la sua conversione in moschea. Prima della ristrutturazione aveva due ordini di tripli archi su colonne che sorreggevano un cleristorio con cinque finestre. Dopo la conversione dell'edificio in moschea nel XIV secolo, ha subito lavori di ristrutturazione che hanno incluso la costruzione di un mihrab. Successivamente, durante il regno di Solimano il Magnifico nel XVI secolo, la chiesa fu restaurata a seguito di un disastroso incendio e fu costruito un minareto. In questo periodo fu anche incaricato l'architetto Mimar Sinan di progettare decorazioni per adornare le pareti della moschea."}
{"id": "8919059", "revid": "6923", "url": "https://it.wikipedia.org/wiki?curid=8919059", "title": "Bobby (When People Were Shorter and Lived Near the Water)", "text": "Bobby \u00e8 il titolo dell'album discografico d'esordio del gruppo When People Were Shorter and Lived Near the Water, pubblicato nel 1989."}
{"id": "8919064", "revid": "599013", "url": "https://it.wikipedia.org/wiki?curid=8919064", "title": "Arlington Hambright", "text": "Carriera.\nChicago Bears.\nHambright al college gioc\u00f2 a football al Garden City Community College (2016-2017) e all'Universit\u00e0 dell'Oklahoma (2018-2019). Fu scelto nel corso del settimo giro (226\u00ba assoluto) del Draft NFL 2020 dai Chicago Bears. Nella sua stagione da rookie disput\u00f2 9 partite, di cui una come titolare nella settimana 15 contro i Tennessee Titans."}
{"id": "8919067", "revid": "827882", "url": "https://it.wikipedia.org/wiki?curid=8919067", "title": "Storia degli afroamericani", "text": ""}
{"id": "8919070", "revid": "287204", "url": "https://it.wikipedia.org/wiki?curid=8919070", "title": "Frank Galati", "text": "Biografia.\nFrank Galati studi\u00f2 alla Western Illinois University e alla Northwestern University, dove si laure\u00f2 nel 1965. Successivamente insegn\u00f2 all'University of South Florida e consegu\u00ec il dottorato di ricerca alla Northwestern University nel 1971.\nRegista associato del Goodman Theatre dal 1986 al 2008, Galati \u00e8 una figura di spicco della scena teatrale di Chicago, ma ha lavorato a spesso anche a Broadway, dove ha diretto diverse opere di prosa e musical tra cui \"Lo zoo di vetro\" (1994) e \"Ragtime\" (1998). In veste di drammaturgo, Galati adatt\u00f2 il romanzo Furone nell'opera teatrale omonima, che diresse a Broadway nel 1990 e gli valse due Tony Award: alla migliore opera teatrale e alla migliore regia di un'opera teatrale.\nGalati ha lavorato saltuariamente anche come sceneggiatore e in questa veste \u00e8 noto soprattutto per aver scritto a quattro mani con Lawrence Kasdan la sceneggiatura di \"Turista per caso\", per cui ha ricevuto candidature al BAFTA alla migliore sceneggiatura non originale e all'Oscar alla migliore sceneggiatura non originale."}
{"id": "8919084", "revid": "599013", "url": "https://it.wikipedia.org/wiki?curid=8919084", "title": "Lachavious Simmons", "text": "Carriera.\nChicago Bears.\nSimmosn al college gioc\u00f2 a football alla Tennessee State University dal 2016 al 2019. Fu scelto nel corso del settimo giro (227\u00ba assoluto) del Draft NFL 2020 dai Chicago Bears. Nella sua stagione da rookie disput\u00f2 una sola partita, nella settimana 9 contro i Tennessee Titans, in cui part\u00ec come titolare."}
{"id": "8919091", "revid": "122246", "url": "https://it.wikipedia.org/wiki?curid=8919091", "title": "Coppa di Serbia 2018-2019 (pallavolo femminile)", "text": "La Coppa di Serbia 2018-2019 si \u00e8 svolta dal 9 ottobre 2018 al 10 marzo 2019: al torneo hanno partecipato sedici squadre di club serbe e la vittoria finale \u00e8 andata per la seconda volta consecutiva allo .\nRegolamento.\nLa formula ha previsto:"}
{"id": "8919095", "revid": "6923", "url": "https://it.wikipedia.org/wiki?curid=8919095", "title": "Ambasciata del Regno Unito in Italia", "text": "L'Ambasciata del Regno Unito a Roma \u00e8 la principale missione diplomatica del Regno Unito nella Repubblica Italiana, e quella di San Marino. Si trova in Via XX Settembre nel Municipio I. L'attuale ambasciatore britannico in Italia \u00e8 Jill Morris. L'ambasciata britannica presso la Santa Sede si trova in un edificio separato all'interno dello stesso complesso.\nL'ambasciata.\nL'edificio dell'ambasciata a Porta Pia di Roma fu progettato dall'architetto britannico Sir Basil Spence e inaugurato nel 1971. Ha sostituito un edificio nello stesso luogo acquistato dal governo britannico nel XIX secolo, che era stato gravemente danneggiato in un attacco terroristico nel 1946. La residenza dell'ambasciatore, nella zona di San Giovanni a Roma, era originariamente di propriet\u00e0 di una principessa russa espatriata, Zinaida Volkonskaja. Fu messa a disposizione del governo britannico dal governo italiano dopo il bombardamento dell'edificio di Porta Pia, e l\u00ec si trovavano gli uffici durante la progettazione e la costruzione della nuova ambasciata. Fu formalmente acquistato dalla Gran Bretagna nel 1951.\nOltre all'ambasciata c'\u00e8 anche un Consolato generale britannico a Milano. L'Ambasciata rappresenta anche i territori britannici d'oltremare in Italia."}
{"id": "8919096", "revid": "8660", "url": "https://it.wikipedia.org/wiki?curid=8919096", "title": "Manila Barracudas", "text": "I Manila Barracudas sono statiuna squadra di football americano di Manila, nelle Filippine.\nHanno partecipato alla prima edizione del campionato nazionale, sciogliendosi al termine della stagione."}
{"id": "8919097", "revid": "124748216", "url": "https://it.wikipedia.org/wiki?curid=8919097", "title": "Santuario dei Santi Pellegrino e Bianco", "text": "Il santuario dei Santi Pellegrino e Bianco \u00e8 un edificio di culto cattolico di San Pellegrino in Alpe, localit\u00e0 ripartita tra il comune toscano di Castiglione di Garfagnana ed il comune emiliano di Frassinoro (quest'ultima un'exclave). La chiesa, che a sua volta \u00e8 attraversata dal confine emiliano e pertanto insiste sul territorio sia della provincia di Lucca e che di quella di Modena, \u00e8 sede della parrocchia omonima della zona pastorale della Garfagnana dell'arcidiocesi di Lucca.\nStoria.\nLa storia del complesso monumentale affonda le sue radici nella vita leggendaria dei suoi titolari: Pellegrino delle Alpi e Bianco che in queste montagne avrebbero trascorso parte della loro vita e vi sarebbero morti. Il primo documento che attesta l'esistenza di una cappella dedicata ai due santi \u00e8 del 1110, sebbene sia pressoch\u00e9 certa un'origine molto pi\u00f9 antica. La fortuna e l'importanza del santuario e dell'attiguo ospitale era data dal fatto che costituiva una sosta obbligatoria per tutti i pellegrini o i viandanti che percorrevano la via Bibulca tra Emilia e Toscana. \nNella prima met\u00e0 del XIII secolo Leopoldo de' Nobili, rettore del santuario dal 1437, diede il via ad una serie di lavori volti restaurare ed ingrandire il complesso che stava attraversando un periodo di decadenza. Nel giugno 1461 Papa Pio II confer\u00ec ai fratelli di Leopoldo Cesare e Benedetto il giuspatronato sulla chiesa e l'ospitale. Tredici anni pi\u00f9 tardi Jacopo de' Nobili incaric\u00f2 lo scultore Matteo Civitali di realizzare un tempietto sepolcrale per custodire le reliquie di San Pellegrino. Quest'ultimo manufatto, originariamente collocato nell'abside, fu ultimato nel 1489."}
{"id": "8919120", "revid": "767487", "url": "https://it.wikipedia.org/wiki?curid=8919120", "title": "Museo nazionale di storia e cultura afroamericana", "text": "Il Museo nazionale di storia e cultura afroamericana (dall'inglese \"National Museum of African American History and Culture\", anche abbreviato \"NMAAHC\") \u00e8 un museo di Washington (Stati Uniti d'America), unico ente del suo genere degli USA dedicato alla storia degli afroamericani.\nStoria.\nIl Museo nazionale di storia e cultura afroamericana venne istituito nel 2003 in seguito all'emanazione di una legge del congresso americano e la sua progettazione affidata allo Smithsonian Institution, che detiene ancora oggi la struttura assieme ad altri diciannove musei e gallerie. Durante il mese di gennaio del 2006, si decise di erigerlo a Constitution Ave, nella citt\u00e0 di Washington. Il museo venne inaugurato il 24 settembre 2016, e durante la cerimonia di apertura presenzi\u00f2 il presidente Barack Obama."}
{"id": "8919124", "revid": "1543377", "url": "https://it.wikipedia.org/wiki?curid=8919124", "title": "Sedia 412 Cab", "text": "La Sedia 412 Cab \u00e8 una sedia disegnata nel 1977 dal designer Mario Bellini e commercializzata dall'azienda italiana Cassina nello stesso anno, specializzata nel settore dell'arredamento contemporaneo. \u00c8 considerato un oggetto icona del design italiano. Si trova esposto alla Triennale Design Museum di Milano e al Museum of Modern Art di New York. Considerata una delle sue migliori progettazioni, la struttura \u00e8 composta da uno scheletro di acciaio tubolare e rivestita da una copertura in cuoio che forma il corpo della sedia. \nStoria.\nLa Sedia 412 Cab viene ideata nel 1977 dal designer Mario Bellini e prodotta dall'azienda Cassina, specializzata nel settore dell'arredamento contemporaneo.\nBellini si occup\u00f2 della progettazione, della parte tecnica e funzionale del prodotto. Ispirato al rapporto scheletro-pelle, la sedia Cab \u00e8 la prima al mondo ad avere una struttura in cuoio autoportante. Il rivestimento in cuoio con cuciture a vista promuove la tradizione artigianale italiana nel mercato internazionale creando un ibrido con l'efficienza industriale. Si tratta dunque di uno degli oggetti di disegno industriale che ha rivoluzionato il mondo della sedia, portando il design d'autore nella vita quotidiana. Inoltre, quando venne commercializzata, fu considerata un simbolo di anticonformismo, in quanto era differente dalla maggior parte degli oggetti del mondo del design e dell'arte del periodo, che erano caratterizzati dalla corrente artistica della cultura pop.\nDescrizione.\nCaratteristiche tecniche.\nLa sedia \u00e8 composta da 16 parti in cuoio sottoposte a 14 lavorazioni manuali. Le singole parti tagliate vengono cucite insieme dopo un procedimento di scarnitura (assottigliamento delle zone che vanno unite) e calzate sul telaio di acciaio tubolare e verniciato a smalto. La chiusura \u00e8 composta da quattro cerniere che corrono lungo le gambe e sotto la seduta. Il telaio in acciaio \u00e8 idoneo alla produzione in serie. Il prodotto \u00e8 disponibile in diverse versioni, ovvero serie S, M e B che si differenziano per le dimensioni.\nCaratteristiche plastiche.\nColore.\nIl prodotto \u00e8 stato commercializzato nei colori avorio, bianco, blu, cognac, grigio, marrone, naturale, nero, radica, rosso bulgaro, rosso cina, tabacco e talpa ci\u00f2 attribuisce all'oggetto valori di eleganza e minimalismo, rendendolo adattabile a qualsiasi contesto proprio grazie alle sue tonalit\u00e0.\nLinee.\nLa forma lineare della sedia \u00e8 classica e a prima vista riconoscibile ma andando nei dettagli, si possono notare dei particolari interessanti come delle curve sinuose di raccordo tra le gambe e la seduta e anche il raccordo tra le gambe posteriori e lo schienale. Nel rivestimento si lascia intravedere appena la zip di chiusura e questo effetto di vista parziale unito all'aderenza del cuoio richiama il bustino femminile che aderisce alla pelle umana, suscitando la tentazione di aprirla.\nVolumi.\nI volumi della sedia sono perfettamente bilanciati; le gambe, la seduta e lo schienale sono armonicamente uniti da dei raccordi sinuosi.\nGrado di codifica.\nSecondo Umberto Eco l'ipercodifica \u00e8 il metodo mediante il quale \u201cunit\u00e0 codificate vengono analizzate in unit\u00e0 minori a cui si assegnano nuove funzioni segniche\u201d. Da questo punto di vista la sedia 412 Cab \u00e8 un oggetto di design ipercodificato in quanto propone un prodotto gi\u00e0 esistente, ovvero una semplice sedia, elaborando quasi completamente le caratteristiche fisiche e tecniche in quanto si ispira al rapporto scheletro-pelle con una struttura in metallo e un rivestimento di cuoio diventando perci\u00f2 un oggetto iconico del design industriale italiano.\nValorizzazione.\nBellini, nella progettazione della sedia unisce la riproducibilit\u00e0 in serie dello scheletro e la tradizione artigianale italiana nella copertura in cuoio. Inoltre, secondo la classificazione dei valori del semiologo Jean-Marie Floch, il designer valorizza fortemente l'oggetto da un punto di vista sociale (valorizzazione utopica), in quanto la seduta in cuoio lavorata artigianalmente, pone l'utente in possesso di un prodotto iconico di lusso e da collezione, simbolo di innovazione ed originalit\u00e0. Tale possesso denota che l'utente \u00e8 una persona dai gusti ricercati e una volta a contatto con essa, presupponendo che egli conosca la storia della seduta, si sentir\u00e0 parte della sua natura anticonformista. Avere nella propria abitazione un oggetto creato da uno dei Designer italiani pi\u00f9 riconosciuti al mondo fa sentire l'utente parte di un'\u00e9lite di persone colte e interessate a questo settore. Inoltre, l'azione dovuta dall'apertura della cerniera, e quindi alla separazione tra scheletro e pelle, rende la pulizia e il mantenimento della seduta pi\u00f9 particolare e semplice delle altre valorizzando le funzioni di praticit\u00e0 e maneggevolezza (valorizzazione pratica). Il rivestimento pregiato e robusto \u00e8 disponibile in varie colorazioni e quindi adattabile a molteplici contesti d'uso (valorizzazione ludica)."}
{"id": "8919127", "revid": "827882", "url": "https://it.wikipedia.org/wiki?curid=8919127", "title": "National Museum of African American History and Culture", "text": ""}
{"id": "8919130", "revid": "1745361", "url": "https://it.wikipedia.org/wiki?curid=8919130", "title": "Scarry", "text": ""}
{"id": "8919131", "revid": "2043381", "url": "https://it.wikipedia.org/wiki?curid=8919131", "title": "Scandalli Accordions", "text": ""}
{"id": "8919132", "revid": "827882", "url": "https://it.wikipedia.org/wiki?curid=8919132", "title": "NMAAHC", "text": ""}
{"id": "8919134", "revid": "2043381", "url": "https://it.wikipedia.org/wiki?curid=8919134", "title": "Aziende produttrici di fisarmoniche", "text": ""}
{"id": "8919135", "revid": "827882", "url": "https://it.wikipedia.org/wiki?curid=8919135", "title": "Museo nazionale della storia e della cultura Afroamericana", "text": ""}
{"id": "8919144", "revid": "767487", "url": "https://it.wikipedia.org/wiki?curid=8919144", "title": "Bertilla di Mar\u0153uil", "text": "Nata in data ignota e deceduta nel 697 a Mar\u0153il-lez-Arras, \u00e8 stata una santa cattolica. Figlia di Ricomero e di Gertrude (signori degli Atrebati), \u00e8 stata canonizzata l'8 ottobre 1081.\nBiografia.\nVissuta nel VII secolo da nobile famiglia, consacr\u00f2 la sua vita alla preghiera. Dietro sollecitazioni dei genitori spos\u00f2 un nobile locale. Rimasta vedova, distribu\u00ec tutti i suoi beni ai poveri della Chiesa, trattenendo solo una modesta abitazione nei pressi della chiesa e vivendo in continua preghiera. Durante una forte siccit\u00e0, santa Bertilla preg\u00f2 con dei contadini e percuotendo il suolo con il suo bastone fece sgorgare una fonte. L'abbazia di Sant'Amando e Santa Bertilla di Mar\u0153uil fu fondata per conservare le sue reliquie. Ella spos\u00f2 un Signore dell'Alvernia. Alla morte del marito, vendette tutte le sue propriet\u00e0 e torn\u00f2 a Mar\u0153uil, ove fece costruire una chiesa in onore di Sant'Amando."}
{"id": "8919146", "revid": "827882", "url": "https://it.wikipedia.org/wiki?curid=8919146", "title": "National Museum of African American History", "text": ""}
{"id": "8919153", "revid": "15756", "url": "https://it.wikipedia.org/wiki?curid=8919153", "title": "Cometa estinta", "text": "Una cometa estinta \u00e8 una cometa che ha espulso la maggior parte del ghiaccio volatile presente nel proprio nucleo conservandone quindi pochissimo per la creazione sia della chioma, sia della coda. Pur apparendo uguale, all'osservazione, a una cometa dormiente, una cometa estinta si differenzia da essa poich\u00e9 in una cometa dormiente tutte le componenti volatili, anzich\u00e9 essere esaurite, sono intrappolate sotto uno strato superficiale inattivo. Di fatto, la fase dormiente pu\u00f2 essere considerata una delle fasi di transizione che una cometa pu\u00f2 attraversare nel suo avvicinamento all'estinzione.\nA causa della quasi totale mancanza di chioma e coda, una cometa estinta o dormiente pu\u00f2 assomigliare a un asteroide piuttosto che a una cometa e rendere quindi difficile la distinzione tra queste due classi di corpi minori del Sistema Solare.\nNatura delle comete estinte.\nCome detto, le comete estinte sono quelle comete che hanno espulso la maggior parte del loro ghiaccio volatile; con il passare del tempo, una volta che i composti volatili presenti nel nucleo della cometa, come azoto, acqua, anidride carbonica, ammoniaca, idrogeno e metano, sono completamente evaporati, tutto ci\u00f2 che rimane \u00e8 una roccia inerte o un agglomerato di detriti tenuti assieme dalla forza di gravit\u00e0 che risulta essere molto simile a un asteroide.\nLa ricerca di comete in fase di transizione verso l'estinzione \u00e8 stata oggetto di diversi studi, come il Transition Comets-UV Search for OH Emissions in Asteroids, uno dei sei studi proposti da astrofili e accettati dalla NASA a cui fu concesso l'utilizzo del telescopio spaziale Hubble. Si ritiene che comete come , scoperta dagli astronomi del programma LONEOS, possano rappresentare una fase di transizione tra comete estinte e tipiche comete di tipo Halley (periodo di 20-200 anni) o comete a lungo periodo (maggiore di 200 anni).\nGli asteroidi del gruppo dei damocloidi sono stati studiati come possibili comete estinte a causa della somiglianza dei loro parametri orbitali con quelli delle comete di tipo Halley.\nComete dormienti.\nLe comete dormienti sono quelle all'interno del cui nucleo possono trovarsi ancora dei composti volatili, i quali risultano per\u00f2 intrappolati e al di sotto di superfici inattive. Tra i corpi celesti a noi noti, l'asteroide 14827 Hypnos potrebbe ad esempio essere quello che rimane del nucleo di una cometa, in cui crosta rocciosa spessa diversi centimetri impedisce a tutti i volatili rimanenti di evaporare.\nL'espressione \"cometa dormiente\" descrive quindi comete che possono diventare nuovamente attive ma non stanno attualmente emettendo gas. L'asteroide 60558 Echeclus, ad esempio, ha precedentemente mostrato una chioma cometaria e, seguendo i criteri di nomenclatura cometaria \u00e8 stato quindi chiamato anche 174P/Echeclus. quindi ha anche ricevuto la designazione cometaria 174P/Echeclus. Dopo aver superato il proprio perielio all'inizio del 2008, anche il centauro 52872 Okyrhoe mostr\u00f2 una luminosit\u00e0 decisamente significativa.\nDistinzione tra comete e asteroidi.\nLe principali differenze tra un asteroide e una cometa sono che quest'ultima mostra una chioma dovuta alla sublimazione dei ghiacci vicini alla superficie innescata dalla radiazione solare e che ha un'orbita tipicamente pi\u00f9 eccentrica.\nAl tempo della loro scoperta gli asteroidi furono visti come una classe di oggetti distinti dalle comete, e solo nel 2006 l'Unione Astronomica Internazionale coni\u00f2 il termine \"corpo minore del Sistema Solare\" che includesse entrambe le classi di corpi celesti. Alcuni di questi oggetti sono oggi doppiamente elencati poich\u00e9 sono stati classificati come pianeti minori prima che mostrassero prove di attivit\u00e0 cometaria; inoltre oggi si ritiene che gli \"asteroidi\" aventi orbite particolarmente eccentriche attualmente conosciuti siano in realt\u00e0 per la maggior parte comete dormienti o estinte.\nSi ritiene che circa il 6% degli asteroidi near-Earth siano nuclei estinti di comete che non sperimentano pi\u00f9 il degassamento.\nComete estinte.\nLa lista dei corpi celesti ritenuti possibili comete estinte include:"}
{"id": "8919156", "revid": "547034", "url": "https://it.wikipedia.org/wiki?curid=8919156", "title": "Marcia del Palio", "text": "La Marcia del Palio (comunemente chiamata anche Squilli la fe') \u00e8 un antico inno che accompagna il corteo storico che precede il Palio di Siena.\nTra una sosta e l'altra, infatti, mentre le Comparse sfilano al rullo del \"passo della Diana\"; i musici di Palazzo suonano la marcia del Palio mentre i trombetti del Comune eseguono gli squilli della festa sulle chiarine d'argento.\nStoria.\nLa Marcia del Palio fu composta dal Maestro Pietro Formichi intorno al 1880 per la banda municipale della citt\u00e0 di Siena, che allora dirigeva congiuntamente alla scuola di musica annessa. Da un punto di vista musicale si tratta di una composizione in 2/4 per fanfara, ovvero per formazioni bandistiche dotate esclusivamente di ottoni, creata originariamente priva di un accompagnamento cantato. Il testo, scritto dal poeta Idilio dell'Era e modificato dal Monsignore Bruno Ancilli, venne infatti aggiunto solo successivamente.\nLa Marcia fu eseguita per la prima volta nel corteo storico del 2 luglio 1885 ed ancor oggi \u00e8 suonata in Piazza del Campo e nelle vie cittadine, durante il passaggio del corteo dalla Prefettura al Casato, dalla Fanfara di Palazzo, che sfila all\u2019inizio della passeggiata storica, dietro ai Mazzieri ed al vessillifero della Balzana, ed \u00e8 composta da 12 tamburini, 18 chiarine e 30 musici con ottoni vari.\nGli squilli dei trombetti di palazzo per il Carroccio, invece, risalgono al 1904 e sono opera di Salvatore Giaretta.\nNegli anni la Marcia del Palio ha raggiunto un tale livello di apprezzamento da parte della cittadinanza senese da essere diventato ormai un inno della citt\u00e0, cantato abitualmente anche al di fuori del Palio di Siena, in occasione di competizioni sportive delle squadre locali di calcio e di basket, insieme al Canto della Verbena.\nTesto.\nI versi della Marcia del Palio scritti da Idilio dell'Era e rivisti da Bruno Ancilli.\nSquilli la fe'!\nS'armi e vinca l'onore\ndi te, dolce fiore,\nSiena gentil!\nMille vessilli scintillano al sol,\nsventola il bianco col nero color,\npassano i duci dagli alti cimier!\nEcco di Siena si desta il valor.\nRidono le bianche trifore\ndel maggior palazzo antico.\nFremono, snelli, i barberi\nnell'entrone senese avito.\nEcco il segnal!\nGi\u00e0 la gran pista \u00e8 aperta:\ni barberi in gruppo,\nal canape van.\nFuggono veloci nella polvere,\narde in ognun la gloria!\nFreme e grida il popolo agitandosi!\nEcco il segnal: vittoria!\nSiena dal dolce idioma\ne dall'amato ostello:\nSiena, tu sei di Roma\nspecchio gentile e bello."}
{"id": "8919159", "revid": "37401", "url": "https://it.wikipedia.org/wiki?curid=8919159", "title": "Tribus (storia romana)", "text": ""}
{"id": "8919164", "revid": "37401", "url": "https://it.wikipedia.org/wiki?curid=8919164", "title": "Tribus (tassonomia)", "text": ""}
{"id": "8919180", "revid": "124598845", "url": "https://it.wikipedia.org/wiki?curid=8919180", "title": "Gian Carlo Venturini", "text": "Biografia.\nNato nella Citt\u00e0 di San Marino, Venturini ha conseguito il diploma di tecnico di laboratorio presso l'Universit\u00e0 degli Studi di Urbino nel 1984, ed \u00e8 dipendente dell'istituto per la previdenza sociale.\n\u00c8 membro della Democrazia Cristiana Sammarinese dal 1986 e ha ricoperto la carica di vicesegretario dal 1997 all'aprile 2002 e successivamente da marzo 2007 a dicembre 2008.\nDal 1989 al 1991 ha ricoperto la carica di Capitano di Borgo Maggiore e nel 1993 \u00e8 stato eletto membro del Consiglio Grande e Generale; \u00e8 stato poi riconfermato alle elezioni politiche del 1998, 2001, 2006, 2008 e le ultime del 2012.\nHa ricoperto la carica di Capitano reggente della Repubblica di San Marino nel semestre dal 1\u00ba ottobre 1996 al 1\u00ba aprile 1997. Negli ultimi anni \u00e8 stato anche membro di varie commissioni del consiglio permanente, del Consiglio dei XII e della commissione urbanistica, ora commissione per le politiche territoriali.\n\u00c8 stato membro del Congresso di Stato nel 2002 come Segretario di Stato per la salute e la previdenza sociale, dal dicembre 2002 come Segretario di Stato per il lavoro e la cooperazione, poi da dicembre 2003 a giugno 2006 Segretario di Stato per il territorio e l'ambiente, agricoltura e rapporti con l'AASP.\nDal 3 dicembre 2008, per la XXVII legislatura, \u00e8 stato nominato Segretario di Stato per il territorio e l'ambiente, l'agricoltura e i rapporti con l'AASP.\nDa luglio 2012 gli \u00e8 stata conferita ad interim la delega giustizia e rapporti con le Giunte di Castello. Dal 5 dicembre 2012, per la XXVIII legislatura, \u00e8 stato nominato Segretario di Stato per gli affari interni, la pubblica amministrazione, la giustizia e i rapporti con i Consigli di Castello."}
{"id": "8919183", "revid": "287204", "url": "https://it.wikipedia.org/wiki?curid=8919183", "title": "Dundee Football Club 2016-2017", "text": "Questa voce raccoglie le informazioni riguardanti il Dundee Football Club nelle competizioni ufficiali della stagione 2016-2017.\nRosa.\n\"Ultimo aggiornamento a marzo 2017\""}
{"id": "8919191", "revid": "1005847", "url": "https://it.wikipedia.org/wiki?curid=8919191", "title": "Mario Bartolini", "text": ""}
{"id": "8919192", "revid": "1005847", "url": "https://it.wikipedia.org/wiki?curid=8919192", "title": "Fabio Ciuffini", "text": ""}
{"id": "8919200", "revid": "8660", "url": "https://it.wikipedia.org/wiki?curid=8919200", "title": "Philippine American Football League 2016-2017", "text": "La Philippine American Football League 2016-2017 \u00e8 stata la 7\u00aa edizione del campionato filippino di football americano di primo livello, organizzato per la prima volta dalla PTFL.\nStagione regolare.\nClassifica.\nLa classifica della regular season \u00e8 la seguente:"}
{"id": "8919211", "revid": "767487", "url": "https://it.wikipedia.org/wiki?curid=8919211", "title": "The Monroe Doctrine", "text": "The Monroe Doctrine \u00e8 un cortometraggio del 1939 diretto da Crane Wilbur.\nTrama.\nIl presidente Monroe, racconta la storia sulla politica degli Stati Uniti che si opponeva al colonialismo europeo nelle Americhe."}
{"id": "8919232", "revid": "62748", "url": "https://it.wikipedia.org/wiki?curid=8919232", "title": "Arte nasride", "text": "L'arte nasride, anche chiamata arte granadina, costituisce l'ultima tappa dell'arte ispano-musulmana. Si svilupp\u00f2 dal XIII al XV secolo, estendendosi oltre che al Sultanato di Granada, anche agli Stati barbareschi e ai dominii cristiani della penisola iberica, contribuendo all'ascesa dell'arte mud\u00e9jar. \nL'opera che per antonomasia definisce la dinastia dei Nasridi (1237-1492) \u00e8 l'Alhambra, \"Qalat a il-Amra\", \"il castello rosso\", vera sintesi di architettura palatina islamica e dei nuovi elementi di fortificazioni incorporati nell'architettura militare. Ad essa \u00e8 associata un'\"almunia\" o orto di ristoro conosciuto come il Generalife o \"Yannat a il-Arif\" o \"orto dell'architetto\".\nContesto storico.\nAll'indebolirsi dell'impero almoade sorsero, in al-\u00c1ndalus nuovi piccoli regni che esistettero tra il XIII e il XV secolo. La battaglia di Las Navas de Tolosa, nel 1212, apr\u00ec il cammino verso sud ai \"conquistadores\" cristiani. In contrapposizione, a partire dal 1232, i musulmani di Arjona (Ja\u00e9n) proclamarono sultano Muhamad ibn Yusuf ibn Nasr. Si avvi\u00f2 cos\u00ec un processo di ricostruzione territoriale mediante il quale si costitu\u00ec nell'Andalusia un nuovo regno, dei Nasridi, la cui capitale, dal 1237, fu Granada. La costante pressione cristiana ridusse le dimensioni del regno, fino alla capitolazione di Granada il 2 gennaio 1492. In tal modo, scompariva l'ultimo bastione islamico di al-Andalus. \nL'Alhambra.\nLa costruzione dell'Alhambra fu avviata dal fondatore della dinastia, Muhammad I, che abbandon\u00f2 il palazzo dell'Albayz\u00edn e scelse questa collina per costruire la sua residenza. Il luogo conteneva i resti di una piccola fortificazione dell'XI secolo che fu trasformata nel proprio alcazaba. Venne dotata di un doppio recinto: uno esterno a modo di barbacane e un altro interno rinforzato da alte torri dove si install\u00f2 un quartiere castrense con case, bagni e cisterne.\nA partire dell'alcazaba si svilupp\u00f2 il recinto murario della citt\u00e0 dotandolo di torri difensive, bench\u00e9 alcune di queste introdussero la novit\u00e0 di divenire alloggi palatini. Nonostante il carattere di queste torri il vero nucleo palatino fu il cos\u00ec detto Cuarto Real Viejo dell'Alhambra della quale fanno parte i palazzi de le Comares e dei Leoni. A parte questi insiemi residenziali e protocollari la citt\u00e0 venne dotata di moschea congregazionale, bagni, quartiere per i servi, cimitero reale e officine.\nTra i principali nuclei palatini emerge in primo luogo il \"Mexuar\" (maswar) o sala dove si riuniva il consiglio dei ministri o visir. La sua costruzione si deve ad Ismail I, e venne poi ristrutturato da Muhammad V. Nonostante le grandi trasformazioni, la sua sala rettangolare ha nella parte centrale quattro colonne che sostengono una lanterna. Intorno a questo spazio centrale quadrato sono disposti altri soggiorni rettangolari.\nA nord del Mexuar si trova il cortile del \"Cuarto Dorado\". Uno dei suoi lati \u00e8 chiuso da una grande facciata chiamata \"de Comares\" dato che \u00e8 l'accesso monumentale a detto palazzo. Il palazzo de Comares, costruito da Yusuf I e ristrutturato da Muhammad V, deve il suo nome al termine arabo \"qamriyya\" o \"qamariyya\" che in Oriente \u00e8 utilizzato per designare le vetrate colorate. La grande facciata de le Comares \u00e8 situata nel cortile del Cuarto Dorado. Seguendo la tradizione dei monarchi orientali, serviva da cornice al monarca quando sedeva li davanti mentre concedeva le udienze pubbliche ai suoi sudditi. Ma, allo stesso tempo, la facciata sviluppava chiaramente la sua duplice destinazione, dato che una delle sue porte serviva da accesso alla zona residenziale mentre l'altra introduceva nel cortile del palazzo. Questo grande cortile rettangolare, denominato degli \"Arrayanes\" o dell'\"Alberca\", \u00e8 articolato intorno a un asse longitudinale la cui parte centrale \u00e8 occupata da una piscina. I due lati maggiori del rettangolo erano occupati da quattro alloggi privati, due per ogni lato, per le quattro mogli legittime del sultano. I lati minori, porticati, accoglievano: a sud l'alloggio del principe ereditario mentre a nord si trovava la residenza del sultano. Questa ultima era una sala rettangolare, delimitata da un'alcova, nota come Sala della Barca (\"baraka\", \"benedizione\"). Un piccolo corridoio parallelo alla sala conduceva, a destra a un piccolo oratorio mentre a sinistra una scala portava a un'altra camera situata nella sala del trono. Nella possente torre de le Comares si trovava la sala del Trono o degli Ambasciatori il cui rivestimento di legno \u00e8 stato interpretato come i sette cieli del Paradiso coranico. In questa sala il monarca celebrava i ricevimenti e gli atti solenni.\nTrasversalmente a questo insieme si trovava il palazzo dei Leoni, costruito da Muhammad V. Di forma tradizionale, era considerato la residenza privata del monarca, bench\u00e9 recentemente gli si \u00e8 attribuita una funzione simile al nucleo precedente. Cos\u00ec, la sala delle Dos Hermanas sarebbe un mexuar mentre il mirador di Lindaraja sarebbe la sala del Trono. Indipendentemente da qualunque di queste possibili funzioni, l'insieme \u00e8 articolato intorno a un cortile a crociera al cui centro si trova la fonte con dodici leoni di marmo provenienti da una costruzione dell'XI secolo. I quattro lati del Patio dei Leoni sono porticati. Nell'asse di ognuno di questi si aprono i corrispondenti soggiorni conosciuti con i nomi di: Sala dei Moc\u00e1rabes, degli Abencerrajes e dei Re.\nCaratteristiche.\nQuindi, l'insieme dell'Alhambra e alcuni altri edifici come la Stanza Reale di Santa Domenica e l'Alc\u00e1zar Genil, entrambi a Granada, le tracce della citt\u00e0 di Ronda e i numerosi castelli permettono di stabilire il segno generale dell'arte nasride che non \u00e8 che la sintesi dell'arte ispano-musulmana.\nArchitettura militare.\nL'architettura militare svilupp\u00f2 i sistemi generati in epoca precedente dotandoli di una maggiore complessit\u00e0. L'architettura palatina impiega due tipi di organizzazione di cortili i cui precedenti si rintracciano a Madinat al-Zahra'. Si tratta del cortile monoassiale, cortile degli Arrayanes o dell'Alberca, e del cortile a crociera, il Patio dei Leoni. I soggiorni corrispondono nuovamente a due tipologie: una allungata con estremi utilizzati come alcove, e un'altra quadrata circondata da stanze. Sono di esempio la Sala della Barca e la Sala de las Dos hermanas.\nArchitettura religiosa.\nLe scarse tracce di architettura religiosa permettono di pensare a moschee che seguivano il modello almoade con navate perpendicolari al muro della Qibla. L'unica novit\u00e0 proveniva del fatto di utilizzare colonne di marmo quando l'edificio aveva una certa rilevanza. Per quanto riguarda il repertorio ornamentale veniva utilizzata una profusione decorativa che mascherava la povert\u00e0 dei materiali utilizzati, dagli zoccoli piastrellati agli intonaci a stucco fino alla decorazione pittorica, come quella conservata nella volta della Sala dei Re. Caratteristica \u00e8 la colonna ad albero cilindrico.\nArchitettura civile.\nPer quello che riguarda l'architettura civile a Granada c'\u00e8 la testimonianza di due edifici: il funduq e il maristan. Il funduq, denominato oggi \"Corral del Carb\u00f3n\", era una specie di albergo o posada destinata all'alloggio di commercianti stranieri e delle loro mercanzie, che a volte, erano specializzati in un determinato prodotto. Il marist\u00e1n o ospedale, associato poi al manicomio, fu edificato da Muhammad V e demolito in 1843. Entrambe le costruzioni avevano una struttura quadrangolare su due piani intorno a un cortile con piscina.\nOrnamenti.\nPer quanto riguarda il repertorio ornamentale veniva utilizzata una profusione di elementi decorativi per camuffare la povert\u00e0 dei materiali impiegati. Caratteristica della sala dei re la colonna cilindrica e il capitello a due corpi: uno cilindrico decorato con nastri e un altro cubico. Gli archi preferiti sono semicircolari a bande e angolati. I tetti in legno si alternano a volte a muqarnas in stucco, come quelle della Sala de las Dos Hermanas o della Sala de los Abencerrajes. Allo stesso modo, ai soliti motivi ornamentali, geometrici, vegetali ed epigrafici, si aggiunge lo stemma dei Nasridi che sar\u00e0 generalizzato da Muhammad V.\nArti decorative.\nSimile allo splendore architettonico \u00e8 quello acquisito dalle arti suntuarie, mettendo in risalto le ceramiche a riflessi metallici e le stoffe di seta a cui si possono aggiungere bronzi, intarsi e armi. Le ceramiche di lusso, conosciute come \"a riflesso metallico\" o \"terracotta dorata\", sono caratterizzate dal sottoporre la loro ultima cottura a un fuoco povero di ossigeno e ad una temperatura pi\u00f9 bassa. Con questa procedura, il miscuglio di solfuro d'argento e rame impiegato nella decorazione arrivava all'ossidazione producendo il luccichio metallico. Frequentemente veniva aggiunto ossido di cobalto che dava luogo a una serie in blu e dorato. Con questa tecnica venivano realizzati i famosi \"bicchieri\" o vasi dell'Alhambra.\nI tessuti nasridi, da parte loro, costituiscono l'ultima tappa dello splendore dei tessuti di seta andalusi che saranno sostituiti dai velluti goffrati. Si caratterizzano per i loro colori intensi e l'uso di motivi identici a quelli utilizzati nella decorazione architettonica.\nAltre forme di arte.\nDalla met\u00e0 del XX secolo si \u00e8 venuti a conoscenza dell'esistenza di manufatti nascosti nella Sala degli Ambasciatori del Palazzo de le Comares dell'Alhambra, in parti accessibili soltanto agli artigiani nasridi che avevano partecipato alla costruzione. In successivi restauri del Mirador di Lindaraja, agli inizi del XXI secolo, \u00e8 stata documentata l'esistenza di 80 disegni policromi nascosti, realizzati dagli artigiani che avevano lavorato alla decorazione del palazzo. Ulteriori e successivi lavori hanno mostrato l'esistenza di pi\u00f9 disegni, nel tempietto a ovest del Patio dei Leoni, comprendendo, entrambi i gruppi di disegni, rappresentazioni umane \"cosa proibita dall'Islam!\".\nSviluppo successivo.\nA partire del XIX secolo, con i revival, rinascimentali o movimenti \"neo\", sorse il neomoresco, che agglutina tutte le arti musulmane, inclusa la nasride, dove vengono copiati intonaci, piastrelle, muqarnas e soprattutto, le colonne, come vediamo nel Palazzo dell'Alhambra, il Casino di Murcia, il Kiosco moresco, la Grande Sinagoga di Budapest, la Sinagoga nuova di Berlino, o la Casa dei cristalli."}
{"id": "8919237", "revid": "663182", "url": "https://it.wikipedia.org/wiki?curid=8919237", "title": "Season for Love", "text": ""}
{"id": "8919239", "revid": "1318658", "url": "https://it.wikipedia.org/wiki?curid=8919239", "title": "Patrick Mason", "text": "Biografia.\nDopo gli studi alla Central School of Speech and Drama di Londra, Patrick Mason ha insegnato teatro all'Universit\u00e0 di Manchester per alcuni anni a partire dal 1974. Successivamente ha abbandonato la carriera accademica per quella teatrale e nel 1977 si \u00e8 unito all'Abbey Theatre di Dublino in veste di regista. \nApprezzato interprete del repertorio teatrale irlandese, nel 1992 ha vinto il Drama Desk Award e il Tony Award per la sua regia del dramma \"Dancing at Lughnasa\" in scena a Broadway. Successivamente \u00e8 tornato a lavorare a Dublino come direttore artistico dell'Abbey Theatre dal 1993 al 1999. Mason ha curato anche la regia di numerose opere liriche in teatri di alto profilo, tra cui il \"Trittico\" di Puccini al London Coliseum, \"Don Pasquale\" all'Opera israeliana e \"Rigoletto\" all'Opera North. \nOmosessuale dichiarato, Mason \u00e8 impegnato in una relazione con l'insegnante Sean McCarthy dagli anni ottanta."}
{"id": "8919241", "revid": "2111022", "url": "https://it.wikipedia.org/wiki?curid=8919241", "title": "Corpo sociale", "text": "Il corpo sociale, termine durkheimiano, \u00e8 composto di reti sociali. Le reti di cui l\u2019\u00e9lite fa parte sono professionali, lobbistiche, finanziarie, sportive. Poco \u00e8 cambiato rispetto alle analisi di T. Veblen sul consumo della classe agiata come marchio dell\u2019\u00e9lite. Un aspetto importante di questo marchio \u00e8 la sicurezza, quel sentirsi al sicuro che caratterizza chi \u00e8 abituato a dirigere una grande azienda e a disporre di ingenti risorse finanziarie. Altro aspetto \u00e8 la connessione, le conoscenze dirette e pervasive di ambienti economici e politici privilegiati. L\u2019appartenenza anzich\u00e9 la competenza, l\u2019essere connesso a un sistema interorganizzativo di potere e \u2018sentire\u2019 di farne parte, fanno la differenza (A. Pizzorno). La trasmissione del privilegio \u00e8 spesso ammantata di segreto (G. Simmel), che permette di rendere poco nota al resto della societ\u00e0 l\u2019esigua quantit\u00e0 e la discutibile qualit\u00e0 dell\u2019elite."}
{"id": "8919242", "revid": "254059", "url": "https://it.wikipedia.org/wiki?curid=8919242", "title": "Gabriele III da Camino", "text": "Biografia.\nFiglio di Gabriele II da Camino e di tale Engelenda, rimase orfano del padre a circa nove anni, ritrovandosi a dover gestire gli interessi familiari insieme ai fratelli, tutti ancora molto giovani (il primogenito, Guecellone IV, appena undicenne) e per questo probabilmente affidati a dei tutori. Il 17 dicembre 1191 i fratelli giurarono fedelt\u00e0 al comune di Treviso alla presenza del nuovo podest\u00e0 Ezzelino II da Romano la cui famiglia aveva approfittato del momento di debolezza dei rivali caminesi per aumentare la propria influenza nel capoluogo della marca Trevigiana.\nL'atto di sottomissione alla citt\u00e0 venne ripetuto nel 1199 in cambio di una tregua con i Trevigiani che, tramite il podest\u00e0 di Oderzo, stavano assediando il castello di famiglia a Camino. Ma solo l'anno dopo i fratelli Caminesi formarono in citt\u00e0 una lega guelfa con i Collalto e i Tempesta di Noale in opposizione al partito ghibellino a guida ezzeliniana.\nNel 1212 ottenne, tramite il vescovo di Belluno Filippo da Padova, l'investitura per s\u00e9 e i fratelli del castello di Oderzo. Negli stessi anni Gabriele ricopr\u00ec vari incarichi in altrettante citt\u00e0 del nord Italia, ottenendo in particolare nel 1217 la nomina a podest\u00e0 di Parma.\nNel 1226 fece iniziare la costruzione della terza cerchia di mura di Serravalle e, a brevissima distanza dal castello di famiglia, una chiesa dedicata a santa Giustina che due anni dopo venne affidata alla cura dei benedettini, i quali vi insediarono un monastero.\nNegli ultimi anni della sua vita amministr\u00f2 il Cadore a nome della famiglia; mor\u00ec senza lasciare eredi maschi."}
{"id": "8919245", "revid": "767487", "url": "https://it.wikipedia.org/wiki?curid=8919245", "title": "Die Erben", "text": "Die Erben \u00e8 un film del 1983 diretto da Walter Bannert.\nTrama.\nI due sedicenni Thomas e Charly sono grandi amici sebbene provenienti da ambienti familiari diversi. Rimproverati dalla dirigenza del partito politico al quale sono iscritti per una rappresaglia contro un bar antifascista, i due giovani decidono di abbandonarlo e si uniscono al gruppo militare neonazista \"Jugendschutz\", dove vengono addestrati, tra le altre cose, nell'uso delle armi da fuoco.\nDistribuzione.\nSecondo quanto riportato dal settimanale \"Der Spiegel\" nel febbraio 1984 l'uscita del film sarebbe stata accompagnata da minacce di estremisti di destra rivolte sia a Bannert che a vari operatori cinematografici. Sempre secondo il giornale molti cinema avrebbero quindi ritirato il film dai loro programmi per motivi di sicurezza.\nCritica.\nIl Lexikon des internationalen Films descrive \"Die Erben\" come un \"film tematicamente importante che, tuttavia, con i suoi numerosi clich\u00e9 rimane ambiguo.\"\nKarsten Witte del \"Zeit\", invece, ha scritto: \"Chiunque consideri esagerata o addirittura inventata la descrizione dettagliata di Bannert delle attivit\u00e0 neonaziste dovrebbe dare un'occhiata al giornale. [\u2026] La messa in scena realistica di Bannert enfatizza le attivit\u00e0 pi\u00f9 pericolose e allo stesso tempo meno visibili dei vecchi e dei nuovi nazisti [,] [\u2026] uomini anziani rispettabili che conquistano pazientemente la fiducia dei giovani e diventano solo gradualmente ideologici.\"\nChristian Schultz-Gerstein ha descritto il film sullo \" Spiegel\" come un'imposizione: \"Il pubblico \u00e8 costretto a guardare la creatura mitica di destra nell'occhio umano. Non \u00e8 un bel vedere. Perch\u00e9 i neonazisti sono altrettanto morti, insensibili e indifferenti al resto del mondo come gli altri robot di sopravvivenza in questa societ\u00e0.\""}
{"id": "8919246", "revid": "2043381", "url": "https://it.wikipedia.org/wiki?curid=8919246", "title": "Piatanesi", "text": "La Piatanesi \u00e8 un'azienda produttrice di fisarmoniche con sede a Castelfidardo, fondata nel 1920 da Francesco Piatanesi.\nStoria.\nFu fondata nel 1920."}
{"id": "8919251", "revid": "1442080", "url": "https://it.wikipedia.org/wiki?curid=8919251", "title": "Sessismo interiorizzato", "text": "Il termine sessismo interiorizzato o introiettato indica quei comportamenti e atteggiamenti posti in essere dalle donne nei confronti di s\u00e9 stesse o di altre donne che ripropongono gli schemi della narrativa misogina e machista.\nIl sessismo interiorizzato ricade nel pi\u00f9 ampio complesso delle oppressioni interiorizzate, ovvero di quei comportamenti e atteggiamenti oppressivi che si verificano anche in assenza dell\u2019oppressore."}
{"id": "8919252", "revid": "614011", "url": "https://it.wikipedia.org/wiki?curid=8919252", "title": "Pelle d'uomo", "text": "Pelle d'uomo \u00e8 un fumetto scritto e disegnato dagli autori francesi Hubert e Zanzim. L'opera \u00e8 stata pubblicata in lingua originale nel 2020 dalla casa editrice Gl\u00e9nat, mentre in Italia \u00e8 stata pubblicata per la prima volta nel 2021 da Bao.\nSinossi.\nAmbientato in Italia durante il Rinascimento, questo fumetto ha per protagonista la giovane nobildonna Bianca, promessa in sposa allo sconosciuto Giovanni. Dopo le nozze, indispettita dal fatto di aver dovuto sposare una persona che non ama e di cui non sa nulla, Bianca decide di utilizzare uno strano manufatto che le donne della sua famiglia si tramandano da generazioni: si tratta di una pelle d'uomo da indossare come un abito che le consente di essere scambiata per un giovane ragazzo di nome Lorenzo. Sotto mentite spoglie, Bianca esplora il mondo degli uomini e scopre l'omosessualit\u00e0 del marito."}
{"id": "8919253", "revid": "31269", "url": "https://it.wikipedia.org/wiki?curid=8919253", "title": "Episodi di Red Shoe Diaries (prima stagione)", "text": "La prima stagione della serie televisiva Red Shoe Diaries \u00e8 stata trasmessa in anteprima negli Stati Uniti d'America dalla Showtime nel corso del 1992."}
{"id": "8919255", "revid": "56620", "url": "https://it.wikipedia.org/wiki?curid=8919255", "title": "La grande corsa (romanzo)", "text": "La grande corsa \u00e8 un libro per ragazzi scritto da Luca Azzolini e illustrato da Chiara Baglioni, pubblicato da\u00a0Einaudi Ragazzi nel 2019. Si ispira alla prima edizione della Mille Miglia del 1927. \nTrama.\nDino e Lidia sono due bambini nel Regno d'Italia del 1927. Fratello e sorella, di dieci e otto anni, sono appassionati di automobili e corse. \u00c8 una passione che hanno ereditato da pap\u00e0 Enrico, un mago dei motori che nella sua officina sa fare delle vere e proprie meraviglie. Dino e Lidia non sono per\u00f2 da meno e hanno la meccanica nel cuore, la benzina che scorre nelle vene e mille ingranaggi che fanno scintille in testa. E hanno un sogno: partecipare, almeno una volta nella vita, a una vera corsa d\u2019automobili.\n\u00c8 il 1927 e su tutto il Regno d\u2019Italia si stende l\u2019ombra lunga e nera del fascismo. Sono per\u00f2 anche i tempi della prima \"Mille Miglia\" (e il romanzo s\u2019ispira proprio alla storica corsa automobilistica nota a tutti per la definizione che ne diede Enzo Ferrari: \u201c\"\u00c8 la corsa pi\u00f9 bella del mondo\"\u201d). I due, assieme al cane Nivola, si intrufolano nel bagagliaio della macchina del padre Enrico e partecipano alla corsa. Durante la corsa Achille Rovi li sabota molte volte ma la loro solidariet\u00e0 non lo fa vincere. \nFra mille avventure buffe e comiche, e incontri inaspettati con altre vetture e i loro piloti (fra cui anche il grande campione Tazio Nuvolari), alla fine arrivano sesti ma imparano che la vittoria non \u00e8 la cosa pi\u00f9 importante."}
{"id": "8919257", "revid": "2146321", "url": "https://it.wikipedia.org/wiki?curid=8919257", "title": "Episodi di Siren (terza stagione)", "text": "La terza e ultima stagione della serie televisiva Siren, composta da 10 episodi, \u00e8 stata trasmessa negli Stati Uniti su Freeform dal 2 aprile al 28 maggio 2020.\nIn Italia, la terza stagione va in onda su Rai 4 dal 12 al 16 aprile 2021."}
{"id": "8919258", "revid": "2043381", "url": "https://it.wikipedia.org/wiki?curid=8919258", "title": "Dino Baffetti", "text": "La Dino Baffetti \u00e8 un'azienda produttrice di fisarmoniche con sede a Castelfidardo."}
{"id": "8919259", "revid": "31269", "url": "https://it.wikipedia.org/wiki?curid=8919259", "title": "Episodi di Red Shoe Diaries (seconda stagione)", "text": "La seconda stagione della serie televisiva Red Shoe Diaries \u00e8 stata trasmessa in anteprima negli Stati Uniti d'America da Showtime nel corso del 1993."}
{"id": "8919260", "revid": "31269", "url": "https://it.wikipedia.org/wiki?curid=8919260", "title": "Episodi di Red Shoe Diaries (terza stagione)", "text": "La terza stagione della serie televisiva Red Shoe Diaries \u00e8 stata trasmessa in anteprima negli Stati Uniti d'America da Showtime nel corso del 1994."}
{"id": "8919262", "revid": "277947", "url": "https://it.wikipedia.org/wiki?curid=8919262", "title": "Ernesto De Fiori", "text": "Biografia.\nFiglio di Roberto, giornalista e di Maria Unger, austriaca-tedesca, Ernesto De Fiori si interess\u00f2 precocemente alle arti figurative e inizi\u00f2 a studiare a Monaco di Baviera sotto la guida di Otto Greiner. Rientrato a Roma nelle sue opere d'esordio evidenzi\u00f2 elementi espressionistici.\nBen presto, dopo un soggiorno parigino si avvicin\u00f2 alla scultura grazie agli insegnamenti di Hermann Haller e svolse la parte centrale della sua carriera proprio in Germania.\nNelle prime sculture quali la \"Figura femminile accovacciata\", la \"Figura femminile con le mani sui fianchi\" (1911) si ispir\u00f2 ad Aristide Maillol e alle sculture di Pierre-Auguste Renoir e alle nervose semplificazioni di Edgar Degas, ma contemporaneamente De Fiori si avvicin\u00f2 alla plastica cubista, interessato soprattutto alla forma pura. \nNel 1914 partecip\u00f2 al Salon des Ind\u00e9pendants a Parigi e alla prima Esposizione libera futurista alla galleria Sprovieri di Roma.\nDopo aver partecipato alla prima guerra mondiale nel primo dopoguerra ottenne successi e consensi partecipando a molte esposizioni in Svizzera, in Germania, in Belgio, caratterizzandosi per una certa peculiarit\u00e0 e originalit\u00e0, impregnata da una base espressionista ed antinaturalista, come mostrato nelle teste-ritratto \"Karina-Ari\" (1922), \"Jack Dempsey\" (Vienna, Staatsgalerie), \"Beniamino Gigli\" (1925) e \"La signora Workman\" (1926). Nel 1936, abbandon\u00f2 la Germania nazista per raggiungere in Brasile la madre e il fratello maggiore a San Paolo.\nIn Brasile si dedic\u00f2 prevalentemente alla pittura espressionista in contrasto con l'astrattismo, come dimostr\u00f2 nella serie \"San Giorgio e il drago\", rappresentante della dicotomia tra il bene e il male, e della desiderata sconfitta del nazismo.\nIl suo nobile ideale plastico-espressivo, di concentrata essenzialit\u00e0 \u00e8 condensato nelle sue stesse parole: \u00abvoglio scolpire l'uomo non turbato dagli avvenimenti, in perfetto riposo mentale, in atteggiamento olimpico senza l'agitazione effimera dell'esistenza quotidiana; non \u00e8 la sofferenza che eleva l'uomo, ma il modo di sopportarla\u00bb.\nIl suo classicismo, gracile e carico di senso umano, mostrato attraverso semplificazioni derivate anche dagli elementi cubistici, fu molto soggettivo e personale, come i suoi nudi efebici e i suoi pensosi ritratti, immagini di divinit\u00e0 decadute, gi\u00e0 fuori di un perduto paradiso classicista."}
{"id": "8919264", "revid": "31269", "url": "https://it.wikipedia.org/wiki?curid=8919264", "title": "Episodi di Red Shoe Diaries (quarta stagione)", "text": "La quarta stagione della serie televisiva Red Shoe Diaries \u00e8 stata trasmessa in anteprima negli Stati Uniti d'America da Showtime nel corso del 1995."}
{"id": "8919266", "revid": "31269", "url": "https://it.wikipedia.org/wiki?curid=8919266", "title": "Episodi di Red Shoe Diaries (quinta stagione)", "text": "La quinta stagione della serie televisiva Red Shoe Diaries \u00e8 stata trasmessa in anteprima negli Stati Uniti d'America dalla Showtime nel corso del 1996."}
{"id": "8919267", "revid": "122904352", "url": "https://it.wikipedia.org/wiki?curid=8919267", "title": "Libone", "text": ""}
{"id": "8919271", "revid": "287204", "url": "https://it.wikipedia.org/wiki?curid=8919271", "title": "Hamilton Academical Football Club 2016-2017", "text": "Questa voce raccoglie le informazioni riguardanti l'Hamilton Academical Football Club nelle competizioni ufficiali della stagione 2016-2017."}
{"id": "8919272", "revid": "120605321", "url": "https://it.wikipedia.org/wiki?curid=8919272", "title": "John Dexter", "text": "Biografia.\nNato nel Derbyshire, John Dexter abband\u00f2 la scuola all'et\u00e0 di quattordici anni per arruolarsi nell'esercito britannico durante la seconda guerra mondiale. Dopo la guerra, Dexter cominci\u00f2 a lavorare come attore prima di dedicarsi alla regia di diverse compagnie di repertorio, fino ad ottenere il ruolo di direttore artistico dell'English Stage Company nel 1957. \nDexter ottenne il successo due anni pi\u00f9 tardi per la sua regia del dramma di Arnold Wesker \"Roots\", a cui seguirono apprezzate regie come quelle di \"Santa Giovanna\" (1963) e \"La grande strage dell'impero del sole\" (1964) dopo essere stato nominato regista associato nel National Theatre. Nel 1964 ottenne un altro grande successo a teatro dirigendo Laurence Olivier e Maggie Smith in un acclamato allestimento di \"Otello\". Nel 1966 fece il suo esordio come regista d'opera alla Royal Opera House, quando diresse un allestimento di \"Benvenuto Cellini\" con Nicolai Gedda.\nNegli anni successivi Dexter continu\u00f2 a collezionare successi sulle scene, culminati nel 1973 con la sua regia del dramma di Peter Shaffer \"Equus\", che gli valse il Tony Award quando la \"pi\u00e8ce\" debutt\u00f2 a Broadway. Gli anni settanta videro anche apprezzabili regie nel mondo dell'opera lirica, dato che Dexter diresse allestimenti di altro profilo di diversi melodrammi, tra cui le messe in scena al Metropolitan de \"I vespri siciliani\" con Montserrat Caball\u00e9 (1974), \"Aida\" con Leontyne Price (1976), \"Il profeta\" con Marilyn Horne (1977), \"Rigoletto\" con Placido Domingo (1977), \"Billy Budd\" con Peter Pears (1978), \"Don Pasquale\" con Beverly Sills (1978) e \"Don Carlo\" con Renata Scotto (1979). All'Opera di Parigi diresse \"La forza del destino\" (1975) e \"I vespri siciliani\" (1974).\nNegli anni successivi diresse altri classici del teatro di prosa come \"Come vi piace\" (1979), \"Vita di Galileo\" con Michael Gambon (1980), \"Lo zoo di vetro\" con Jessica Tandy (1983) e \"Giulio Cesare\" (1988). Nel 1986 produsse \"Nabucco\" all'Opera di Zurigo, mentre nel 1988 ottenne il suo ultimo grande successo con \"M. Butterfly\" a Broadway, che gli valse il suo secondo Tony Award per la miglior regia. L'anno dopo realizz\u00f2 la sua ultima regia, un allestimento dell\"'Opera da tre soldi\" con Sting nel ruolo di Macheath."}
{"id": "8919278", "revid": "439868", "url": "https://it.wikipedia.org/wiki?curid=8919278", "title": "Lazzerini", "text": ""}
{"id": "8919302", "revid": "1821847", "url": "https://it.wikipedia.org/wiki?curid=8919302", "title": "Charles Treat", "text": "Combatt\u00e9 sul fronte italiano della prima guerra mondiale e fu comandante militare statunitense presso il Regio Esercito.\nBiografia.\nCharles Gould Treat nacque a Dexter nel Maine, il 30 dicembre 1859 come discendente diretto del governatore Robert Treat. Crebbe a Monroe nel Wisconsin e si diplom\u00f2 alla Monroe High School nel 1878. Suo padre, Joseph B. Treat, era un membro del Senato del Wisconsin e presidente del repubblicano Comitato Centrale dello Stato mentre suo nonno, Nathaniel Treat, era un membro della Camera dei rappresentanti del Maine. Treat si gradu\u00f2 all'Accademia militare degli Stati Uniti nel 1882 e fu nominato secondo tenente del ramo di artiglieria da campagna.\nFrequent\u00f2 la Columbia Law School nel 1884 e nel 1885, mentre era di stanza a Fort Schuyler.\nInizio della carriera militare.\nTreat serv\u00ec in incarichi di artiglieria negli Stati Uniti, compresi i distacchi negli stati occidentali durante le guerre indiane e il servizio come aiutante di campo di Oliver O. Howard. Durante la guerra ispano-americana prest\u00f2 servizio a Cuba come assistente aiutante di una brigata di artiglieria. Dal 1901 al 1905 prest\u00f2 servizio come comandante dei cadetti a West Point. Treat fu ispettore generale delle forze statunitensi a Cuba dal 1906 al 1908. Nel 1910 si gradu\u00f2 allo United States Army War College.\nCarriera militare successiva.\nTreat prest\u00f2 servizio nello stato maggiore dell'esercito per diversi anni e comand\u00f2 il dipartimento hawaiano nel 1917.\nPrima guerra mondiale.\nDurante la prima guerra mondiale Treat comand\u00f2 la 37\u00aa Divisione di fanteria a Camp Sheridan, vicino a Montgomery in Alabama, ricevendo una promozione temporanea a Maggior generale. Nel 1918 fu assegnato al comando del Dipartimento occidentale, di stanza a Fort Mason, in California.\nFu Capo della Missione Militare degli Stati Uniti presso il Regio Esercito dal 1918 al 1919 e prese parte alla battaglia di Vittorio Veneto.\nDopo la prima guerra mondiale.\nDopo la guerra Treat torn\u00f2 al suo grado permanente di generale di brigata e prest\u00f2 servizio come comandante di Fort Stotsenburg, nelle Filippine, rimanendo in servizio attivo fino al 1922.\nNel 1930 fu promosso a Maggior generale nella lista dei pensionati.\nMorte e sepoltura.\nTreat risiedeva a Washington, e mor\u00ec al Walter Reed Army Medical Center l'11 ottobre 1941. \u00c8 sepolto nel cimitero di West Point, sezione 1, sito B-25.\nFamiglia.\nNel 1889 Treat spos\u00f2 Margaret Louise Cornell, la figlia di John Black Cornell, un ricco uomo d'affari di New York. Mor\u00ec nel 1921, e in seguito spos\u00f2 Edith Pennington, vedova del tenente colonnello Godfrey MacDonald (1858-1918) e figlia di Alexander Cummings McWhorter Pennington Jr.\nIl figlio di Treat, Joseph Bradford Treat, il nipote Archibald Vincent Arnold Jr. e il pronipote Archibald Vincent Arnold III si sono graduati tutti a West Point.\nOnorificenze.\nTreat ricevette la Distinguished Service Medal per il suo servizio nella prima guerra mondiale. Era anche destinatario dell'Ordine dell'Aquila bianca con le spade serbo e dell'Ordine dei Santi Maurizio e Lazzaro italiano."}
{"id": "8919304", "revid": "1363832", "url": "https://it.wikipedia.org/wiki?curid=8919304", "title": "Mike Adenuga", "text": "Biografia.\nFiglio di Oloye Michael Agbolade Adenuga Sr., docente scolastico, e di Omoba Juliana Oyindamola Adenuga, imprenditrice di discendenza reale Ijebu, dopo il diploma lavora come tassista per pagarsi gli studi universitari presso l'Universit\u00e0 dell'Oklahoma, dove si laurea in Business Administration; in seguito studier\u00e0 presso la Pace University, New York.\nOnorificenze.\n Commendatore della Legion d'Onore della Repubblica Francese"}
{"id": "8919306", "revid": "121402716", "url": "https://it.wikipedia.org/wiki?curid=8919306", "title": "Lloyd Richards", "text": "Biografia.\nLloyd Richards nacque a Toronto ma crebbe a Detroit, negli Stati Uniti. Studi\u00f2 legge alla Wayne University e dopo lo scoppio della seconda guerra mondiale si arruol\u00f2 nell'esercito statunitense e combatt\u00e9 con l'United States Army Air Forces.\nNel corso della sua carriera come regista teatrale a Broadway ebbe il merito di portare al successo numerosi drammaturghi afroamericani, a partire dal debutto a Broadway di \"A Raisin in the Sun\" di Lorraine Hansberry (1959) e \"Ma Rainey's Black Bottom\" di August Wilson (1984). Nel 1987 vinse il Tony Award alla miglior regia di un'opera teatrale per aver diretto la prima di Fences a Broadway.\nCome direttore del National Playwrights Conference di Waterford, Richards aiut\u00f2 numerosi drammaturghi a portare in scena le proprie opere, svolgendo un ruolo chiave nella creazione e nello sviluppo di drammi e commedie di August Wilson, Wendy Wasserstein, Christopher Durang e David Henry Hwang. Dal 1979 al 1991 fu il rettore della accademia di teatro dell'Universit\u00e0 Yale, che gli confer\u00ec il titolo di professore emerito al momento del pensionamento."}
{"id": "8919310", "revid": "2043381", "url": "https://it.wikipedia.org/wiki?curid=8919310", "title": "Scandalli F.lli", "text": ""}
{"id": "8919314", "revid": "122178138", "url": "https://it.wikipedia.org/wiki?curid=8919314", "title": "Jack Hofsiss", "text": "Biografia.\nJohn Hofsiss nacque a New York in una famiglia cattolia e si laure\u00f2 alla Georgetown University nel 1971. Dopo alcune esperienze teatrali e televisivi, nel 1979 ottenne il successo sulle scene quando diresse il dramma \"The Elephant Man\" a Broadway; per la sua regia vinse il Drama Desk Award, l'Outer Critics Circle Award, l'Obie Award e il New York Drama Critics' Circle alla miglior regia e divenne anche il pi\u00f9 giovane vincitore del Tony Award alla miglior regia di un'opera teatrale.\nNel 1985 ebbe un incidente tuffandosi in piscina, che lo lasci\u00e0 paralizzato dal petto in gi\u00f9. Nonostante la lunga degenza in ospedale e la disabilit\u00e0, Hofsiss continu\u00f2 a dirigere per il teatro e la televisione e durante gli ultimi anni della sua vit\u00e0 insegno regia all'HB Studio di New York."}
{"id": "8919315", "revid": "119917280", "url": "https://it.wikipedia.org/wiki?curid=8919315", "title": "Helena Puonti", "text": "Ha sviluppato il metodo \"Sensing Breast\", che ad una paziente di cancro al seno consente di ritrovare la sensibilit\u00e0 nel seno ricostruito dopo la rimozione del seno.\nMetodo Sensing Breast.\nHelena Puonti ha discusso la sua tesi di dottorato di ricerca presso l'Universit\u00e0 di Helsinki nel 2017 sul tema ricostruzione del seno con sensibilit\u00e0. Nella sua ricerca Puonti ha dimostrato che anche un nervo del lembo libero MS-TRAM collegato con un nervo sano della regione mammaria pu\u00f2 portare una buona sensibilit\u00e0 al petto. Con due nervi, il recupero della sensazione \u00e8 stato ulteriormente migliorato.\nNella ricerca, ogni seno ha recuperato sensazione. La sensazione del seno TRAM costruito era, in media, pi\u00f9 della met\u00e0 (60%) della normale sensazione del seno dopo la fusione nervosa. Per alcuni pazienti, la sensazione di un nuovo seno \u00e8 stata completamente ripristinata."}
{"id": "8919317", "revid": "1613450", "url": "https://it.wikipedia.org/wiki?curid=8919317", "title": "Struggle", "text": "Struggle si pu\u00f2 riferire a:"}
{"id": "8919320", "revid": "767487", "url": "https://it.wikipedia.org/wiki?curid=8919320", "title": "Whale-tail", "text": "Il whale tail, in italiano coda di balena, \u00e8 la cintura a forma di Y o T di un perizoma quando visibile sopra il bordo di pantaloni a vita bassa, pantaloncini o una gonna che assomiglia a una coda di balena. Reso popolare da un certo numero di celebrit\u00e0 femminili tra cui Christina Aguilera, Victoria Beckham, Mariah Carey, Paris Hilton e Britney Spears, l'esposizione delle code di balena \u00e8 diventata popolare nei primi anni 2000, insieme all'ascesa dei jeans a vita bassa e della biancheria intima perizoma; ma svan\u00ec nel decennio.\nPantaloni appositamente progettati come jeans a vita bassa o pantaloni che abbracciano i fianchi e perizoma dal taglio pi\u00f9 alto hanno portato a una maggiore esposizione della coda di balena. La tendenza era anche associata alla tendenza dei tatuaggi lombari sportivi. La parola \u00e8 stata selezionata dall'American Dialect Society nel gennaio 2006 come \"la parola pi\u00f9 creativa\" del 2005.\nStoria.\nLa crescente popolarit\u00e0 dei jeans a vita bassa ha portato ad una maggiore esposizione del perizoma all'inizio degli anni 2000. Britney Spears \u00e8 stata descritta come una delle maggiori contributrici alla popolarit\u00e0 della coda di balena. La commentatrice sociale Ann C. Hall ha identificato questa tendenza come \"un'apparente intersezione tra la moda universitaria quotidiana e il porno soft\". La tendenza dell'abbigliamento a strati dei primi anni 2000 \u00e8 stata in parte guidata dallo stile a coda di balena che incorpora jeans aderenti, top corti e infradito da equitazione resi popolari dalle celebrit\u00e0.\nAscesa.\nVerso la met\u00e0 degli anni 2000, le code di balena sono diventate comuni alle celebrit\u00e0, offrendo opportunit\u00e0 ai paparazzi. Jess Cartner-Morley di The Guardian ha affermato che seguire le pop star nei pantaloni a vita bassa ha dato origine all'\"era dei jeans a vita bassa, perizoma a coda di balena\". Il 17 settembre 2004, uno scrittore per il Chicago Sun-Times ha dichiarato: \"Britney Spears e Christina Aguilera sono state fotografate regolarmente con cinghie perizoma che cavalcano in alto sopra i loro jeans a vita bassa. E anche Halle Berry, di solito di buon gusto, ha ceduto alla mania di mostrare cinghie di perizoma ingioiellate che spuntano da sopra la sua minigonna\". Le attrici Gillian Anderson, Natalie Portman, Sarah Jessica Parker, Kim Cattrall e Tara Reid, Molly Sims di MTV, la modella Kate Moss, le cantanti Beyonc\u00e9 Knowles, Mariah Carey, Jennifer Lopez, Janet Jackson, LeAnn Rimes e Britney Spears sono state associate come propagatrici della tendenza dalla ABC.\nDibattiti legali.\nNel 2004, la Louisiana, il rappresentante degli USA Derrick Shepherd ha proposto un disegno di legge (HB1626), noto anche come Baggy Pants Bill alla Camera dei rappresentanti della Louisiana. Il disegno di legge proponeva che \"sarebbe illegale per qualsiasi persona apparire in pubblico indossando i pantaloni sotto la vita e quindi esponendo la propria pelle o indumenti intimi\" e che i trasgressori sarebbero stati soggetti a tre giorni di servizio alla comunit\u00e0 di otto ore e una multa di fino a 175 USD. Il provvedimento \u00e8 morto di fronte all'opposizione dell'American Civil Liberties Union. Il disegno di legge \u00e8 stato proposto di nuovo nel 2008 ed \u00e8 stato respinto da un pannello del Senato statale. In due citt\u00e0 della Louisiana, Delcambre (una pena massima di US $ 615 di multa o fino a sei mesi di carcere) e Opelousas (una pena massima di US $ 500 di multa o fino a sei mesi di carcere), che indossano pantaloni bassi che rivelano la scollatura dei glutei o indumenti intimi \u00e8 considerato un reato. Gli indumenti che rivelano mutande sono stati vietati in altre quattro citt\u00e0 della Louisiana, tra cui Alexandria e Shreveport, dove i trasgressori rischiano multe di 150 dollari o 15 giorni di carcere, cos\u00ec come Hawkinsville, Georgia.\nI codici di abbigliamento scolastici a volte vietavano anche alcuni pantaloni a vita bassa o biancheria intima visibile.\nDeclino.\nEntro la fine del decennio le code delle balene hanno subito un contraccolpo significativo. Jessica Kaminsky ha scritto in I Hate the Gym, un commento sullo stile di vita, \"odio quando le ragazze lasciano che le loro 'code di balena' strisciano fuori dai pantaloni\". Nel 2007, la scrittrice religiosa Tamie Bixler Lung ha scritto: \"C'\u00e8 qualcosa che non va quando ragazzi e ragazze cristiani vogliono correre in giro con la biancheria intima che pende dalla parte superiore dei pantaloni o il cinturino perizoma che sporge sul retro dei jeans a vita bassa\". \nLa tendenza di indossare jeans che rivelano la coda di balena inizi\u00f2 a svanire un po' a met\u00e0 degli anni 2000, quando i designer di abbigliamento americani iniziarono a spostare l'attenzione dai jeans a vita bassa e dalla pancia scoperta a pantaloni e cardigan a vita alta. Mentre il perizoma rappresentava ancora il 24% del mercato annuale di 2,5 miliardi di dollari per la biancheria intima femminile, ha smesso di crescere entro la fine del 2004. Alcuni venditori, tra cui Victoria's Secret e DKNY, iniziarono a vendere perizomi che non producono code di balena. Adam Lippes, fondatore della linea di biancheria ADAM, disse: \"Le donne si sono stancate. E si sono ammalate di vedere lo spago che prendeva dalla parte superiore dei jeans di ogni celebrit\u00e0.\"\nRinascita.\nNel 2019, pubblicazioni tra cui Vogue e il Daily Record hanno iniziato a fare riferimento a un rinnovato interesse per la tendenza, attraverso influencer come Kim Kardashian, Hailey Baldwin e Dua Lipa che lo indossavano in modo prominente.\nAnalisi socio-culturale.\nAttribuendo code di balena al mainstreaming della sessualizzazione delle giovani donne, The Press Democrat ha definito la tendenza come \"spogliarellista chic\". Il pensatore postmoderno Yasmin Jiwani e co-autori hanno descritto la tendenza in Girlhood: Redefining the Limits come un tentativo di ridefinire la fanciullezza pur riconoscendo il dibattito attorno ad essa. Il libro ha definito la tendenza come il look da \"troia\" reso popolare da Britney Spears. Alcuni esperti hanno persino soprannominato le code di balena visibili come \"femminismo perizoma\" per le ragazze. Altri esperti hanno accusato gli operatori di marketing di \"vendita oltraggiosa di sesso ai bambini\".\nUna congettura presume che lo stile del perizoma esposto possa essere \"ribollito\" dal livello della strada alle strade principali, come i jeans e le t-shirt di James Dean. Un altro presume che la moda sia stata iniziata dalla modella glamour Jordan in Inghilterra e dalle cantanti Mariah Carey e Spears negli Stati Uniti. Il fenomeno \u00e8 stato paragonato al fenomeno delle spalline del reggiseno visibili. Affermando che \"proprio come Madonna ha reso i reggiseni un indumento pubblico negli anni '80, la signora Lewinsky, Paris Hilton e Britney Spears hanno trasformato le mutandine da donna in un indumento provocatorio destinato all'esposizione pubblica\", il New York Times ha affermato che il perizoma, con le cinghie portate alte sopra i fianchi ed esposto da jeans alla moda a vita bassa e pantaloni della tuta \"Juicy Couture\", erano diventati un'icona pubblica.\nParola dell'anno.\nIl \"Whale tail\" \u00e8 stato selezionato nel gennaio 2006 come\" la parola pi\u00f9 creativa \"del 2005 dall'American Dialect Society, un gruppo di linguisti, editori e accademici.\nMentre si discuteva di queste nuove mode, Sali Tagliamonte, professore associato di linguistica all'Universit\u00e0 di Toronto, ha osservato che le giovani donne in Nord America erano davanti ai giovani uomini come influencer. L'uso della parola per indicare un fenomeno di intimo \u00e8 apparso sui media mainstream seri, a volte in riferimento alle pop star che hanno reso popolare la tendenza della moda.\nLa coda di balena \u00e8 chiamata anche \"colpo di fortuna\"."}
{"id": "8919321", "revid": "1005847", "url": "https://it.wikipedia.org/wiki?curid=8919321", "title": "Johann Hans Benedikter", "text": ""}
{"id": "8919324", "revid": "1005847", "url": "https://it.wikipedia.org/wiki?curid=8919324", "title": "Michael Ebner", "text": ""}
{"id": "8919325", "revid": "1442080", "url": "https://it.wikipedia.org/wiki?curid=8919325", "title": "Pio De Flaviis", "text": "Biografia.\nFra le commedie in lingua di Pio De Flaviis, si possono menzionare \"Il maestro\" e \"L'inganno\", quest'ultima in collaborazione con Gino Rocca.\nInvece, tra quelle in dialetto, realizzate per la compagnia teatrale Viviani, si ricordano \"Socrate secondo\", scritta in collaborazione con lo stesso Viviani.\nAssieme a D. Buffon scrisse una commedia in dialetto milanese intitolata \"La compagnia della Teppa\".\nFece rappresentare anche due riviste.\nIl fratello Carlo (Napoli 1885-1939) fu autore di poesie in napoletano, critico drammatico e commediografo in vernacolo ed in lingua, conosciuto soprattutto per il dramma in un atto \"Anema nova\"."}
{"id": "8919327", "revid": "1005847", "url": "https://it.wikipedia.org/wiki?curid=8919327", "title": "Helga Thaler", "text": ""}
{"id": "8919330", "revid": "121924175", "url": "https://it.wikipedia.org/wiki?curid=8919330", "title": "Giovanni Sotis", "text": "Biografia.\nNato dal medico Biagio e da Caterina Baratta, figlia dell\u2019ingegnere Giacomo Baratta, apparteneva a una delle famiglie pi\u00f9 in vista di Fondi. Suo padre, il medico Biagio Sotis (1779-1831), coltiv\u00f2 studi naturalistici ed economici, collaborando nel 1807 a una statistica del Regno di Napoli promossa dal Ministero dell\u2019Interno, nel 1808 a un\u2019indagine sulle manifatture di sapone e infine alla grande \u201cStatistica Murattiana\u201d del 1811 e nutr\u00ec viva curiosit\u00e0 per la storia dell\u2019antica \"Fundi\", al punto da commissionare nel 1812 una serie di scavi in vari punti della citt\u00e0 e portare alla luce \u00abpavimenti [\u2026] che volgarmente nomansi alla musaica\u00bb.\nGiovanni eredit\u00f2 dal padre sia l\u2019amore per la cultura e l\u2019economia che gli interessi in campo storico e scientifico, del resto compresenti nel \u201cnume tutelare\u201d dell\u2019erudizione locale, Francescantonio Notarianni di Lenola, altro fondamentale modello per il giovane medico di Fondi.\nLaureatosi in medicina all'Universit\u00e0 di Napoli, torn\u00f2 a Fondi per esercitarvi la professione; fu medico condotto dal 1839 al 1867. Nel 1834 aveva sposato Teresa Marianna Buttaro, figlia del notaio Erasmo e di Rosalia d\u2019Elia, dalla quale tra il 1835 e il 1839 ebbe quattro figli.\nNel 1838 diede alle stampe la sua prima opera nota di rilievo, il \"Cenno istorico\" \"della citt\u00e0 di Fondi\", nata dal desiderio di rendere omaggio al genitore scomparso e di raccoglierne l\u2019eredit\u00e0 spirituale.\nNello stesso anno ebbe la nomina a \u201csocio corrispondente\u201d della Societ\u00e0 economica di Terra di Lavoro (gi\u00e0 Societ\u00e0 di agricoltura), organismo creato nel 1810 in ogni provincia per la promozione e la tutela dell\u2019agricoltura, delle manifatture e del commercio. Questa esperienza, certamente vissuta con intensa partecipazione, nel 1843 gli procur\u00f2 un posto di membro del comitato di direzione del periodico \u201cLa Campania industriale\u201d, fondato nel 1840 dalla stessa Societ\u00e0 economica, nel quale operarono l\u2019imprenditore Giacomo Gallozzi e qualificati intellettuali della provincia; in quella sede Sotis pubblic\u00f2 anche alcuni saggi. Nel 1855 gli giunse la promozione a socio ordinario, un incentivo all\u2019impegno nella diffusione delle conoscenze agricole che sfoci\u00f2 nel volume comprendente i testi delle sue conferenze. Fu anche vicepresidente del Comizio agrario del Circondario di Gaeta. \nNon meno intenso fu il coinvolgimento di Sotis nella politica locale: dal 2 agosto al 7 settembre 1860 fu sindaco di Fondi, abbozzando un ambizioso piano di rilancio della citt\u00e0; e nel 1861 venne eletto rappresentante del mandamento di Fondi nel Consiglio provinciale di Terra di Lavoro, dove rest\u00f2 fino al 1864. Sempre nel 1864 rivest\u00ec la carica di presidente della Casina Nazionale di Fondi, circolo d'ispirazione risorgimentale. L\u2019acme della sua carriera di amministratore locale coincise con il periodo 1876-1882: dall\u2019ottobre 1876 svolse le funzioni di sindaco e dal 1877 al 1882 guid\u00f2 Fondi come sindaco titolare. Nel momento del passaggio di Fondi dal Regno delle Due Sicilie al Regno d'Italia fu oggetto di un libello dell'avversario politico Giuseppe Amante, che gli imputava le passate simpatie per i Borbone.\nNel settembre 1876 ebbe l\u2019onore di ricevere a Fondi Theodor Mommsen, impegnato nella redazione del Corpus Inscriptionum Latinarum, e di guidarlo nella ricognizione del patrimonio epigrafico di \"Fundi\" romana. E nel dicembre 1876, come collaboratore del \"Corpus\", Sotis fu accolto tra i \u201cmembri corrispondenti\u201d dell\u2019Istituto archeologico germanico di Roma, l\u2019allora \u201cIstituto di corrispondenza archeologica\u201d, e anche dopo la partenza di Mommsen continu\u00f2 a fornirgli informazioni utili per lo studio delle epigrafi antiche di Fondi.\nPer effetto del R. D. decreto 3 maggio 1877, fu nominato ispettore degli scavi e monumenti di Fondi ed entr\u00f2, cos\u00ec, nella struttura informativa periferica dipendente dalla Direzione generale degli scavi e dei musei. L\u2019incontro con Mommsen aveva fatto maturare in Sotis l'idea di creare un museo civico: per questo prese contatto con il direttore generale per le Antichit\u00e0 e Belle arti, Giuseppe Fiorelli, che gli assicur\u00f2 pieno sostegno. Il progetto si concret\u00f2 nel 1877, quando Sotis divenne sindaco e pot\u00e9 adibire a museo una sala a pianterreno del convento di San Domenico. Il piccolo museo fu inaugurato l\u20198 ottobre 1877 con i discorsi tenuti da lui e dal senatore Errico Amante.\nIl cavalier Sotis, gi\u00e0 vedovo, si spense a Fondi il 3 maggio 1886 nella sua casa al numero 16 di via Giambattista Migna."}
{"id": "8919333", "revid": "22475", "url": "https://it.wikipedia.org/wiki?curid=8919333", "title": "Sant'Antonio abate scaccia il demonio", "text": "Sant'Antonio abate scaccia il demonio conosciuto anche come Tentazioni di sant'Antonio Abate \u00e8 un dipinto olio su tela di Enea Salmeggia conservato nella chiesa di Sant'Alessandro della Croce di Bergamo in via Pignolo.\nStoria e descrizione.\nIl dipinto, posto sulla parete di sinistra del transetto sinistro della chiesa alessandrina di via Pignolo, presenta nella parte inferiore destra un cartiglio dove \u00e8 posta la data e la firma dell'artista: AENEAS/ SALMETIA/ MDCV.: (Enea Salmeggia 1605). La cappella ospita un ulteriore dipinto del Salmeggia \"Assunzione della Vergine\" ma realizzato un ventennio successivo e posto come pala d'altare.\nIl dipinto raffigura uno dei fatti che pi\u00f9 sono conosciuti del santo egiziano, le tentazioni nel deserto. Il santo non \u00e8 dipinto con i tradizionali attributi che lo rendo riconoscibile: canuto, con il porcellino e il bastone con i campanelli, ma in maniera insolita, come un giovane dalla fluente barba scura con indosso gli abiti da monaco. Solo la fiamme posta ai suoi piedi, vicino a una lucertola propone uno degli attributi, l'herpes che viene chiamato \"fuoco di sant'Antonio\". Sant'Antonio \u00e8 posto nella parte sinistra della tela con il libro delle scritture stretto sul lato sinistro mentre con la mano destra benedicente, con le tre dita alzate, pare minacciare, proprio con la benedizione, il diavolo che si trova sul lato opposto, anche con il piede e con l'avanzare del corpo pare in posizione di minacciare e scacciare il demone. Questi \u00e8 raffigurato nelle sembianze umane di un uomo di piccola statura, con la capigliatura ricciuta dove si nascondono due piccole corna. Indossa un drappo rosso e pare fuggire alla benedizione del santo. \nLa parte centrale della tela raffigura un teschio e la croce e una clessidra, simboli della morte per mezzo del martirio, unico mezzo per la salvezza, e il tempo che passa, e che l'uomo dimentica. Sono questi oggetti di meditazione dei santi eremiti. La scena \u00e8 immersa in un paesaggio lussureggiante, un sentiero che avanza zigzagando, dando la sensazione di profondit\u00e0, conduce verso un fiume, e verso una luce. Questo parte presenta assonanze lottesche."}
{"id": "8919339", "revid": "287204", "url": "https://it.wikipedia.org/wiki?curid=8919339", "title": "Episodi di Un ciclone in convento (ventesima stagione)", "text": "La ventesima ed ultima stagione di Un ciclone in convento \u00e8 stata trasmessa in prima visione assoluta sul canale tedesco Das Erste dal 30 marzo al 15 giugno 2021. Questa stagione \u00e8 l'ultima della serie e sancisce la sua chiusura.\nIn Italia \u00e8 inedita."}
{"id": "8919343", "revid": "767487", "url": "https://it.wikipedia.org/wiki?curid=8919343", "title": "Credenzialismo", "text": "Il credenzialismo \u00e8 una teoria sociologica sviluppata da Randall Collins, secondo cui l'aumento della richiesta di qualifiche accademiche formali porterebbe alla loro progressiva svalutazione. Il fenomeno si verifica in particolare quando i titoli necessari ad accedere a un dato lavoro aumentino col passare degli anni, nonostante le competenze necessarie a svolgere la mansione rimangano pressoch\u00e9 identiche.\nNella societ\u00e0 occidentale, la crescente dipendenza da titoli e certificazioni per accedere al mercato del lavoro avrebbe infatti provocato una situazione di \"inflazione delle credenziali\" (\"credential creep\"), ossia un processo di sovrabbondanza di qualifiche e, di conseguenza, la svalutazione di diplomi e lauree in favore di titoli di studio superiori (o pi\u00f9 titoli).\nContenuto fondamentale.\nLa funzione di produzione dell'istruzione pu\u00f2 essere riassunta nelle seguenti proposizioni:\nTipologie.\nSi possono identificare due tipi di credenzialismo. Quello forte, legato a Collins (1979), e quello debole, formulato dall'economista Lester Thurow (1986):\nInflazione accademica.\nL'inflazione accademica si verifica quando un numero crescente di laureati inizia a svolgere lavori che precedentemente non richiedevano il conseguimento di titoli di studio elevati. La migrazione dei possessori di titoli di studio \"superiori\" (soprattutto laurea magistrale, master e dottorato di ricerca) verso tali settori fa s\u00ec che le relative occupazioni vengano considerate come \"destinate ai laureati\". Il risultato \u00e8 che i requisiti minimi per accedere alle posizioni di lavoro in questione risultano accademicamente gonfiate anche per compiti di basso livello.\nL'istituzionalizzazione della formazione professionale determina una riduzione delle opportunit\u00e0 di lavoro per le persone meno istruite nonch\u00e9 una riduzione delle possibilit\u00e0 di \"imparare lavorando\". L'inflazione accademica spinge infatti i datori di lavoro ad avere maggiore fiducia in certificati e diplomi ufficiali, rispetto alla verifica concreta del possesso delle competenze strettamente necessarie.\nConseguenze.\nLa transizione da un'economia industriale a un'economia della conoscenza (termine coniato dall'economista Peter Drucker) ha determinato una diminuzione della domanda di lavoro fisico e ad un aumento della domanda di lavoro intellettuale. Il processo in esame ha fatto s\u00ec che, specialmente a partire dalla seconda met\u00e0 del XX secolo, si determinasse un eccesso di offerta di diplomati e laureati, innescando un'inflazione di credenziali. Quest'ultima ha avuto il duplice effetto di svalutare i titoli di studio e aumentare la competizione per i posti di lavoro, lasciando alle imprese il potere di selezionare in maniera pi\u00f9 rigorosa ma al contempo creando nuove forme di esclusione sociale nel ceto medio.\nA livello pratico, ci\u00f2 si traduce nel fatto che alcune occupazioni che in passato richiedevano un diploma di scuola superiore, sono attualmente sempre pi\u00f9 indirizzate a personale laureato; lavori che prima richiedevano una laurea, invece, attualmente richiedono un master; lavori che prima richiedevano un master, richiedono ora un dottorato di ricerca, e cos\u00ec via. La natura sempre pi\u00f9 globale della competizione per le posizioni di alto livello \u00e8 ritenuta un'altra causa dell'inflazione delle credenziali.\nLe tendenze in esame sono altres\u00ec associate alla cosiddetta \"inflazione dei voti\", cio\u00e8 la tendenza ad assegnare voti accademici progressivamente pi\u00f9 alti rispetto al passato."}
{"id": "8919344", "revid": "1005847", "url": "https://it.wikipedia.org/wiki?curid=8919344", "title": "Johann Widmann", "text": ""}
{"id": "8919348", "revid": "1318658", "url": "https://it.wikipedia.org/wiki?curid=8919348", "title": "Ellis Rabb", "text": "Biografia.\nFiglio unico di Clark Williamson e Mary Carolyn, Ellissi afferm\u00f2 come attore teatrale dopo aver fondato l'Association of Producing Artists nel 1959; la compagnia ebbe un ruolo chaive nel portare in scena a Broadway opere di drammaturghi emergenti.\nRecit\u00f2 a Broadway in classici del teatro come \"Misura per misura\" (1957), \"La bisbetica domata\" (1957), \"La duchessa di Amalfi\" (1957) e \"Maria Stuarda\" (1957) prima di fare il suo debutto alla regia con \"You Can't Take It With You\" nel 1965. Da allora ha prodotto, diretto ed interpretato oltre una trentina di opere a Broadway, ottenendo due vittorie ai Tony Award, il massimo riconoscimento del teatro statunitense.\nFu sposato con Rosemary Harris \u2013 che diresse a Broadway in Un tram che si chiama Desiderio nel 1973\u00a0\u2013 dal 1959 al 1967."}
{"id": "8919357", "revid": "88740", "url": "https://it.wikipedia.org/wiki?curid=8919357", "title": "Pretty Solero", "text": "Carriera.\nNoto precedentemente con i nomi d'arte SeanyDelRey, Seany126 e Sean126, fonda assieme ai colleghi e amici Ketama126, Drone126, Asp126, Franco126 e Gordo il gruppo CXXVI (\"centoventisei\", in riferimento ai gradini della Scalea del Tamburino, luogo di ritrovo quotidiano)."}
{"id": "8919360", "revid": "1598666", "url": "https://it.wikipedia.org/wiki?curid=8919360", "title": "Falkirk", "text": ""}
{"id": "8919363", "revid": "46291", "url": "https://it.wikipedia.org/wiki?curid=8919363", "title": "Spinoliva ilicifolia", "text": "Spinoliva ilicifolia \u00e8 una specie di pianta angiosperma dicotiledoni della famiglia delle Asteraceae. \u00c8 l'unica specie del genere Spinoliva .\nEtimologia.\nIl nome del genere fa riferimento al termine latino \"spina\" (i margini spinosi delle foglie) e al nome locale \u201colivillo\u201d, dato a questa pianta per le sue foglie simili a quelle dell'olivo.\nDescrizione.\nQuesta specie ha un habitus erbaceo perenne subarbustivo. Queste piante sono prive di lattice e i rami sono privi di spine, ma sono provvisti di minuscole ghiandole.\nLe foglie lungo il caule sono disposte in modo alternato e sono sessili. La lamina fogliare ha delle forme da obovate a ellittiche. I bordi delle foglie sono spinescenti e la consistenza \u00e8 coriacea (di sotto sono tomentose).\nLe infiorescenze sono composte da capolini sessili raccolti in formazioni tirsoidi. I capolini sono omogami e discoidi e sono formati da un involucro a forma cilindrica composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi (centrali del disco) e ligulati (periferici del raggio). Le brattee, simili a foglie ma coriacee, disposte su 4 serie in modo embricato sono di vario tipo e consistenza. Il ricettacolo a forma piatta o convessa \u00e8 nudo (senza pagliette).\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, da 3 a 5 sono isomorfi, sono inoltre ermafroditi e fertili.\nI frutti sono degli acheni con pappo. La forma degli acheni \u00e8 prismatica; le pareti sono ricoperte da 4 coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole disposte su 2 serie (in alcuni casi sono uniseriate), sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLa specie di questa voce \u00e8 distribuita in Cile (\u00e8 una specie endemica delle zone centrali del Cile).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Spinoliva\" fa parte della trib\u00f9 Nassauvieae. In precedenza le specie di questo genere erano descritte all'interno del genere \"Proustia\". In particolare deriva dalla sect. \"Baccharoides\" del genere \"Proustia\".\nSottospecie.\nPer questa specie sono descritte le seguenti due sottospecie:\nSinonimi.\nSono elencati alcuni sinonimi:"}
{"id": "8919365", "revid": "404449", "url": "https://it.wikipedia.org/wiki?curid=8919365", "title": "Pretty solero", "text": ""}
{"id": "8919367", "revid": "199745", "url": "https://it.wikipedia.org/wiki?curid=8919367", "title": "Spinoliva", "text": ""}
{"id": "8919368", "revid": "74801", "url": "https://it.wikipedia.org/wiki?curid=8919368", "title": "A. J. Antoon", "text": "Biografia.\nA. J. Anton nacque in Massachusetts, figlio di Alfred J. Antoon e Josephine Saba. Dopo le superiori Antoon entr\u00f2 in seminario, ma poi rinunci\u00f2 all'idea del sacerdozio e studi\u00f2 al Boston College, dove si laure\u00f2 nel 1968. Successivamente studi\u00f2 recitazione a Yale. Dal 1971 diresse numerosi allestimenti al festival shakespeariano di New York per oltre vent'anni. \nNel 1972 fece il suo esordio a Broadway e ottenne due candidature al Tony Award alla miglior regia di un'opera teatrale per la sua regia di \"That Championship Season\" e \"Molto rumore per nulla\", vincendolo per la prima delle due opera. Nello stesso anno vinse anche il Drama Desk Award, l'Obie Award e il New York Drama Critics' Circle. Nel 1975 diresse \"Trelewny of the 'Wells\"' a Broadway, con un cast che annoverava gli esordienti Meryl Streep e Mandy Patinkin. \nOmosessuale dichiarato, mor\u00ec di AIDS a New York all'et\u00e0 di quarantasette anni."}
{"id": "8919370", "revid": "765341", "url": "https://it.wikipedia.org/wiki?curid=8919370", "title": "XBIZ Award for Female Performer of the Year", "text": "L'XBIZ Award for Female Performer of the Year \u00e8 un premio pornografico assegnato all'attrice votata come migliore dalla \"XBIZ\", l'ente che assegna gli \"XBIZ Awards\", riconosciuti tra i migliori premi del settore (paragonabile al Golden Globe).\nCome per gli altri premi, viene assegnato nel corso di una cerimonia che si svolge a Los Angeles, solitamente nel mese di gennaio, dal 2008."}
{"id": "8919371", "revid": "73843", "url": "https://it.wikipedia.org/wiki?curid=8919371", "title": "Fabrizio Bartolucci", "text": "Ha realizzato numerosi spettacoli teatrali, opere di videoteatro, performances, installazioni artistiche e laboratori didattici, collaborando e lavorando con diverse personalit\u00e0 del teatro italiano, fra gli altri, Giorgio Albertazzi, Marisa Fabbri, Ferruccio Soleri, Carlo Quartucci. \u00c8 stato regista assistente del Nobel Dario Fo.\nDa sempre interessato al rapporto tra teatro e musica ha spesso ha realizzato numerosi progetti con musicisti quali: Ares Tavolazzi, Karl Potter, Kociani Orchestar, e Orchestra Sinfonica Rossini, Orchestra della Magna Grecia.\nBiografia.\nSi forma artisticamente attraverso seminari e periodi di formazione con Judith Malina-Living Theater, Teatro di Pontedera, Augusto Boal, Jerzy Sthur, Marisa Fabbri (Accademia Silvio D\u2019Amico), Ferruccio Soleri (Piccolo teatro di Milano) e seguendo il lavoro di registi quali Gabriele Salvatores (\u2018Pulcinella' e \u20181789 Scene dalla rivoluzione francese'- Teatro dell\u2019Elfo), Egisto Marcucci ( \u2018Il mandato'- Gruppo della Rocca) e Roberto de Simone (\u2018Il signor Bruschino\u2019 -Rossini Opera Festival )\nNel 1981 forma assieme ad altri operatori teatrali la Compagnia Transteatro che attraverso la propria ricerca si inserisce tra le formazioni che danno vita alla nuova scena italiana degli anni \u201980. Negli anni 2000 assieme ad alcuni vecchi membri di Transteatro fonda l\u2019associazione culturale TeatroLinguaggi con la quale crea programmi di propedeutica teatrale e da il via ad un progetto \"All\u2019Opera\": produzioni teatrali multimediali per ragazzi dedicate al grande teatro d\u2019opera presentate in Italia e all\u2019estero.\nMolteplici le sue collaborazioni con artisti di fama nazionale ed internazionale, tra le tante \"Marienbad\" dalla sceneggiatura di A. Robbe Grillet di cui \u00e8 sceneggiatore ed interprete assieme con Giorgio Albertazzi che debutta al Teatro la Piramide di Roma; con la collaborazione drammaturgica di Gualtiero de Santi realizza \"Il padre selvaggio\" dalla sceneggiatura del film mai realizzato di Pier Paolo Pasolini, opera poi ripresa nel 2004 in una nuova versione con il contrabbassista Ares Tavolazzi in occasione del progetto \"Orestea\", in collaborazione con La Biennale Teatro. Tra il 1993 e il 1995 consolida il suo rapporto teatrale con Marisa Fabbri, dirigono e progettano assieme \"La rivolta degli oggetti\" di Vladimir Majakovskij per il Teatro Ateneo di Roma e, in occasione del Festival pasoliniano TeatroOrizzonti sulle sei tragedie borghesi, realizzano diversi studi scenici su \u0091\"Pilade\" e \"Bestia di Stile\". Nel 1996 assieme al regista e attore Carlo Quartucci e l'artista Jannis Kounellis realizza \"La cantatrice calva\" di Eugenie Ionesco. Nel 1999 \u00e8 protagonista con Alessandra Faiella de \"Lo smurz - I costruttori di imperi\" di Boris Vian realizzato con la collaborazione artistica di Davide Riondino. Nel 2012 dirige e recita in \"Salom\u00e8\" con la collaborazione artistica di Anita Bartolucci.\nNel 2003 diventa regista assistente di Dario Fo e Franca Rame nello spettacolo-evento ideato dal premio Nobel per il Carnevale di Fano che vede la citt\u00e0 come palcoscenico e in scena oltre 150, danzatori, attori, acrobati e musicisti, l\u2019anno seguente su indicazione di Dario Fo dirige la messa in scena delle \"Giullarate\" scritte dallo stesso Fo.\nTra il 1984 e il 1985 conduce un'esperienza di laboratorio all'interno dell'ospedale psichiatrico di Monbaroccio con il Centro di sperimentazione teatrale dell\u2019Universit\u00e0 di Urbino documentata nel film \"Cielo aperto\" di Donatella Marchi. Gli stessi anni crea uno studio con giovani attori dedicato a Pier Paolo Pasolini per il Centro Culturale Europeo di Zurigo.\nNel 1999 riceve il premio ad Honorem \"Drammaturgia in/finita\" a cura del CUST dell'Universit\u00e0 di Urbino per il lavoro dedicato alla drammaturgia contemporanea. Nel 2004 il suo spettacolo \"Dracula, racconto del buio\" viene selezionato per il Premio Stregatto promosso dall'Ente Teatrale Italiano. Nel 2007 il suo spettacolo multimediale di teatro per ragazzi \"Figaro, Figaro\" riceve il Premio Ribalta 2007 come migliore allestimento e miglior attori.\nNel 2000 crea assieme a TeatroLinguaggi il Festival Fuoriclasse dedicato al Teatro della Scuola, di cui \u00e8 anche direttore artistico. \nDal 2003 \u00e8 docente presso l'Accademia di Belle Arti di Macerata. Dal 2006 dirige percorsi e laboratori di propedeutica teatrale all\u2019interno della casa di reclusione di Fossombrone. \nPoche le sue partecipazioni alla prosa radiofonica e televisiva della RAI.\nTeatrografia.\nTeatro.\nNel corso degli anni Bartolucci \u00e8 stato interprete e/o regista di numerose opere e installazioni teatrali: \nPubblicazioni.\nSuoi interventi sono presenti nelle seguenti pubblicazioni:"}
{"id": "8919397", "revid": "37401", "url": "https://it.wikipedia.org/wiki?curid=8919397", "title": "Portland (isola)", "text": ""}
{"id": "8919400", "revid": "1656773", "url": "https://it.wikipedia.org/wiki?curid=8919400", "title": "Lorenzo Onofrio Colonna, conte dei Marsi", "text": "Biografia.\nNato nel 1356, era il figlio di Agapito Colonna, signore di Genazzano, e Caterina Conti, e il fratello \u2013 tra gli altri \u2013 di Oddone Colonna, divenuto papa con il nome di Martino V. Apprese l'arte militare nell'esercito del re del Regno di Napoli Ladislao d'Angi\u00f2-Durazzo, nel quale ricopr\u00ec prima il ruolo di colonnello di trecento lance e poi quello di capitano della retroguardia. Intorno al 1410, a lui e a suo fratello maggiore Giordano, l'antipapa Alessandro V diede in vicariato i feudi di Castro dei Volsci e Ripi, poi confermati dall'antipapa Giovanni XXIII, che, nell'occasione, concesse loro anche il feudo di Olevano Romano. Nel 1419 la regina del Regno di Napoli Giovanna II d'Angi\u00f2-Durazzo gli assegn\u00f2 la contea di Albe, precedentemente appartenuta a Giacomo Orsini fino al 1404. Si scontr\u00f2 poi a pi\u00f9 riprese con il papa Eugenio IV e le sue truppe dello Stato Pontificio guidate dal condottiero Giovanni Maria Vitelleschi, i quali cercavano di contrastare il dominio delle famiglie Colonna ed Orsini su Roma. In particolare, il Vitelleschi riusc\u00ec ad occupare e saccheggiare i feudi di Castelnuovo Parano e Palestrina, costringendo Lorenzo Onofrio Colonna a rifugiarsi in Campania, dove venne assoldato dal re Alfonso V d'Aragona, il quale, per tenerselo stretto, gli conferm\u00f2 la carica di gran camerlengo del Regno di Napoli, che aveva ottenuto durante il governo di Ladislao. Il sovrano aragonese lo inser\u00ec nel suo esercito capitanato da Roberto Malatesta e nel 1423 lo mand\u00f2 contro la Repubblica di Venezia. Durante il viaggio si accamp\u00f2 con i suoi soldati in una zona del Montefeltro e, rifugiatosi all'interno di una torre, durante una notte scoppi\u00f2 accidentalmente un forte incendio nel territorio, che lo arse nel sonno, portandolo alla morte. Nei feudi gli successe il figlio primogenito Odoardo Colonna.\nDiscendenza.\nLorenzo Onofrio Colonna, durante il governo del re del Regno di Napoli Ladislao d'Angi\u00f2-Durazzo, si spos\u00f2 con Verdina Guglielma Borrello, figlia di Oliviero, che gli port\u00f2 in dote la contea dei Marsi e il feudo di Giuliano di Roma e dalla quale non ebbe figli. Rimasto vedovo, si rispos\u00f2 con Sveva Caetani, figlia di Jacobello, conte di Fondi, che gli diede tre figli e tre figlie:"}
{"id": "8919404", "revid": "287204", "url": "https://it.wikipedia.org/wiki?curid=8919404", "title": "Quercus libani", "text": "La quercia del Libano (Quercus libani ) \u00e8 una specie di quercia nativa del Medio e Vicino Oriente, diffuso in Libano, Siria occidentale, Israele settentrionale, Turchia orientale e nella parte settentrionale dell'Iraq e dell'Iran. Appartiene alla famiglia delle Fagaceae.\nDescrizione.\nLa quercia del Libano \u00e8 un albero deciduo monoico.\nFu introdotta in Europa nel 1856.\nPortamento.\nLa quercia non \u00e8 particolarmente maestosa: cresce tipicamente fino a 8\u00a0m di altezza, in alcuni casi si sono registrati esemplari di 10\u00a0m.\nCorteccia.\nLa corteccia \u00e8 grigio scuro con crepe arancioni. I rametti sono di colore marrone oliva.\nFoglie.\nLe foglie decidue sono di forma lanceolata, di solito asimmetriche, lunghe da 10 a 12\u00a0cm e larghe circa 3\u00a0cm; hanno da 10 a 12 paia di nervature e denti triangolari sul bordo che terminano con setole corte. La base \u00e8 arrotondata mentre l'apice \u00e8 leggermente appuntito.\nIl colore \u00e8 verde scuro lucido sul lato superiore e verde pallido su quello inferiore.\nFiori.\nI fiori sono monoici, vale a dire che l'albero ospita i fiori di entrambi i sessi. Questi sono impollinati dall'azione del vento.\nLe ghiande hanno un diametro variabile tra 2\u00a0cm e 3,5\u00a0cm, coperte da copule per met\u00e0 della loro lunghezza. Le ghiande poggiano su un gambo molto spesso e corto.\nUsi.\nIl legno della quercia del Libano \u00e8 molto duro e resiste all'attacco di insetti e funghi. Viene impiegato nell'edilizia.\nAlimentazione.\nLe ghiande sono molto amare a causa dell'alta concentrazione di tannini. Il gusto pu\u00f2 essere addolcito lavando le ghiande sotto acqua corrente, perdendo per\u00f2 molti minerali benefici.\nLe ghiande possono essere seccate e ridotte in polvere per essere usate negli stufati per aumentarne la viscosit\u00e0 o mischiate con cereali per la panificazione. Se tostate le ghiande possono essere usate come sostituto del caff\u00e8.\nPropriet\u00e0 officinali.\nLe galle prodotte dalle larve di diversi insetti, particolarmente comuni sugli alberi con concentrazioni pi\u00f9 alte di tannini, hanno propriet\u00e0 astringenti ed in passato erano usato come trattamento per emorragie e diarrea. I tannini estratti dalle galle erano usati come coloranti.\nAltri usi.\nLa quercia del Libano \u00e8 utilizzata come pianta ornamentale per giardini, parchi e progetti di ripristino ambientale, soprattutto in ambiti di \"xeriscaping\", grazie alle ridotte necessit\u00e0 di irrigamento.\nLa lettiera della quercia \u00e8 usata come repellente naturale contro insetti erbivori dannosi per altre specie. Il suo pacciame posizionato attorno a piante vulnerabili \u00e8 efficace contro lumache e larve. Le foglie invece sono efficaci contro la crescita di erbacce. Il pacciame \u00e8 prodotto in buone quantit\u00e0 in autunno, in occasione della defogliazione.\nColtivazione.\nLa quercia del Libano tollera molto bene la siccit\u00e0. Inoltre predilige terreni di limo o argilla, senza particolare predilezione per l'acidit\u00e0 del suolo. Cresce sia esposto direttamente al sole che in parziel ombra; resiste a venti forti ma non alla salsedine marina. \u00c8 resistente fino alla zona di rusticit\u00e0 6.\nNon tollera disturbi alle radici, quindi gli alberi non devono essere spostati dopo la piantumazione. Infatti la crescita dell'albero \u00e8 pi\u00f9 vigorosa, in termini di velocit\u00e0 di crescita e profondit\u00e0 delle radici, se la ghianda \u00e8 piantata \"in situ\". Le ghiande vanno piantate poco dopo la maturazione e perdono la loro capacit\u00e0 una volta seccatesi, quindi vanno seminate in un terreno umido e fresco al riparo dai roditori fino alla piantumazione."}
{"id": "8919411", "revid": "446353", "url": "https://it.wikipedia.org/wiki?curid=8919411", "title": "Ferete", "text": ""}
{"id": "8919412", "revid": "484362", "url": "https://it.wikipedia.org/wiki?curid=8919412", "title": "Scuola Grande Tedesca", "text": "La Scuola Grande Tedesca, o Scola Grande Tedesca, rappresenta il pi\u00f9 antico luogo di culto ebraico a Venezia.\nStoria.\nLa sinagoga fu la prima a Venezia, fondata tra il 1528 e il 1529, e col passare dei secoli sub\u00ec notevoli modifiche strutturali, in particolare nel XVIII secolo.\nDescrizione.\nQuesta e le altre sinagoghe caratterizzano il ghetto veneziano ma la loro presenza \u00e8 discreta perch\u00e9 difficilmente sono riconoscibili dall'esterno, mimetizzandosi con gli altri edifici. Solo entrando mostrano la ricchezza di quanto conservano.\nLa \"Scola\" si trova nel sestiere di Cannaregio, affacciata sul Campo del Ghetto Novo, a Venezia.\nLa grande sala interna \u00e8 asimmetrica e si presenta in forma ellittica. Le pareti sono rivestite in legno, e lignei sono anche i banchi. Alle pareti sono poste varie iscrizioni sacre e in particolare i dieci comandamenti, che si trovano sull'accesso all'Arca. Il pulpito \u00e8 sporgente nella sala."}
{"id": "8919414", "revid": "123362165", "url": "https://it.wikipedia.org/wiki?curid=8919414", "title": "Aleksandr Kurynov", "text": "Biografia.\nKurynov inizi\u00f2 ad allenarsi nel sollevamento pesi nel 1952 mentre studiava all'Universit\u00e0 di Kazan. Nel 1958 e nel 1959 arriv\u00f2 secondo ai campionati nazionali sovietici e fu inserito nella squadra nazionale. Tra il 1958 e il 1967 Kurynov vinse un solo titolo nazionale, nel 1960, ma seppe eccellere a livello internazionale nella prima met\u00e0 degli anni '60, diventando l'atleta di punta della nazionale sovietica nei pesi medi in sostituzione del campione olimpico di Melbourne 1956 F\u00ebdor Bogdanovskij, il quale veniva considerato ormai in fase calante nella sua carriera di sollevatore.\nNel 1960 partecip\u00f2 ai Campionati europei di Milano, vincendo la medaglia d'oro con 420 kg. nel totale su tre prove, battendo l'ungherese Gy\u0151z\u0151 Veres ed il polacco Jan Bochenek.\nQualche mese dopo vinse la medaglia d'oro anche alle Olimpiadi di Roma 1960 con 437,5 kg. nel totale, riuscendo a sopravanzare il grande campione statunitense Tommy Kono (427,5 kg.) e Gy\u0151z\u0151 Veres (405 kg.)\nNel 1961 vinse la medaglia d'oro ai Campionati mondiali ed europei di Vienna con 435 kg. nel totale, davanti a Gy\u0151z\u0151 Veres ed al francese Marcel Paterni.\nL'anno successivo fu ancora protagonista ai Campionati mondiali ed europei di Budapest, vincendo la medaglia d'oro con 422,5 kg. nel totale, battendo l'ungherese Mih\u00e1ly Huszka e l'iraniano Mohammad Ami-Tehrani.\nNuovamente, vinse il Campionato mondiale ed europeo nel 1963 a Stoccolma, sollevando 437,5 kg. nel totale, battendo ancora Mih\u00e1ly Huszka ed il cecoslovacco Hans Zdra\u017eila, il quale l'anno dopo sarebbe diventato il nuovo campione olimpico dei pesi medi a Tokyo.\nNel 1964 Kurynov avrebbe potuto partecipare da favorito per le medaglie alle Olimpiadi di Tokyo 1964 me venne espulso dalla squadra nazionale sovietica dal capo allenatore Arkadij Vorob'\u00ebv, il quale non approvava i metodi di allenamento usati da Kurynov.\nPi\u00f9 tardi, nel 1965, Kurynov trov\u00f2 ancora spazio per partecipare ai Campionati mondiali di Teheran, riuscendo ad ottenere la medaglia di bronzo con 432,5 kg. nel totale, terminando alle spalle del connazionale Viktor Kurentsov e del tedesco orientale Werner Dittrich.\nSi ritir\u00f2 poco dopo essere arrivato terzo ai campionati nazionali del 1967, e in seguito lavor\u00f2 brevemente come allenatore di sollevamento pesi.\nLaureatosi nel 1963 all'Istituto dell'Aviazione di Kazan, lavor\u00f2 poi come ingegnere presso un istituto di ricerca per la tecnologia informatica.\nNel corso della sua carriera sportiva stabil\u00ec 13 record mondiali, di cui 2 nella distensione lenta, 4 nello strappo, 4 nello slancio e 3 nel totale di tre prove.\nAleksandr Kurynov mor\u00ec improvvisamente all'et\u00e0 di 39 anni per insufficienza renale.\nDal 1974 \u00e8 stato organizzato un torneo di sollevamento pesi in suo onore."}
{"id": "8919417", "revid": "1568601", "url": "https://it.wikipedia.org/wiki?curid=8919417", "title": "Altopiano di Izora", "text": "L'altopiano di Izora () \u00e8 un'area geologicamente composta da roccia calcarea ordoviciana nella parte sud-occidentale dell'Oblast' di Leningrado, tra il Golfo di Finlandia a nord e il fiume Luga a sud. Il suo bordo settentrionale \u00e8 formato dalla scogliera erosiva nota come klint baltico. \nLa parte pi\u00f9 elevata dell'altopiano \u00e8 la collina Orekhovaja (176 m), situata nella sua parte estrema nord-orientale. L'altopiano \u00e8 perlopi\u00f9 ricoperto da terreni agricoli. Il sito era il cuore della regione storica conosciuta come Ingria."}
{"id": "8919419", "revid": "201394", "url": "https://it.wikipedia.org/wiki?curid=8919419", "title": "Stagnola (album)", "text": ""}
{"id": "8919420", "revid": "92723", "url": "https://it.wikipedia.org/wiki?curid=8919420", "title": "Sofia di Winzenburg", "text": "Biografia.\nAllo stato attuale della ricerca, la paternit\u00e0 di Sofia non \u00e8 stata ancora chiaramente definita. Probabilmente suo padre era Ermanno I di Winzenburg, ma \u00e8 anche possibile che appartenesse a un'altra casa nobile in cui era in uso il nome Sofia (Sophie).\nNel 1125 Sofia fu data in sposa ad Alberto I, primo detentore e fondatore della marca del Bradenburgo. Da questo matrimonio diede alla luce una dozzina di figli, di cui Bernardo visse pi\u00f9 a lungo, vale a dire fino al 1212. Don\u00f2 un \"Hufe\" a Wellen e Wolmirsleben al monastero di Leitzkau. Nel 1158 accompagn\u00f2 il marito in pellegrinaggio in Terra Santa.\nSua sorellastra era Beatrice II, badessa dell'abbazia di Quedlinburg, che mor\u00ec nel suo stesso anno di Sofia. Secondo alcune fonti, invece, Sofia di Winzenburg sarebbe morta il 25 marzo 1160, secondo altre fonti il 6/7 luglio 1160, e fu sepolta nella chiesa dell'abbazia di Ballenstedt.\nSettecento anni dopo la morte di Sofia di Winzenburg, nei pressi di Aschersleben \u00e8 stato ritrovato un bratteato sul quale \u00e8 raffigurata accanto al marito. L'immagine \u00e8 stilizzata, ma questo era tipico di tutti i ritratti di persone di quell'epoca. Il fatto che Alberto abbia coniato sua moglie sulle monete accanto a lui \u00e8 una prova dell'influenza della moglie oppure del suo amore per lei.\nMatrimonio e discendenza.\nNel 1125/1126 spos\u00f2 Alberto I di Brandeburgo, della stirpe Ascanide, cui gli sopravvisse per dieci anni. Dal matrimonio nacquero:"}
{"id": "8919428", "revid": "1543377", "url": "https://it.wikipedia.org/wiki?curid=8919428", "title": "Star Wars Detours", "text": "Star Wars Detours \u00e8 una serie animata in CGI statunitense. Si differenzia dalle altre serie animate di \"Guerre stellari\" in quanto \u00e8 una parodia del \"franchise\". Offre una versione comica di ci\u00f2 che \u00e8 accaduto tra la trilogia prequel e la trilogia originale. La serie \u00e8 prodotta da Lucasfilm Animation in collaborazione con Seth Green e Matthew Senreich.\nSebbene siano state prodotte circa due stagioni, la serie \u00e8 ancora inedita.\nProduzione.\nLa serie \u00e8 stata annunciata alla 6\u00aa \"Star Wars Celebration\" a met\u00e0 2012. La serie doveva essere ambientata tra gli eventi di \"\" e \"Guerre Stellari: Episodio IV - Una nuova speranza\". Nel marzo 2013, Lucasfilm ha posticipato \"Detours\", dopo aver riconsiderato l'approccio ai nuovi fan, quando era in produzione anche una trilogia sequel. Quel settembre, Green disse che 39 episodi erano gi\u00e0 stati completati, con 62 sceneggiature aggiuntive finite.\nTra gli autori della serie c'erano Dan Milano, Tom Root, Zeb Wells, Doug Goldstein, Breckin Meyer, Kevin Shinick, David A. Goodman, Michael Price e Jane Espenson. Brendan Hay \u00e8 stato scrittore capo.\nCasting.\nTra gli attori coinvolti nello spettacolo c'erano Dee Bradley Baker, Abraham Benrubi, Ahmed Best, Anthony Daniels, che riprende il ruolo di C-3PO, Felicia Day, Donald Faison, Nat Faxon, Seth Green, Jennifer Hale, Zachary Levi, Joel McHale, Breckin Meyer, Dan Milano, Andy Richter, Cree Summer, Catherine Taber, Billy Dee Williams, \"Weird Al\" Yankovic, Grey DeLisle e Seth MacFarlane.\nCancellazione ed eventuale distribuzione.\nNell'ottobre 2015, durante un \"live streaming\" di \"Life Is Strange\", Felicia Day ha detto che lo spettacolo era stato cancellato. Tuttavia, nel giugno 2018, Lucasfilm ha depositato un nuovo marchio per la serie.\nNel novembre 2020, un episodio di sei minuti intitolato \"Dog Day Afternoon\" \u00e8 apparso su Internet. L'episodio presenta Zuckuss e 4-LOM (interpretato da Richter e Jankovic) tentano di rapinare il ristorante di Dexter. Appaiono anche Lando Calrissian, Boba Fett e Jabba the Hutt. L'episodio \u00e8 stato rimosso poco dopo."}
{"id": "8919432", "revid": "15756", "url": "https://it.wikipedia.org/wiki?curid=8919432", "title": "Piazza della Libert\u00e0 (Tbilisi)", "text": "La Piazza della Libert\u00e0 (, traslitterato: \"Tavisuplebis moedani\"), conosciuta precedentemente come piazza Erivanskij o piazza Paskevi\u010d-Erivanskij (, \"Erevansk'is moedani\"; , traslitterato:\" Erivanskaja plo\u0161\u010dad\") durante l'occupazione dell'impero russo, come piazza Beria (, \"Berias moedani\") e successivamente come piazza Lenin (, \"Leninis moedani\") durante l'occupazione sovietica; si trova nel centro di Tblisi, all'estremit\u00e0 orientale di viale Rustaveli.\nStoria.\nOriginariamente la piazza ha preso il nome da Ivan Paskevich, conte di Erivan, un generale ucraino dell'esercito imperiale russo, che si guadagn\u00f2 il titolo in onore della sua conquista della citt\u00e0 di Erivan (l'attuale Erevan) per l'Impero russo. Durante l'era sovietica, la piazza fu rinominata due volte: inizialmente su chiamata \"Piazza Berija\" ma poi fu rinominata \"Piazza Lenin\". Fu chiamata per la prima volta Piazza della Libert\u00e0 nel 1918, durante la fondazione della Prima Repubblica Georgiana in seguito al collasso dell'Impero russo.\nPiazza della Libert\u00e0 fu il luogo in cui avvenne l'esproprio delle banche di Tblisi del 1907. Piazza della Libert\u00e0 \u00e8 stata anche sede di varie dimostrazioni di massa tra cui quelle per l'indipendenza della Georgia (dall'Unione Sovietica), la Rivoluzione delle Rose ed altre. Nel 2005, la piazza \u00e8 stato il luogo in cui il presidente degli Stati Uniti George W. Bush e il presidente georgiano Mikheil Saakashvili si sono rivolti a una folla di circa 100.000 persone per celebrare il 60\u00ba anniversario della fine della seconda guerra mondiale. Durante questo evento, il georgiano-armeno Vladimir Arutyunian lanci\u00f2 una granata contro il Presidente Bush durante il suo discorso nel tentativo, fallito, di assassinarlo.\nMonumenti.\nAl limite settentrionale della piazza, si trova un piccolo spiazzo aperto con una fontana ed il busto di Alexander Pushkin. Nelle vicinanze fu sepolto il famoso comunista Kamo (Simon Ter-Petrossian) fu sepolto, ma durante il periodo di staliniano i suoi resti furono spostati in un luogo segreto.\nSulla piazza si trovano: Il municipio di Tbilisi, l'ex sede della Bank of Georgia e lo hotel Marriott International Tbilisi. La piazza accoglier\u00e0 anche l'ufficio del governo locale di Tbilisi centro, i cui lavori di costruzione sono gi\u00e0 iniziati.\nDurante il periodo sovietico, la piazza era dominata da una grande statua di Vladimir Lenin, che fu simbolicamente abbattuta nell'agosto 1991. Il 23 novembre 2006, il Monumento alla Libert\u00e0 raffigurante San Giorgio che uccide il drago, creato dallo scultoree Zurab Tsereteli, \u00e8 stato installato nello stesso luogo.\nDalla piazza si diramano sei strade: viale Rustaveli Avenue, via Pushkin, via Kote Apkhazi, via Shalva Dadiani, via Galaktion Tabidze e via Giorgi Leonidze."}
{"id": "8919434", "revid": "8660", "url": "https://it.wikipedia.org/wiki?curid=8919434", "title": "Manila Rough Riders", "text": "I Manila Rough Riders sono una squadra di football americano di Manila, nelle Filippine; hanno vinto il titolo nazionale nel 2016-17."}
{"id": "8919438", "revid": "767487", "url": "https://it.wikipedia.org/wiki?curid=8919438", "title": "Ram\u00f3n Lorenzo Falc\u00f3n", "text": "Divenne celebre per aver guidato la brutale repressione delle manifestazioni operaie nella capitale argentina nella primavera 1909.\nBiografia.\nAmmesso nel Colegio Militar de la Naci\u00f3n nel 1870 Falc\u00f3n vi usc\u00ec tre anni dopo con il massimo dei voti. Intrapresa quindi la carriera nell'esercito argentino, prese parte alla conquista del deserto. Nel 1887 fu tra i soci fondatori del Club de Gimnasia y Esgrima La Plata. Congedatosi dall'esercito nel 1898 con il grado di colonnello, Falc\u00f3n fu poi eletto deputato nelle fila del Partito Autonomista Nazionale, la principale forza politica dell'Argentina di fine XIX secolo.\nNel 1906 fu nominato Capo della Polizia della Capitale. Per migliorare l'efficienza e la competenza della pubblica sicurezza Falc\u00f3n cre\u00f2 immediatamente un'accademia e fece dotare gli agenti di una nuova divisa. La nomina dell'ex militare al vertice della polizia porte\u00f1a era stata fortemente caldeggiata da quella parte dei settori del governo e dell'aristocrazia di Buenos Aires sempre pi\u00f9 insofferenti alle crescenti proteste dei lavoratori e delle classi pi\u00f9 umili contro la disoccupazione, lo sfruttamento ed i salari bassi. Nel luglio 1907, ricorrendo alla polizia montata e a getti d'acqua gelata, fece eseguire numerosi sfratti di affittuari che protestavano contro il caro-affitti e ele pessime condizioni igieniche.\nIl 1\u00ba maggio 1909 il sindacato anarchico FORA organizz\u00f2 in plaza Lorea, a pochi metri dal Congresso, una manifestazione in occasione della Festa dei lavoratori. Dopo il lancio di alcune pietre e di alcuni insulti nei suoi confronti, Falc\u00f3n ordin\u00f2 agli agenti di disperdere a colpi di arma da fuoco e sciabola i circa 1.500 manifestanti presenti. Al termine della giornata si contarono cos\u00ec 14 morti ed oltre un'ottantina di feriti. La FORA dichiar\u00f2 immediatamente lo sciopero generale al quale seguirono una serie di duri scontri tra manifestanti e polizia passati alla storia argentina come \"semana roja\" (settimana rossa). Persino il giorno dei funerali gli agenti a cavallo dispersero il corteo funebre sino all'interno del cimitero della Chacarita, dove i poliziotti presidiarono le bare, ed operarono centinaia di arresti. Successivamente Falc\u00f3n ordin\u00f2 il sequestro e la distruzione delle tipografie dei giornali \"La Vanguardia\" e \"La Protesta Humana\", dalle cui colonne si erano levati voci di protesta contro l'atteggiamento della polizia e del suo capo.\nI sindacalisti socialisti ed anarchici chiesero ed ottennero un incontro con il presidente del Senato Benito Villanueva per chiedere le dimissioni di Falc\u00f3n e pene lievi per i fermati. Il capo della Polizia respinse le accuse forte del pubblico appoggio del presidente argentino Jos\u00e9 Figueroa Alcorta e di alcuni esponenti della Borsa di Buenos Aires.\nL'assassinio di Falc\u00f3n.\nIl 14 novembre 1909 Falc\u00f3n ed il suo segretario Juan Alberto Lartigau, dopo aver presenziato al funerale del direttore dei Penitenziari Nazionali Antonio Ballv\u00e9, lasciarono il cimitero della Recoleta a bordo di una carrozza scoperta. Pochi metri pi\u00f9 avanti, all'incrocio tra avenida Callao e Quintana, un militante anarchico d'origine russa Sim\u00f3n Radowitzky lanci\u00f2 all'interno della vettura un pacchetto con all'interno una bomba artigianale. I due occupanti fecero appena in tempo ad accorgersi di quanto stava avvenendo che la bomba esplose lasciandoli entrambi gravemente feriti. L'attentatore fugg\u00ec inseguito dalla polizia e da alcuni passanti. Dopo aver cercato di suicidarsi inneggiando all'anarchia, si rifugi\u00f2 in un edificio in costruzione dove fu poi arrestato. In commissariato, nonostante le percosse e le torture, Radowitzky rifiut\u00f2 di parlare con gli inquirenti.\nNonostante l'arrivo dei sanitari ed il ricovero in ospedale, sia Falc\u00f3n che Lartigau morirono poche ore pi\u00f9 tardi per le ferite riportate.\nFalc\u00f3n e Lartigau furono seppelliti nel cimitero della Recoleta. Il presidente Figueroa Alcorta inaspr\u00ec le leggi contro gli stranieri che venivano scoperti Radowitzky fu condannato all'ergastolo in quanto minorenne. Rinchiuso dapprima nel carcere di avenida Las Heras a Buenos Aires fu poi trasferito nel penitenziario di Ushuaia, nella remota Terra del Fuoco. Qui tent\u00f2 in un'occasione la fuga, salvo poi essere amnistiato il 14 aprile 1930 dal presidente Hip\u00f3lito Yrigoyen.\nMonumenti e omaggi.\nSul luogo dell'attentato \u00e8 stata scoperta una targa in ricordo del capo della Polizia di Buenos Aires. Un monumento dedicato alla memoria di Falc\u00f3n fu poi eretto in plaza Ram\u00f3n J. C\u00e1rcano, di fronte al cimitero della Recoleta.\nLa scuola della polizia di Buenos Aires fu intitolata a Falc\u00f3n sino al 2006."}
{"id": "8919441", "revid": "1318658", "url": "https://it.wikipedia.org/wiki?curid=8919441", "title": "Jos\u00e9 Quintero (regista)", "text": "Biografia.\nJos\u00e9 Quintero nacque a Panama, ultimo dei quattro figli del panamense Carlos Rivera Quintero e della spagnola Consuelo Palmerola. La famiglia si trasfer\u00ec negli Stati Uniti, dove Quintero studi\u00f2 al Los Angeles City College, all'University of Southern California e all'Art Institute di Chicago.\nNel 1951 co-fond\u00f2 il Circle in the Square Theatre nel Greenwich Village insieme a Theodore Mann, evento che per gli storici dello spettacolo segn\u00f2 la nascita del teatro dell'Off-Broadway. Negli anni successivi Quintero si afferm\u00f2 come uno dei pi\u00f9 acclamati registi di Broadway e dell'Off-Broadway, facendosi notare soprattutto come un raffinato interprete dell'opera del premio Nobel Eugene O'Neill. Le sue regie portarono a una \"riscoperta\" dell'opera di O'Neill da parte di critica e pubblico e il regista port\u00f2 in scena diversi dei suoi drammi, a partire da \"Arriva l'uomo del ghiaccio\" (1956), \"Lungo viaggio verso la notte\" (1956) e \"Strano interludio\" (1963). Nel 1974 diresse a Broadway un'altra opera di O'Neill, \"Una luna per i bastardi\", e vinse il Tony Award alla miglior regia di un'opera teatrale. Nel corso della sua carriera Quintero cur\u00f2 la regia di diciannove allestimenti di opere di O'Neill, in cui diresse attori come Geraldine Page, Jane Fonda e Colleen Dewhurst.\nQuintero non diresse solo opere di O'Neill, ma anche drammi di numerosi altri scrittori, tra cui Truman Capote, Jean Cocteau, Thornton Wilder, Jean Genet e Brendan Behan. Collabor\u00f2 anche con Tennessee Williams in occasione delle prime di \"Estate e fumo\" (1952) e \"Le sette discese di Myrtle\" (1968). Nel 1961 inoltre diresse il film \"La primavera romana della signora Stone\", su sceneggiatura di Tennesee Williams. Nel 1990 diresse Liv Ullmann in \"Vite in privato\" al Nationaltheatret di Oslo e nel corso della sua carriera cur\u00f2 anche la regia di opere liriche alla Dallas Opera e al Metropolitan.\nJos\u00e9 Quintero era omosessuale ed ebbe una relazione con Nicholas Tsacrios per tutta la vita. Soffr\u00ec a lungo di alcolismo e nel 1987 gli fu diagosticato un cancro alla gola, che dodici anni dopo lo port\u00f2 all'intervento chirurgico per la rimozione della laringe che gli cost\u00f2 la vita."}
{"id": "8919444", "revid": "8660", "url": "https://it.wikipedia.org/wiki?curid=8919444", "title": "Manila Datu", "text": "I Manila Datu sono una squadra di football americano di Manila, nelle Filippine; hanno vinto il titolo nazionale nel 2019."}
{"id": "8919448", "revid": "599013", "url": "https://it.wikipedia.org/wiki?curid=8919448", "title": "Julian Okwara", "text": "Carriera.\nAl college Okwara gioc\u00f2 a football a Notre Dame dal 2016 al 2019. Fu scelto nel corso del terzo giro (67\u00ba assoluto) dai Detroit Lions nel Draft NFL 2020. Nella sua stagione da rookie disput\u00f2 6 partite, nessuna delle quali come titolare, mettendo a segno 3 tackle.\nVita privata.\nIl fratello, Romeo Okwara, gioca anch'egli nei Detroit Lions."}
{"id": "8919454", "revid": "767487", "url": "https://it.wikipedia.org/wiki?curid=8919454", "title": "Struggle (film 2010)", "text": "Struggle \u00e8 un film del 2010 diretto da Bruce Stephen Locke.\nTrama.\nDarren, giovane ragazzo gay, arriva a Toronto per cominciare una nuova vita. A corto di soldi e senza un posto dove vivere, ha la fortuna di imbattersi in un gruppo di giovani prostituti gay con cui stringe amicizia. In seguito Darren si innamora di Steve, uno del gruppo che per\u00f2 ha gi\u00e0 un fidanzato. Mentre cerca disperatamente di evitare di diventare lui stesso un prostituto, la solitudine e l'infatuazione di Darren per Steve alla fine lo mettono in una spirale discendente con circostanze tragiche."}
{"id": "8919458", "revid": "599013", "url": "https://it.wikipedia.org/wiki?curid=8919458", "title": "Logan Stenberg", "text": "Carriera.\nDetroit Lions.\nAl college Stenberg gioc\u00f2 a football all'Universit\u00e0 del Kentucky dal 2016 al 2019. Fu scelto nel corso del quarto giro (121\u00ba assoluto) del Draft NFL 2020 dai Detroit Lions. Nella sua stagione da rookie disput\u00f2 2 partite, nessuna delle quali come titolare."}
{"id": "8919459", "revid": "1564499", "url": "https://it.wikipedia.org/wiki?curid=8919459", "title": "Homo abilis", "text": ""}
{"id": "8919461", "revid": "8660", "url": "https://it.wikipedia.org/wiki?curid=8919461", "title": "Olongapo Warriors", "text": "Gli Olongapo Warriors sono una squadra di football americano di Olongapo, nelle Filippine."}
{"id": "8919464", "revid": "8660", "url": "https://it.wikipedia.org/wiki?curid=8919464", "title": "Manila Outlaws", "text": "I Manila Outlaws sono una squadra di football americano di Manila, nelle Filippine."}
{"id": "8919487", "revid": "767487", "url": "https://it.wikipedia.org/wiki?curid=8919487", "title": "Relic (film 2020)", "text": "Relic \u00e8 un film horror australiano del 2020, diretto da Natalie Erika James e interpretato da Emily Mortimer, Robyn Nevin e Bella Heathcote.\nTrama.\nEdna, anziana che vive da sola ma ha generalmente goduto di buona salute, scompare nel nulla mentre \u00e8 a casa propria. Dopo non aver avuto sue notizie per un po', sua figlia Kay e sua nipote Sam raggiungono la sua abitazione e, non trovandola, ne denunciano la scomparsa. Le due donne vivono per alcuni giorni insieme nella casa dell'anziana, si confrontano sulle rispettive vite ma nel contempo notano elementi inquietanti nell'abitazione: bigliettini lasciati ovunque come se Edna li usasse per comunicare con qualcuno, strane macchie di muffa, un vicino di casa affetto da un ritardo cognitivo che rivela a Sam come suo padre non gli permetta pi\u00f9 di frequentare casa di Edna. Ci\u00f2 provoca anche strani incubi alle due donne. Una mattina, di punto in bianco, Edna ritorna a casa: seppur non mostri quasi alcuna anomalia a livello fisico, la donna si rifiuta di parlare della sua scomparsa e fa come se non fosse accaduto nulla. Un livido che Edna ha sul petto inizia inoltre ad ingrandirsi proprio come le macchie di muffa sul soffitto.\nKay pensa che Edna possa essere affetta da demenza senile e cos\u00ec si reca presso una casa di riposo a Melbourne per valutare la qualit\u00e0 della struttura in vista di un possibile ricovero, ma Sam non \u00e8 d'accordo e propone a sua nonna di trasferirsi da lei per accudirla. Edna alterna tuttavia momenti in cui \u00e8 la donna amorevole di sempre ad altri in cui diventa una persona rabbiosa e violenta; inoltre non riconosce i propri affetti, ha atteggiamenti estremamente negativi verso il suo stesso passato e si lamenta di un'oscura presenza che l'avrebbe attaccata in casa dopo aver atteso che lei diventasse debole e sola.. Presto anche per Sam la situazione si fa insostenibile: la ragazza sente sua nonna affermare che lei e Kay starebbero attendendo con trepidazione la sua morte, dopo di che viene cacciata via dalla sua stanza.\nDopo questo episodio, Sam si reca dai vicini e scopre che il ragazzino era stato allontanato da Edna in quanto la donna lo aveva rinchiuso dentro un magazzino senza rendersene neanche conto. La situazione peggiora molto rapidamente: Edna diventa estremamente aggressiva e autolesionista fino a perdere ogni traccia di umanit\u00e0 e aggredire barbaramente le sue discendenti. Le due donne cercano di scappare via, ma l'amore provato per l'anziana le obbliga a tornare indietro anche dopo una feroce lotta, restando al fianco di ci\u00f2 che resta dell'anziana signora, ridotta ormai a una sorta di umanoide completamente nero. Sam \u00e8 titubante nei confronti di questa scelta, tuttavia sua madre sembra ormai esserne completamente soggiogata: anche il suo corpo presenta una macchia nera simile a quella apparsa su Edna in precedenza.\nDistribuzione.\nDopo essere stato presentato ufficialmente il 25 gennaio 2020 durante il Sundance FIlm Festival, il film \u00e8 stato distribuito a partire dal luglio successivo.\nAccoglienza.\nPubblico.\nIl film ha incassato 2,2 milioni di dollari al botteghino.\nCritica.\nSull'aggregatore Rotten Tomatoes il film riceve il 91% delle recensioni professionali positive con un voto medio di 7,65 su 10 basato su 163 critiche, mentre su Metacritic ottiene un punteggio di 77 su 100 basato su 36 critiche. IndieWire lo ha definito il quinto miglior film indipendente del 2020."}
{"id": "8919489", "revid": "287204", "url": "https://it.wikipedia.org/wiki?curid=8919489", "title": "Super Young Team", "text": "Il Super Young Team \u00e8 un gruppo di supereroi giapponesi dell'universo DC Comics. Il gruppo apparve per la prima volta sul primo numero di \"Final Crisis Sketchbook\" (maggio 2008) ed \u00e8 stato creato da Grant Morrison e JG Jones.\nStoria editoriale.\nIl concept per questo gruppo di supereroi fu di Grant Morrison, che aveva pecendemente concepito i Great Ten, e i sei vennero menzionati per la prima volta sul numero 6 della serie \"52\". Si ispiravano a un misto fra i supereroi americani e la cultura pop giapponese.\nI supereroi fecero la loro prima apparizione al completo nel \"Final Crisis\" di Morrison, dove veniva rivelato che erano l'incarnazione del Quinto Mondo dei Forever People. Comparvero anche in \"Final Crisis Aftermath: Dance,\" scritto da Joe Casey con i disegni di ChrisCross.\nFormazione.\nMost Excellent Superbat.\nMost Excellent Superbat (Heino) \u00e8 il leader del gruppo. Indossa una bizzarra uniforme rossa e gialla ispirata ai costumi di Superman e Batman. Stando alle sue parole, il suo superpotere \u00e8 \"essere cos\u00ec ricco da poter fare qualsiasi cosa\", ma pu\u00f2 altres\u00ec contare su una serie di gadget tecnologicamente avanzati (uno dei quali pu\u00f2 generare un esoscheletro di energia) e un buon addestramento nelle arti marziali. La sua base \u00e8 un'isola base segreta chiamata \"Most Serene Sanctuary\" (\"Serenissimo Santuario\") e contiene un supercomputer denominato \"campo dati unificato\" con cui pu\u00f2 interagire solo quando tramite meditazione riesce a sintonizzare le proprie onde cerebrali sulla frequenza delle onde theta. Come visto sul primo numero di \"Final Crisis Aftermath: Dance\", il fantasma di un essere che si fa chiamare \"Ultimon Alpha\" gli era precedentemente apparso in una visione.\nAlla fine della serie dimostra di essere davvero ricco come affermava quando decide di acquistare l'intero Giappone.\nBig Atomic Lantern Boy.\nBig Atomic Lantern Boy \u00e8 il secondo in comando dopo Most Excellent Superbat. Indossa un costume verde, munito di un obl\u00f2 a raggi-x sul petto. L'obl\u00f2 lascia intravedere il suo scheletro e gli consente di sparare raggi verdi che emettono diversi tipi di radiazioni. \u00c8 invaghito di Shiny Happy Aquazon.\nCrazy Shy Lolita Canary.\nCrazy Shy Lolita Canary \u00e8 un'eroina alata che indossa la classica uniforme da studentessa giapponese. Le sue dimensioni sono cos\u00ec ridotte che pu\u00f2 stare in una mano. Pu\u00f2 emettere un urlo sonoro (sempre il solito: \"Sumimasen\", \"Mi scusi\") simile a quello di Black Canary tranne per il fatto che questo suona come una potente miscela modulata di pi\u00f9 voci.\nShiny Happy Aquazon.\nShiny Happy Aquazon \u00e8 la figlia di Junior Waveman (Riki Kimura) -un membro fondatore di Big Science Action e della figlia geniale di Senior Waveman Otomo. Ha la capacit\u00e0 di creare costrutti d'acqua solida similmente a Mera, la moglie di Aquaman. \u00c8 attratta da Sonic Lightning Flash. Sul numero quattro di \"Final Crisis Aftermath: Dance\", suo padre, che ora \u00e8 Senior Waveman Kimura, la invita a unirsi ai Big Science Action. \nWell-Spoken Sonic Lightning Flash.\nWell-Spoken Sonic Lightning Flash, il cui vero nome \u00e8 Keigo, indossa un casco rotondo e scarpe da ginnastica giganti. \u00c8 in grado di correre a pi\u00f9 di 800 Km/h.\nSunny Sumo.\nIl gruppo recluta anche Sunny Sumo, un potente lottatore dotato di un efficiente fattore di guarigione. Egli \u00e8 altres\u00ec immune a qualsiasi tentativo di controllo mentale. Sumo era gi\u00e0 apparso come aiutante dei Forever People nella loro serie originale, ma era rimasto bloccato nell'antico Giappone dove aveva avviato un'esistenza pacifica. Ma -un po' incoerentemente- il Sunny Sumo che si unisce al Super Young Team \u00e8 un esule del pianeta Terra-51, da cui era fuggito prima che venisse distrutto.\nEquipaggiamento.\nIl Super Young Team ha un veicolo chiamato Wonder Wagon: un'auto in grado di volare simile al Whiz Wagon della Newsboy Legion."}
{"id": "8919491", "revid": "121412416", "url": "https://it.wikipedia.org/wiki?curid=8919491", "title": "Exeed TX", "text": "La Exeed TX (codice progettuale \"M31T\") \u00e8 un'autovettura di tipo SUV prodotta dalla casa automobilistica cinese Chery Automobile dal 2019.\nViene prodotta anche in versione a passo lungo denominata Exeed TXL (codice progettuale \"M32T\"). \nStoria.\nLa Chery dopo i buoni successi della famiglia di SUV e crossover Tiggo decise di rilanciare un proprio brand di veicoli di fascia alta, orientati al lusso, esperimento che gi\u00e0 aveva provato con il brand Riich che venne lanciato nel 2009 e chiuso nel 2014 in seguito allo scarso successo. Stavolta la casa cinese decise di seguire il trend di mercato che favoriva il segmento dei SUV e inizi\u00f3 a lavorare con Magna International allo sviluppo di una nuova gamma di veicoli da poter vendere non solo in Cina ma anche in Europa. Nel 2015 parte lo sviluppo del progetto M31T, una crossover medio-grande di segmento D e di una nuova piattaforma modulare di base (\"M3X\") destinata ad equipaggiare anche futuri modelli.\nDopo due anni debutta in veste di pre-produzione al Salone dell'automobile di Francoforte edizione 2017 la Chery Exeed TX, la prima del neonato brand Exeed. La casa cinese inoltre annuncia la produzione del modello anche per il mercato europeo prevista nel 2020.\nIl modello presentato, bench\u00e9 fosse ormai pronto subisce dei ritardi, infatti l\u2019anno successivo la Chery inaugur\u00f2 un nuovo centro stile in Germania e venne deciso di modificarne il frontale allo scopo di conferire maggiore identit\u00e0 alla vetture e venne eliminato ogni riferimento al marchio Chery sia dai lamierati che dagli interni e sostituito dal nuovo logo Exeed a caratteri cubitali, venne cambiato anche il design della calandra anteriore con un listello a sfondo nero che intercorre lungo i fanali e vengono ridisegnati i cerchi in lega. La versione aggiornata e pronta per la produzione viene presentata nel novembre del 2018 e la casa comunica che le vendite partiranno dai primi mesi del 2019 in Cina.\nLa produzione parte ufficialmente il 24 gennaio 2019 presso lo stabilimento Chery di Wuhu.\nPochi mesi dopo il debutto viene introdotta anche la versione a passo lungo (da 2,80 metri) denominata Exeed TXL con abitacolo a sette posti e lunghezza totale maggiore di 8 cm pari a 4,775 metri.\nMeccanica.\nLa TX \u00e8 lunga 4,690 metri mentre la TXL \u00e8 lunga 4,775 metri. La vetture viene realizzata sulla nuova piattaforma modulare M3X sviluppata da Chery con Magna e Bentler, la trazione \u00e8 anteriore oppure integrale BorgWarner di tipo inseribile elettronicamente e il motore \u00e8 in posizione anteriore-trasversale. Possiede sospensioni anteriori a ruote indipendenti McPherson e posteriori a ruote indipendenti Multilink con barra stabilizzatrice e ammortizzatori con molle elicoidali. I freni anteriori sono a disco ventilati e i posteriori a disco. \nRispetto al resto della produzione Chery, la TX possiede di serie tutti i dispositivi di assistenza alla guida di livello 2 come frenata automatica d\u2019emergenza con riconoscimento ostacoli, mantenimento corsia attivo, sensori veicoli in fase di sorpasso, riconoscimento segnaletica stradale e sei airbag, ABS ed EBD, controllo di stabilit\u00e0 e di trazione. \nLa scocca \u00e8 stata sviluppata da Bentler ed \u00e8 realizzata per il 75% con acciai ad alta resistenza da 1500 MPa nella zona frontale e nei montanti A e B, e con acciai a deformazione programmata nel restante dello scheletro. \nLa gamma motori al debutto era composta da un unico propulsore a quattro cilindri benzina 1.6 \"Acteco\" 16 valvole a iniezione diretta e turbocompressore erogante 197 cavalli abbinato ad un cambio manuale a 6 rapporti o automatico a doppia frizione DCT a 7 rapporti Getrag. Il modello a trazione integrale \u00e8 disponibile solo col cambio automatico a doppia frizione."}
{"id": "8919495", "revid": "1573940", "url": "https://it.wikipedia.org/wiki?curid=8919495", "title": "Bothriechis", "text": "Bothriechis () \u00e8 un genere di vipere velenose della famiglia \"Viperidae\". Sono comunemente chiamate \"vipere delle palme\". Queste vipere sono tipiche del Centro e del Sud America. \nTutti i membri del genere hanno abitudini arboricole e diurne.\nUndici specie sono al momento riconosciute.\nDescrizione.\nIn media le specie di questo genere misurano 60-80 cm, ma \"B. aurifer, B. bicolor\" e \"B. Lateralis\" possono arrivare a 1 m e oltre.\nIl colore di solito \u00e8 uniforme e consiste in un verde che li aiuta a mimetizzarsi con l'ambiente, che potrebbe comprendere macchie scure. \n\"B. schlegelii\" \u00e8 un'eccezione a questa \"regola\".\nDistribuzione.\nLe specie di questo genere sono presenti nel Messico meridionale (Oaxaca e Chiapas), per tutto il Centro America e nel Sud America settentrionale (Colombia, Venezuela occidentale, Ecuador e Per\u00f9 settentrionale)."}
{"id": "8919503", "revid": "130040", "url": "https://it.wikipedia.org/wiki?curid=8919503", "title": "Contea di Manresa", "text": "La Contea di Manresa (in catalano: \"Comtat de Manresa\", in spagnolo: \"Condado de Manresa\"; in francese: \"Comt\u00e9 de Manresa\") \u00e8 stata una delle contee medievali della Catalogna; era una Contea nominale, senza conti titolari, registrata gi\u00e0 nel 906.\nTerritorio.\nInizialmente la contea comprendeva la parte occidentale della contea di Osona a partire dalla comarca di Bages, poi, a causa dell'avanzata della Riconquista, la designazione fu estesa alle comarche di Anoia, Segarra e Urgell. \n&lt;br&gt;La sua capitale era il villaggio di Manresa, ben differenziato dalla contea di Osona in base ai privilegi concessi dal Re dei Franchi Occidentali, Oddone nell'889 e nell'890.\nStoria.\nPoich\u00e9 il suo territorio era sempre considerato un'estensione del territorio della contea di Osona la contea di Manresa era una denominazione di natura pi\u00f9 geografica che politica. \n&lt;br&gt;I progressi di quella contea verso le nuove terre conquistate furono delimitati da torri di difesa chiamate \"manresane\". \n&lt;br&gt;La designazione di contea di Manresa scomparve nel corso del XII secolo e cedette il passo a diversi vicariati nei territori della sua antica area di attribuzione."}
{"id": "8919506", "revid": "478814", "url": "https://it.wikipedia.org/wiki?curid=8919506", "title": "Orlando Open I 2021 - Singolare", "text": "Brandon Nakashima era il detentore del titolo, ma ha scelto di non partecipare a questa edizione.\nIn finale Jenson Brooksby ha sconfitto Denis Kudla con il punteggio di 6-3, 6-3."}
{"id": "8919510", "revid": "287204", "url": "https://it.wikipedia.org/wiki?curid=8919510", "title": "Josep Llu\u00eds Sert", "text": ""}
{"id": "8919512", "revid": "15756", "url": "https://it.wikipedia.org/wiki?curid=8919512", "title": "Stadio Marcel Deflandre", "text": "Lo stadio Marcel Deflandre () \u00e8 un impianto sportivo francese di La Rochelle. \u00c8 l'impianto principale della citt\u00e0 ed \u00e8 destinato esclusivamente agli incontri di rugby a 15. \u00c8 lo stadio di casa per la squadra dei rugby La Rochelle.\nLo stadio \u00e8 stato inaugurato nel 1926 con il nome di Parc des Sports de Port-Neuf.\nIl 23 marzo 1947, lo stadio venne intitolato a Marcel Deflandre, artefice delle fusione dei tre club di rugby allora presenti in citt\u00e0 in un nuovo sodalizio chiamato Stade Rochelais, di cui nel 1941 assunse la presidenza.\nMembro della Resistenza, fu arrestato il 9 ottobre 1943 e fucilato dalla Gestapo l'11 gennaio 1944 a Bordeaux.\nLo stadio nel 2000 \u00e8 stato interessato da importanti lavori di ristrutturazione: \u00e8 stato rifatto l'impianto luce, il manto erboso e l'ampliamento della tribuna Atlantic di 600 posti su entrambi i lati. La capienza venne portata a posti di cui a sedere.\nNel 2008 vennero iniziati i lavori di ristutturazione della seconda tribuna dello stadio, la Pont Neuf. La nuova installazione include pannelli solari sul tetto di 3.000 m2 e di una cisterna da 80.000 litri che raccoglie l'acqua piovana per l'irrigazione del terreno di gioco.\nNel 2010 \u00e8 stata invece ristrutturata la tribuna Albertville, aumentandone la capienza da a posti.\nA seguito della costruzione di una nuova tribuna effettuata nel settembre 2017, chiamata Apivia, la capienza definitiva dello stadio \u00e8 arrivata a posti."}
{"id": "8919514", "revid": "36426", "url": "https://it.wikipedia.org/wiki?curid=8919514", "title": "Palazzo Boncompagni (Bologna)", "text": "Il palazzo Boncompagni \u00e8 un edificio storico situato in via del Monte, nel centro di Bologna, in Emilia-Romagna.\nStoria e descrizione.\nCostruito per iniziativa di Cristoforo Boncompagni nel 1537, fu terminato nel 1548. \nL'edificio, con bella scala elicoidale, \u00e8 variamente attribuito a Baldassarre Peruzzi o al Vignola. \nSul portale del 1545 figura l'insegna papale di Gregorio XIII, Ugo Boncompagni."}
{"id": "8919516", "revid": "125710325", "url": "https://it.wikipedia.org/wiki?curid=8919516", "title": "Pseudo-Egesippo", "text": "Lo Pseudo-Egesippo (seconda met\u00e0 IV sec. d.C.) \u00e8 uno pseudonimo per indicare l\u2019autore di una traduzione-rifacimento latino del \"Bellum Iudaicum\" di Giuseppe Flavio.\nIl nome \"Egesippo\" compare nella tradizione manoscritta dal IX secolo, mentre nei codici precedenti l\u2019opera circola con il nome di \"Josephus.\" Per alcuni studiosi Egesippo sarebbe una corruzione del nome \"Josephus\", da \"ex Iosippo\"\",\" in riferimento all\u2019autore del testo di partenza, Flavio Giuseppe; tale corruzione si sarebbe poi stabilizzata al sorgere del IX secolo, per distinguere Egesippo (autore della traduzione) da Giuseppe. Altri critici invece, attualmente in posizione minoritaria, ritengono che il nome derivi da un\u2019attribuzione erronea dell\u2019opera allo storico cristiano Egesippo (110-180).\nL'autore.\nDi una traduzione latina del \"Bellum Iudaicum\" si ha notizia certa nelle \"Institutiones\" di Cassiodoro, che gi\u00e0 risulta incerto sull\u2019attribuzione e indica come possibili autori Gerolamo, Ambrogio e Rufino.\nL\u2019attribuzione a Gerolamo pu\u00f2 essere esclusa in quanto lui stesso, in una sua \"epistula\" del 398, sembrerebbe smentire di essere l\u2019autore di una traduzione di Flavio Giuseppe. \u00c8 probabile che sia Cassiodoro che Gerolamo si riferissero ad una seconda traduzione, pi\u00f9 letterale ed in 7 libri, come riportato da Cassiodoro stesso, attribuita a Rufino.\nI primi autori che invece utilizzano con certezza l\u2019opera dello Pseudo-Egesippo, sono, oltre a Quodvultdeus, Isidoro di Siviglia, l\u2019anonimo autore del \"De situ Hierosolimae,\" Adamnano e Beda, che individuano l\u2019autore in \"Iosephus\"\".\" Nella tradizione manoscritta esiste tuttavia un filone, cronologicamente contemporaneo, che attribuisce l\u2019opera ad Ambrogio, forse sulla base dell\u2019ipotesi formulata da Cassiodoro. Sin dalla fine del XIX secolo, dunque, gli studiosi hanno provato a verificare la paternit\u00e0 del testo analizzandolo nei suoi aspetti intrinseci.\nI primi studi di attribuzione tra XIX e XX secolo.\nI primi studiosi a sostenere l\u2019identificazione dello Pseudo-Egesippo con Ambrogio furono Hermann R\u00f6nsch, Max Ihm, Gustav Landgraf e Carl Weyman, anche se i risultati pi\u00f9 convincenti furono di Vincenzo Ussani, che apr\u00ec un acceso e proficuo dibattito. Il primo a opporsi a tale identificazione fu Otto Scholtz che, sulla scorta di una vecchia teoria delle origini ebraiche dello Pseudo-Egesippo formulata da Friedrich Vogel, propose come attribuzione alternativa Isacco Giudeo, ebreo convertito vissuto nel III sec., sostenendo che Ambrogio aveva letto e citato Egesippo.\nNegli anni \u201930 gli studi sulla paternit\u00e0 dell\u2019opera si incentrarono principalmente sull\u2019uso della lingua (lessico, sintassi e \"clausolae\"). Gli studiosi che diedero i contributi pi\u00f9 importanti in questa stagione furono William Francic Dwyer, Rossella Delaney e soprattutto John Patrick McCormick. Pur essendo in disaccordo riguardo all\u2019identificazione dello Pseudo-Egesippo con Ambrogio, essi dimostrarono l\u2019inequivocabile cultura occidentale e latina dello Pseudo-Egesippo, screditando cos\u00ec l\u2019opzione avanzata da Scholtz.\nNegli anni '70 e '80 del XX sec., il dibattito venne polarizzato tra i sostenitori di Ambrogio-Isacco Giudeo e quelli che seguirono la nuova proposta di Albert Atwood Bell, come ad esempio Jean-Pierre Callu, che identificarono lo Pseudo-Egesippo con Evagrio di Antiochia o Evagrio Pontico (in virt\u00f9 della sicura conoscenza del greco dell\u2019autore e di alcuni precisi riferimenti ad Antiochia nel testo). Queste posizioni sono tuttavia prive di una efficace e convincente dimostrazione storico-filologica che possa definitivamente porre fine alla questione.\nIl dibattito attuale.\nAll\u2019inizio del XXI secolo il dibattito sulla paternit\u00e0 ambrosiana \u00e8 stato rilanciato negli studi di Chiara Somenzi. La studiosa ha riproposto la \"querelle\" privilegiando, vista l\u2019assenza di argomenti risolutivi in merito, l'analsi della preparazione classica dello Pseudo-Egesippo, prendendo in considerazione soprattutto la cultura scolastica e biblico-cristiana dell\u2019autore.\nSulla base delle affinit\u00e0 culturali tra i due Autori, difficilmente riducibili alla frequentazione di un medesimo \"cursus studiorum\", nonch\u00e9 di numerosi elementi attinti dalla cultura biblico-cristiana, l\u2019analisi della Somenzi evidenzia, pur con qualche criticit\u00e0, una strettissima correlazione tra le fonti e il pensiero dello Pseudo-Egesippo e di Ambrogio. Lo Pseudo-Egesippo sarebbe quindi un Ambrogio ancora acerbo, ma gi\u00e0 in grado di sviluppare coraggiose esegesi, tesi rafforzata dalla \u201cscolasticit\u00e0\u201d del testo, che farebbe pensare a una non grande distanza cronologica tra la formazione e la composizione dell\u2019opera.\nTrattando delle ragioni che avrebbero spinto Pseudo-Egesippo/Ambrogio a scrivere l\u2019opera, Chiara Somenzi ipotizza una correlazione con la salita al seggio imperiale di Giuliano detto l\u2019apostata, che, nel 363, tent\u00f2 di ricostruire il Tempio di Gerusalemme, ridestando la polemica antigiudaica nel mondo cristiano, vivacissima anche nello Pseudo-Egesippo. Il risultato sarebbe un\u2019opera giovanile, dunque, alla quale Ambrogio non avrebbe in seguito apportato modifiche e che sarebbe stata pubblicata postuma, fin da subito sotto l\u2019autorit\u00e0 di Giuseppe che quindi ha prevalso sul \u201ctraduttore\u201d.\nPochi anni dopo, Carson Bay ha riaperto la questione con metodologie e conclusioni molto distanti dalla studiosa italiana. Bay, infatti, ha rilanciato la vecchia ipotesi di Bell circa la possibile identificazione dello Pseudo-Egesippo con Evagrio di Antiochia sulla base della profonda conoscenza della citt\u00e0 che traspare dal testo. \nRecentemente, questo approccio \u00e8 stato nettamente respinto da Luciano Canfora, che ha osservato che \u201cse avesse senso un tale criterio, dovremmo spostare il luogo di nascita di Ammiano Marcellino da Antiochia ad Alessandria d\u2019Egitto per effetto dell\u2019ampia e ammirata descrizione di Alessandria [\u2026]. Volendo, per\u00f2, potremmo piazzare anche \u201cEgesippo\u201d ad Alessandria in ragione della fastosa descrizione del suo porto. E il gioco potrebbe continuare, ma forse, andrebbero avvertiti, i neofiti, del fatto che l\u2019impegnato \u201cEgesippo\u201d sta semplicemente imitando le digressioni geografiche dei prediletti storici latini da lui presi a modello [\u2026]\u201d.\nCanfora, dunque, non solo accoglie le formulazioni della Somenzi sulla cultura di provenienza, ma riconosce Ambrogio in Egesippo sulla base della tradizione manoscritta pi\u00f9 autorevole, che appare concorde nell\u2019attribuzione al vescovo di Milano; in diverse opere successive, Ambrogio avrebbe, inoltre, esplicitamente echeggiato il suo scritto giovanile.\nFatte queste premesse, Canfora confuta quindi le altre ipotesi avanzate, poich\u00e9 nessuna sarebbe basata su uno studio attento della tradizione, ma su mere congetture. In primo luogo, lo studioso barese respinge in modo definitivo l\u2019ipotesi Isacco Giudeo, avanzata per ultimo da Karl Mras, evidenziando come in molti passi del testo l\u2019antigiudaismo dello Pseudo-Egesippo non \u00e8 n\u00e9 \u201cfreddo e distante\u201d come vuole Mras, n\u00e9 riconducibile ad un ebreo cristianizzato, confermando cos\u00ec le analisi della Somenzi.\nPer quanto riguarda, invece, l\u2019ipotesi Evagrio di Antiochia, si \u00e8 gi\u00e0 rilevata l\u2019accusa di mancanza di metodo che Canfora muove a Bay, e indirettamente prima di lui a Bell, ironizzando inoltre sul fatto che, sia per Bell sia per Bay, lo Pseudo-Egesippo sarebbe di Antiochia perch\u00e9 nel suo testo vi \u00e8 una dettagliata descrizione della citt\u00e0, mentre per Mras non lo \u00e8, proprio perch\u00e9 nello stesso testo lo Pseudo-Egesippo sbaglia il nome del fiume che bagna Antiochia. Ad ogni modo, oltre a rilevare questo cortocircuito interno, Canfora invita a riflettere sull\u2019inverosimiglianza della proposta: un greco antiocheno avrebbe soggiornato per pochi anni in Italia, per poi tornare, e morire, ad Antiochia; in quei pochi anni \u201citaliani\u201d, avrebbe scritto centinaia di pagine in un latino colmo di citazioni, allusioni e prelievi testuali da Ambrogio (in quantit\u00e0 imponente, bench\u00e9 egli non fosse ancora l\u2019\"auctoritas\" che conosciamo), Cicerone, Ennio, Orazio, Ovidio, Sallustio, Tacito, Virgilio, trascurando totalmente, a parte Giuseppe e la Bibbia, la letteratura greca.\nL'opera.\nNonostante in passato sia stato considerato una semplice traduzione del \"Bellum Iudaicum\", il testo dello Pseudo-Egesippo pu\u00f2 essere considerata un\u2019opera autonoma, viste le numerose interpolazioni e l\u2019intento militante intrinseco.\nLa narrazione inizia nel II sec. a.C., con le vicende dei fratelli Maccabei, e termina con la conclusione della prima guerra giudaica nel 70 d.C.. All\u2019interno del testo compaiono anche passi estranei al \"Bellum Iudaicum\", come ad esempio il \"Testimonium Flavianum\" (presente in un\u2019altra opera di Giuseppe, le Antichit\u00e0 Giudaiche, qui riportato, per la prima volta nelle fonti cristiane, in funzione anti-giudaica), reminiscenze tratte da storiografi latini classici e passi originali dell\u2019autore, come ad esempio i due panegirici sulla gloria di Roma, che testimoniano la fede nell\u2019\"aeternitas\" dell\u2019impero.\nIl contenuto.\nIl testo \u00e8 composto da cinque libri, scritti in un \u201celegante latino\u201d che riecheggia continuamente modelli latini classici, quali Sallustio, Virgilio e Tacito. Fine dell\u2019opera \u00e8 dimostrare come Dio, con la distruzione del Tempio di Gerusalemme, abbia abbandonato gli ebrei come popolo eletto, aprendo cos\u00ec una nuova era della storia umana (IV, 5).\nIl primo libro segue in maniera abbastanza fedele il \"Bellum Iudaicum,\" per poi distaccarsene con rielaborazioni e integrazioni proprie. Tuttavia, gi\u00e0 nel prologo (Prol., 1), lo Pseudo-Egesippo si discosta dal testo di partenza; infatti, prima del suo \"excursus\" in cui narra le gesta dei fratelli Maccabei, inserisce un misterioso \"sermo propheticus\" che, in maniera apparentemente incoerente, attribuisce l\u2019aggettivo \u2018profetico\u2019 al modo di narrare un\u2019opera che dovrebbe essere squisitamente storica. Le interpretazioni a riguardo sono state diverse; Chiara Somenzi rileva con chiarezza come il carattere profetico dell\u2019opera non sia sentito dall\u2019autore come incompatibile con il suo contenuto storico, poich\u00e9 lo Pseudo-Egesippo identifica i libri dei Maccabei come parola ispirata da Dio e contenuta nei testi biblici: considerazione non scontata, visto che il dibattito sulla loro canonicit\u00e0 non sarebbe cessato fino al XI-XII secolo.\nUtilizzando la storia giudaica dei Maccabei e, dunque, sotto l\u2019autorit\u00e0 della parola profetica, l\u2019opera conferma la sua essenza cristiano-militante e la concezione storica anti-giudaica; del resto, il fine appare esplicito sin dal prologo: con la venuta del Cristo ha termine la storia del regno giudaico, ed \u00e8 proprio con i Maccabei che si chiude il tempo ebraico. Lo Pseudo-Egesippo, a tal proposito, utilizza ampie parti dei libri dei Maccabei in sostituzione o integrazione del testo di Giuseppe, quando questi presenta discrepanze con la propria visione, al fine di rimarcare la polemica antigiudaica.\nNel cuore dell\u2019opera, nel passaggio in cui si descrive la distruzione del Tempio (V, 21), si pu\u00f2 ancor meglio osservare come lo Pseudo-Egesippo modifichi radicalmente il testo di Giuseppe; per il primo, infatti, la distruzione del Tempio si deve considerare definitiva, poich\u00e9 avvenuta per punizione divina a causa dell\u2019uccisione del Cristo da parte degli ebrei: si tratta di un\u2019interpretazione cristiano-militante che, ovviamente, non pu\u00f2 essere propria di Giuseppe.\nAnche la notizia fornita da Giuseppe sull\u2019intervento di Tito contrario alla distruzione del Tempio viene manipolata dallo Pseudo-Egesippo: nella sua ottica, Tito \u00e8, al contrario, lo strumento del volere di Dio per punire i giudei; \u00e8 evidente, allora, come lo Pseudo-Egesippo tagli, cambi e interpoli apertamente al fine di rendere univoco e lineare il disegno divino, senza permettere ad alcun ostacolo di frapporsi.\nSono dunque molti i punti in cui lo Pseudo-Egesippo accorcia o allunga il testo di partenza; l\u2019ampliamento, all\u2019inizio del V libro, in cui lo Pseudo-Egesippo inneggia alle vittorie militari romane conseguite in Britannia e in Germania (V, 15) \u00e8 significativo e vistoso, perch\u00e9 apertamente anacronistico e, secondo Canfora, dato il tono palesemente encomiastico del passo, da mettere in relazione al legame di amicizia tra la famiglia di Ambrogio e quella di Teodosio.\nInfine, un passo estremamente interessante per capire finalit\u00e0 e modalit\u00e0 di interpolazione dell\u2019opera \u00e8 quello in II, 12; qui, infatti, lo Pseudo-Egesippo inserisce il \"Testimonium Flavianum,\" che non \u00e8 presente nel \"Bellum Iudaicum\" bens\u00ec in un\u2019altra opera di Giuseppe, le \"Antichit\u00e0 Giudaiche\". Tale passo, che in Giuseppe costituisce la prima citazione di Ges\u00f9 Cristo da parte di un autore non cristiano (sebbene gli studiosi ritengano il passo in parte interpolato dai copisti cristiani), viene manipolato dallo Pseudo-Egesippo in chiave antigiudaica.\nL\u2019opera ha dunque un preciso impianto teorico-filosofico, una \u201cfilosofia della storia in chiave oltranzisticamente cristiana\u201d, ed utilizza fonti e schemi della storiografia latina classica (ad es. l\u2019uso dell\u2019\"oratoria recta\"), per piegare il testo di Giuseppe e trasformarlo in un manifesto cristiano e anti-giudaico.\nIl problema del titolo e le edizioni critiche.\nL\u2019opera presenta delle criticit\u00e0 filologiche gi\u00e0 a partire dal titolo; alcuni tra i pi\u00f9 antichi testimoni riportano il titolo \"De excidio Hierosolymitano,\" adottato da alcuni editori, mentre pi\u00f9 recentemente, vista la discordanza della tradizione, si utilizza pi\u00f9 comunemente il pi\u00f9 neutro \"Historiae libri V\"\".\"\nA causa della trascuratezza che, per lungo tempo, ha avvolto lo Pseudo-Egesippo, nonostante la notevole fortuna avuta durante tutto il Medioevo, non sono attualmente disponibili traduzioni complete dell\u2019opera.\nPer quanto riguarda le edizioni critiche, oltre al Migne, che lo inserisce in un volume della \"Patrologia latina\" dedicato ad Ambrogio\",\" la prima ad essere pubblicata fu quella di Benedikt Niese nel 1894, inserita per\u00f2 all\u2019interno della pubblicazione dell\u2019\"opera omnia\" di Flavio Giuseppe, compresi appunto i suoi rifacimenti posteriori.\nL\u2019unica edizione critica specificatamente dedicata all\u2019opera dello Pseudo-Egesippo \u00e8 quella di Vincenzo Ussani che, pubblicata per la prima volta nel 1932 e ristampata pi\u00f9 volte in anastatico, rimane il testo imprescindibile da cui partire per ogni studio sullo Pseudo-Egesippo: non solo per il rigore metodologico, ma anche per la presenza di una utile prefazione per una prima problematizzazione della questione e, soprattutto, di preziosi indici, sia in riferimento ai passi di autori a cui lo Pseudo-Egesippo si ispira, sia a passi di autori successivi che citano l\u2019opera. L\u2019edizione di Ussani \u00e8 stata digitalizzata nell\u2019ambito del progetto \"digilibLT\" (Biblioteca digitale di testi latini tardoantichi) dell\u2019Universit\u00e0 del Piemonte Orientale, sia pure senza apparato critico, introduzione, note e indici."}
{"id": "8919521", "revid": "287204", "url": "https://it.wikipedia.org/wiki?curid=8919521", "title": "C/2001 OG108 (LONEOS)", "text": "C/ (LONEOS) \u00e8 una cometa periodica con un periodo orbitale di 48,41 anni, appartenente alla famiglia delle comete halleidi. Scoperta il 28 luglio 2001 dagli astronomi del programma LONEOS guidati da Michael E. Van Ness presso l'Osservatorio Lowell di Flagstaff, in Arizona, e inizialmente identificata come asteroide, la cometa C/ \u00e8 la seconda pi\u00f9 grande cometa di corto periodo, diametro conosciuto e perielio interno all'orbita terrestre a noi nota dopo la cometa Swift-Tuttle.\nCaratteristiche.\nIdentificato come asteroide damocloide il 28 luglio 2001, grazie a successive osservazioni svolte nel gennaio e nel febbraio del 2002 in cui venne messo in evidenza come, una volta arrivato nei pressi del proprio perielio, il corpo avesse iniziato a mostrare un'attivit\u00e0 cometaria con la formazione di una piccola chioma, questo fu infine riclassificato come cometa.\nLa cometa, il cui periodo rotazionale \u00e8 stato stimato in giorni (57,12 ore), \u00e8 arrivata al perielio (ossia il punto del suo percorso pi\u00f9 vicino al Sole) il 15 marzo 2002 e vi ritorner\u00e0 solo il 6 giugno 2050, dopo essere passata dal proprio afelio nel 2026. Il 23 marzo 2147, C/ passer\u00e0 a circa , ossia circa 63 milioni di chilometri, dalla Terra, con una misura di incertezza pari a \u00b12 milioni di km.\nNel 2003 si stim\u00f2 che la cometa avesse una magnitudine assoluta (H) pari , con un'albedo di 0,03, il che fece ricavare un raggio pari a . Utilizzando misure prese nel 2004 e nel 2005, il Jet Propulsion Laboratory elenca la cometa con un'albedo pari a 0,05 e un diametro di .\nSi ritiene che C/ possa rappresentare un esempio di cometa in fase di transizione da una tipica cometa halleide, ossia di propriet\u00e0 simili alla cometa di Halley, a una cometa estinta. La scoperta della natura cometaria di C/ ha rafforzato l'ipotesi che vede gli asteroidi del gruppo dei damocloidi come possibili comete estinte a causa della somiglianza dei loro parametri orbitali con quelli delle comete di tipo Halley."}
{"id": "8919522", "revid": "1573940", "url": "https://it.wikipedia.org/wiki?curid=8919522", "title": "Acanthurus pyroferus", "text": "Acanthurus pyroferus () \u00e8 un pesce osseo marino appartenente alla famiglia Acanthuridae.\nDistribuzione e habitat.\n\"A. pyroferus\" si trova principalmente nella regione tropicale dell'oceano Pacifico occidentale tra l'Indonesia, le Filippine, il Giappone meridionale a nord, la grande barriera corallina australiana a sud e le isole Marchesi e Tuamotu a est. Nell'oceano Indiano centrale \u00e8 sostituito dall'affine \"A. tristis\", \"A. pyroferus\" \u00e8 per\u00f2 dubbiosamente segnalato alle Seychelles.\nSi tratta di una specie tipica dell'ambiente corallino, presente sia nelle lagune che nelle parti esterne, preferisce zone dove le madrepore si mescolano a rocce e a tratti sabbiosi. Staziona alla base delle formazioni coralline e preferisce ambienti con una certa sedimentazione. \nIl range batimetrico in cui si pu\u00f2 incontrare va da 4 a 60 metri, comunemente fra 5 e 40 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente, e bocca piccola posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata negli adulti e arrotondata o spatolata nei giovani. Le scaglie sono molto piccole. La livrea dell'adulto \u00e8 piuttosto variabile come tonalit\u00e0: comunemente ha fondo nerastro-violaceo con una macchia arancio, vistosa ma non definita, tra l'apertura dell'opercolo branchiale e la base delle pinne pettorali, il bordo dell'opercolo stesso \u00e8 percorso da una fascia nera che arriva alla gola. Le labbra sono nere con un sottile bordo bianco che le separa dal muso dell'animale.\nMimetismo batesiano.\nI giovanili di \"A. pyroferus\" possono avere tre diverse livree, ognuna delle quali imita una diversa specie del genere di pomacantidi \"Centropyge\" (ovvero \"Centropyge flavissima\", \"C. vrolikii\" e \"C. heraldi\"). Questo caso di mimetismo batesiano \u00e8 dovuto alle forti spine opercolari di \"Centropyge\", pericolose per i predatori. I giovanili possono dunque essere completamente giallo vivo, gialli con occhi, bocca, opercolo e pinne impari bordate di azzurro o grigiastri marezzati di bruno con terzo posteriore del corpo nero e pinne impari con orlo blu. Anche la pinna caudale nelle fasi giovanili ha una forma simile a quella di \"Centropyge\".\nRaggiunge i di lunghezza.\nBiologia.\nComportamento.\n\u00c8 una specie solitaria. Pu\u00f2 vivere fino a 28 anni di et\u00e0.\nAlimentazione.\nSi nutre di alghe bentoniche. e di detrito.\nPesca.\nViene pescato localmente sia per il consumo umano che per rifornire il mercato acquariofilo.\nConservazione.\nQuesta specie non appare minacciata dato che ha un vasto areale in cui le popolazioni sembrano stabili, abbondanti e ben distribuite. La pesca per l'alimentazione umana o per gli acquari appare modesta e non influisce sulla consistenza degli stock. Per questi motivi la Lista rossa IUCN classifica questa specie come \"a rischio minimo\"."}
{"id": "8919536", "revid": "1573940", "url": "https://it.wikipedia.org/wiki?curid=8919536", "title": "Centris pallida", "text": "Centris pallida \u00e8 una specie di ape solitaria originaria del Nord America. Non ha un nome comune accettato ma viene chiamata ape scavatrice, ape del deserto e ape pallida rispettivamente per via di ci\u00f2 che fa, del suo habitat e della sua colorazione. La natura solitaria di questa ape consente un sistema di accoppiamento a doppia strategia che produce uno stato evolutivamente stabile resistente alle strategie di invasione. Queste api si sono anche evolute per resistere alle alte temperature del loro habitat naturale. \"C. pallida\" ha abitualmente temperature interne entro 3 gradi Celsius dalla morte.\nTassonomia e filogenetica.\n\"Centris pallida\" fu ufficialmente scoperta e catalogata da William J. Fox nel 1899 nei dintorni di Phoenix, in Arizona. Tra le altre specie che egli scopr\u00ec si possono nominare anche \"Centris cockerelli\", \"Centris errans\" e \"Sphex subhyalinus\". Questa specie \u00e8 strettamente correlata a \"C. cockerelli\" in termini di habitat e di genere, ma \u00e8 diversa in termini di accoppiamento, colore e sottogenere. Appartiene inoltre alla superfamiglia Apoidea e alla sottofamiglia Apinae.\nDescrizione e identificazione.\nQuesta ape \u00e8 nera e densamente ricoperta da una pubescenza o pelliccia grigia sul lato dorsale. Il pelo del torace ha un colore leggermente giallo. Le gambe sono coperte da pelliccia nera e rossastra. Il lato ventrale dell'ape \u00e8 ricoperto da una pelliccia brunastra o giallo scuro. Le ali sono abbastanza trasparenti tranne per le vene nere che le attraversano. I maschi e le femmine hanno dimensioni simili intorno ai 16-17 millimetri con la differenza che i maschi hanno gli occhi di colore pi\u00f9 giallo e il pelo del torace pi\u00f9 chiaro mentre le femmine hanno gli occhi di colore pi\u00f9 verde e il pelo del torace pi\u00f9 marrone che grigio.\nDistribuzione e habitat.\n\"Centris pallida\" abita gli ambienti caldi e asciutti del Nord America come Arizona, Nevada, California meridionale, New Mexico e Messico occidentale. \u00c8 molto comune (soprattutto in Arizona), ed \u00e8 quindi classificata come rischio minimo in termini di conservazione. La pelliccia e l'esoscheletro di colore scuro consentono a queste api di sopravvivere alle fredde notti nel deserto, mentre sono quasi completamente inattive durante il giorno per evitare il surriscaldamento, nascondendosi all'ombra o nelle tane.\nCiclo vitale.\nCostruzione della camera.\nUna volta che la femmina di \"C. pallida\" avr\u00e0 trovato un posto per il suo nido, questa scaver\u00e0 diagonalmente verso il basso per circa . Alla fine di questo tunnel, scaver\u00e0 una camera verticale lunga nella quale depositer\u00e0 l'uovo. Alla fine la camera si trover\u00e0 a circa sotto la superficie. Qui la femmina former\u00e0 una covata rivestita di cera. La covata conterr\u00e0 nettare e polline similmente al pane d'api di altre api ma ha la consistenza della melassa invece di essere solido. L'uovo viene deposto sopra il pane d'api e sigillato con della cera, e il tunnel \u00e8 parzialmente riempito di terra per proteggere l'uovo. Una femmina pu\u00f2 creare molte tane durante la sua vita.\nDopo la schiusa.\nL'uovo si schiuder\u00e0 entro due settimane e la larva manger\u00e0 il nutrimento lasciato dalla madre. La quantit\u00e0 di pane d'api fornita influenzer\u00e0 direttamente le dimensioni della prole (pi\u00f9 cibo = taglia pi\u00f9 grande). Quando il cibo \u00e8 stato mangiato e la larva si \u00e8 completamente sviluppata, la larva si trasformer\u00e0 in una prepupa. Nel corso di undici mesi, la prepupa subir\u00e0 una metamorfosi per diventare un'ape adulta. L'ape adulta scaver\u00e0 quindi in superficie verso la fine di aprile o all'inizio di maggio e vivr\u00e0 per circa un mese. Alla fine di luglio non \u00e8 praticamente pi\u00f9 possibile trovare \"C. pallida.\"\nDieta.\nLa \"Centris pallida\" si nutre tipicamente dei fiori in grado di resistere alle temperature calde del suo habitat. Queste piante includono \"Cercidium microphyllum\" e \"Cercidium floridium\", \"Olnyea tesota\" e \"Larrea divaricata\". Il polline del \"C. microphyllum\" \u00e8 il pi\u00f9 comune e conferisce al pane d'api un forte colore arancione. A causa del grande dispendio di energia da parte dei maschi durante il volo stazionario e/o il pattugliamento, devono consumare giornalmente una quantit\u00e0 di nettare pari a circa 3,5 volte il loro peso corporeo.\nComportamento.\nAccoppiamento.\nI due principali tipi di comportamento dei maschi di \"C. pallida\" sono il pattugliamento e il volo stazionario, strategie che vengono utilizzate anche per trovare le compagne. I \"pattugliatori\" volano a 3-6 centimetri dal suolo alla ricerca dei luoghi da cui emergeranno le femmine verginisepolte. Quando un'ape maschio trova tale sito, scaver\u00e0 1-2 centimetri nel terreno rosicchiandone la superficie con le mascelle e usando le zampe anteriori per rimuovere la terra dal fosso. Se viene trovata una femmina, tenter\u00e0 di accoppiarsi con lei in superficie o in un fiore o albero vicino. Altri pattugliatori a volte tenteranno di rubare un punto di scavo che un altro maschio ha trovato. Se un'ape ha gi\u00e0 trovato una femmina, un altro maschio in pattuglia pu\u00f2 separare il maschio dalla femmina in modo che possa accoppiarsi al suo posto. Il pi\u00f9 delle volte la femmina (una volta trovata) acconsentir\u00e0 all'accoppiamento con il maschio che l'ha trovata o con un intruso.\nGli \"stazionatori\", invece, utilizzano una strategia molto diversa che si basa sui limiti intrinseci della strategia dei pattugliatori. Le femmine non si sarebbero accoppiate con un pattugliatore se non fossero state trovate prima di emergere, o se fossero partite mentre il maschio che le aveva trovate stava combattendo contro un rivale. Gli stazionatori aspetteranno o vicino alle piante, anche non fiorite, nei dintorni delle aree da cui sbucano le femmine, o vicino agli alberi e agli arbusti fioriti ben lontani dalle aree di affioramento. Queste api si libreranno ovunque da pochi centimetri a otto metri nell'aria. Poich\u00e9 i pattugliatori generalmente guardano il terreno per trovare i punti in cui le femmine sono sepolte, gli stazionatori hanno meno concorrenza su quelle fuggite. I maschi che si trovano vicino alle aree di affioramento sono in grado di individuare rapidamente eventuali femmine che si sono allontanate dai pattugliatori, mentre quelli lontani sorvegliano le piante da fiore nella speranza che le femmine vergini arrivino in cerca di cibo. Inoltre, le aree a basso affioramento hanno meno probabilit\u00e0 di essere pattugliate e quindi pi\u00f9 femmine emergono senza copulare.\nFeromoni.\nI maschi di \"C. pallida\" sono in grado di rilevare i feromoni rilasciati dalle femmine e di utilizzarli per localizzare le loro tane. Quando una femmina vergine sta per emergere dalla sua buca, rilascia un aroma che si diffonde nel terreno e viene rilevato dalle antenne dei maschi, che hanno un senso dell'olfatto molto acuto. Per eseguire alcuni test volti a sperimentare se anche il suono ha un ruolo nella segnalazione, sono state sepolte alcune femmine appena uccise. I maschi hanno dissotterrato lo stesso le femmine morte, dimostrando che la segnalazione tramite feromoni \u00e8 l'unica via. \u00c8 stato anche osservato che i maschi riesumano altri maschi. Ci\u00f2 significa che maschi e femmine vergini emettono feromoni simili. Stranamente, i maschi a volte scavano anche altre specie di api scavatrici, ma al momento non \u00e8 noto il motivo per cui ci\u00f2 si verifica.\nComportamento di pattuglia.\nEsiste una correlazione tra dimensioni dei maschi e loro possibilit\u00e0 di diventare pattugliatori o stazionatori. I pattugliatori tendono ad essere i pi\u00f9 grandi in modo che possano meglio proteggere e accoppiarsi con le femmine emergenti. I maschi pi\u00f9 piccoli di solito non sono in grado di competere parimenti e quindi devono trarre il meglio da una posizione di svantaggio dei pi\u00f9 grandi, diventando cos\u00ec stazionatori. Ogni gruppo ha un diverso insieme di comportamenti. I pattugliatori si muovono su un ampio spazio contenente molti altri pattugliatori. Di solito, questi frequenteranno sempre gli stessi punti nel corso della loro vita. Dal momento che l'area \u00e8 cos\u00ec vasta, il costo per difenderla dagli altri pattugliatori sarebbe molto maggiore dei potenziali benefici dell'accoppiamento, quindi questi maschi mostrano pochissima territorialit\u00e0 combattendo solo quando una femmina riproduttiva \u00e8 vicina. Al contrario, ogni stazionatore si stanzia in un'area di circa un metro di diametro, che non si sovrappone mai con quelle degli altri stazionatori. Qualsiasi oggetto in rapido movimento (es. Ape, libellula, foglia, ecc.) che entra in un territorio verr\u00e0 rapidamente inseguito. Questo inseguimento consente all'ape maschio di determinare se si tratta di una femmina non accoppiata o un maschio nemico che si trova nel suo territorio. Se \u00e8 un'ape maschio, il proprietario del territorio la scaccer\u00e0, ma non oltre il confine. Ci\u00f2 che \u00e8 interessante \u00e8 che ogni giorno (o anche dopo alcune ore) il titolare del territorio abbandoner\u00e0 l'area per stabilirsi in una nuova zona. Spesso il maschio non torner\u00e0 mai nell'area lasciata libera, che verr\u00e0 rilevata da un altro maschio. Ci\u00f2 dimostra che gli stazionatori mostrano un basso attaccamento a un posto fisso ma una forte territorialit\u00e0. Il rapporto tra pattugliatori e stazionatori si mantiene equilibrato e rappresenta una strategia evolutivamente stabile. Se pi\u00f9 maschi diventano pattugliatori, gli stazionatori trarranno vantaggio dalla concorrenza ridotta e i geni degli stazionatori si diffonderanno fino a quando non verr\u00e0 ripristinato il rapporto stabile. La stessa cosa accadr\u00e0 se pi\u00f9 maschi diventano stazionatori.\nComportamento di approvvigionamento femminile.\nLe femmine pi\u00f9 grandi sono in grado di controllare meglio le dimensioni della loro prole. Come affermato nella sezione Ciclo vitale, pi\u00f9 pane d'api comporta una prole pi\u00f9 grande in termini di dimensioni. Le femmine pi\u00f9 grandi sono in grado di raccogliere pi\u00f9 polline e nettare in un lasso di tempo pi\u00f9 breve rispetto alle femmine pi\u00f9 piccole. Ci\u00f2 significa che durante periodi di abbondanza, le femmine pi\u00f9 grandi possono avere una prole con una maggiore forma fisica, mentre durante periodi di scarsit\u00e0, le femmine avranno una prole pi\u00f9 minuta. Esiste un limite minimo per quanto pu\u00f2 essere piccola la prole e, quindi, le femmine pi\u00f9 piccole non possono effettuare questa riduzione o aumentare le dimensioni in risposta all'ambiente. Le femmine pi\u00f9 piccole sono ancora in grado di esistere poich\u00e9 le femmine pi\u00f9 grandi non possono trarre vantaggio dall'avere una prole pi\u00f9 grande quando la densit\u00e0 dei terreni di nidificazione \u00e8 bassa. Per dirla in altro modo, i figli maschi pi\u00f9 grandi sono meno efficaci nei terreni di nidificazione a bassa densit\u00e0 poich\u00e9 non hanno tante opportunit\u00e0 di usare la loro taglia per combattere altri maschi; cos\u00ec, nei terreni di nidificazione a bassa densit\u00e0, i maschi piccoli e grandi hanno una forma fisica simile, il che significa che il pane d'api extra che il maschio pi\u00f9 grande ha ricevuto non \u00e8 servito a nulla. I maschi pi\u00f9 piccoli, invece, hanno la meglio nelle aree a bassa densit\u00e0 perch\u00e9 non devono combattere tanto con maschi pi\u00f9 grandi e, per estensione, consumano meno energia. Questa mancanza di una ragione per produrre una prole pi\u00f9 grande riduce la forma fisica delle femmine pi\u00f9 grandi poich\u00e9 devono scavare tunnel pi\u00f9 larghi per entrarvi e produrranno una prole di dimensioni inferiori.\nInterazioni interspecifiche.\nMortalit\u00e0 ambientale.\nGli uccelli del deserto e le lucertole sono i principali predatori di \"C. pallida,\" mentre possono essere parassitate dal coleottero meloide \"Tegrodera erosa\"; tuttavia, la pioggia \u00e8 la pi\u00f9 grande minaccia per queste api. Di notte e durante il caldo del giorno, le \"C. pallida\" si nascondono sotto rocce, alberi, nelle tane, ecc. Quando piove, le api possono bagnarsi, ma se sono in una tana, potrebbero annegare facilmente. Se, invece, sono riparate sotto qualcosa, quando arriva la notte, possono morire congelate a causa delle basse temperature del deserto. Poich\u00e9 queste api sono solitarie, non hanno la protezione di un alveare o di una colonia; quindi, sono pi\u00f9 suscettibili.\nBatteri.\nQuattro variet\u00e0 di batteri sono state trovate nel pane d'api della larva: \"Bacillus circulans, B. coagulans, B. firmus\" e \"B. megaterium\", tutte appartententi al genere Bacillus. Insieme, queste quattro specie sono state in grado di idrolizzare l'amido, fermentare il glucosio, convertire i nitrati in nitriti e produrre diidrossiacetone dal glicerolo, oltre che abbassare il pH del pane d'api. Queste funzioni servono non solo a proteggere la larva da altri batteri, ma digeriscono anche molecole complesse che consentono alla larva di assorbire facilmente i nutrienti senza spendere molta energia. I batteri, a loro volta, ricevono una scorta di cibo che si traduce in una relazione mutualistica.\nRegolazione della temperatura.\nLe \"Centris pallida\" sono in grado di resistere a temperature interne molto elevate rispetto ad altre api. I maschi hanno regolarmente temperature toraciche intorno ai 48-49 gradi Celsius. Se la temperatura toracica si alza fino ai 51-52 gradi Celsius, l'ape si paralizza e muore. Gran parte del raffreddamento si verifica per irradiamento del calore dall'addome. Per prevenire il surriscaldamento, \"C. pallida\" ha una conduttanza toracica (velocit\u00e0 di trasferimento del calore dal torace all'addome) molto elevata che \u00e8 del 45% superiore a quella degli sfingidi della stessa dimensione. Oltre a questa elevata conduttanza toracica, non \u00e8 stato trovato nessun altro meccanismo che aiuti l'ape a ridurre la sua temperatura interna. \"C. pallida\" non sembra sfruttare il raffreddamento per evaporazione come fanno le api mellifere e i bombi.\nImportanza.\n\"Centris pallida\" ricopre numerosi ruoli per l'ambiente. Come la maggior parte delle altre api, sono essenziali per l'impollinazione. Nello specifico, impollinano cactus, salici del deserto e parkinsonie. L'abilit\u00e0 di queste api a scavare tunnel permette di arieggiare il terreno e questo consente all'acqua dalla pioggia di raggiungere rapidamente le radici delle piante. Le loro feci ricche di azoto fertilizzano il terreno. Le loro punture sono lievi, quindi non sono pericolose. L'unico aspetto negativo per l'uomo \u00e8 che il loro scavare pu\u00f2 lasciare tumuli antiestetici: se un'area ha una grande densit\u00e0 di femmine scavatrici, allora questi tumuli possono essere abbastanza evidenti e sono difficili da eliminare."}
{"id": "8919541", "revid": "809415", "url": "https://it.wikipedia.org/wiki?curid=8919541", "title": "Robert the Bruce - Guerriero e re", "text": "Robert the Bruce - Guerriero e re (\"Robert the Bruce\") \u00e8 un film del 2019 diretto da Richard Gray e interpretato da Angus Macfadyen. Di fatto, \u00e8 il sequel ufficiale di \"Braveheart - Cuore impavido\" del 1995, nel quale Macfadyen aveva gi\u00e0 interpretato il ruolo di Robert Bruce.\nTrama.\n1313. Robert the Bruce, isolato e continuamente sconfitto, stanco e disilluso decide di abbandonare la lotta per l'indipendenza della Scozia dalla corona inglese e lascia libere le sue poche truppe. Nel frattempo la corona inglese ha messo una taglia sulla sua testa. Alcuni dei suoi ex-soldati decidono di ucciderlo per intascare la ricompensa ma Robert, sia pure gravemente ferito, riesce a sfuggire all'agguato dopo aver ucciso i suoi assalitori. Vagando alla ricerca di un rifugio arriva a una fattoria isolata dove vive Morag, vedova di un fedele soldato di Robert, con il figlio undicenne Scott e i nipoti Iver e Carney, anche loro orfani. Morag \u00e8 corteggiata dal cognato Brandhubh, sceriffo del vicino paese ma sostenitore della corona inglese e deciso anche lui a catturare e uccidere Robert. Morag riconosce il re ferito e lo accoglie nella sua capanna durante il freddo inverno scozzese, curandolo. Robert racconta alla donna come ormai abbia abbandonato ogni velleit\u00e0 di potere e desidera solo una vita di pace. Brandhubh per\u00f2 scopre il nascondiglio di Robert e tenta di catturarlo; la resistenza e la fedelt\u00e0 di Morag e della sua famiglia e il sacrificio della giovane figlia del fabbro, innamorata di Carney, ridanno fiducia a Robert che, tornato in una delle sue fortezze, si rimette alla testa dei suoi uomini. Il film si conclude con Morag che piange sulla tomba del figlio Scott, morto bambino durante la decisiva battaglia di Bannockburn, raccontandogli che anche grazie alla sua morte la Scozia \u00e8 tornata libera e Robert finalmente regna come Roberto I di Scozia.\nDistribuzione.\nL'anteprima di \"Robert the Bruce\" \u00e8 avvenuta all'Edinburgh International Film Festival il 23 giugno 2019. \u00c8 uscito nel Regno Unito il 28 giugno seguente.\nSignature Entertainment ha pubblicato il trailer ufficiale per the UK il 7 giugno 2019."}
{"id": "8919542", "revid": "33751", "url": "https://it.wikipedia.org/wiki?curid=8919542", "title": "Campionato Madre di tutte le battaglie", "text": ""}
{"id": "8919544", "revid": "2085945", "url": "https://it.wikipedia.org/wiki?curid=8919544", "title": "Cultrun", "text": "Il cultrun \u00e8 uno strumento a percussione utilizzato dai mapuche in Cile.\nRuolo nella cultura mapuche.\nIl cultrun \u00e8 un tamburo cerimoniale e lo strumento musicale pi\u00f9 importante nella cultura mapuche. \u00c8 usato dal \"machi\" (guaritore o stregone) per rituali religiosi e culturali. Viene altres\u00ec impiegato durante il rito annuale della fertilit\u00e0 di \"Ngillatun\".\nLe sue misure vanno approssimativamente da 35 a 40\u00a0cm di diametro e da 12 a 15\u00a0cm d'altezza. Il corpo \u00e8 in legno di alloro o faggio, tagliato in inverno per evitare spaccature.\nIl cultrun pu\u00f2 venire suonato in due modi diversi: tenuto in mano e colpito con una bacchetta oppure appoggiato a terra e suonato con due bacchette."}
{"id": "8919545", "revid": "1325796", "url": "https://it.wikipedia.org/wiki?curid=8919545", "title": "MUSC Health Women's Open 2021 - Doppio", "text": "\u00c8 stata la prima edizione del torneo.\nIn finale Hailey Baptiste e Caty McNally hanno sconfitto Ellen Perez e Storm Sanders con il punteggio di 6(4)\u20137, 6\u20134, [10\u20136]."}
{"id": "8919546", "revid": "33751", "url": "https://it.wikipedia.org/wiki?curid=8919546", "title": "Coppa d'\u00c9lite irachena", "text": "La Coppa d'\u00c9lite irachena (), ufficialmente campionato di Baghdad () e in precedenza campionato Madre di tutte le battaglie (, \"Botola Umm Al-Ma'arik\"), in riferimento al nome usato dal presidente dell'Iraq Saddam Hussein per designare la guerra del Golfo, \u00e8 stata una competizione calcistica irachena tenutasi con cadenza annuale dal 1991 al 2003. Si disputava nell'arco di due settimane, nel periodo precedente all'inizio del campionato iracheno di calcio, tranne che per le edizioni del 1995 e del 2001, che si tennero a met\u00e0 della stagione agonistica.\nFormula.\nAlla manifestazione hanno partecipato le prime otto classificate della Prima Lega, la massima divisione irachena, ad eccezione delle edizioni del 1991 e del 1993, riservate alle sole prime sei classificate. Le squadre venivano divise in due gruppi: le prime due classificate di ogni gruppo si qualificavano alle semifinali e, in caso di vittoria, alla finale per l'assegnazione del trofeo. Era prevista anche una finale per il terzo posto."}
{"id": "8919552", "revid": "21880", "url": "https://it.wikipedia.org/wiki?curid=8919552", "title": "Orchis mascula olbiensis", "text": ""}
{"id": "8919556", "revid": "36426", "url": "https://it.wikipedia.org/wiki?curid=8919556", "title": "Palazzo Bargellini Panzacchi", "text": "Il Palazzo Bargellini Panzacchi, \u00e8 un edificio storico situato in via Santo Stefano a Bologna, in Emilia-Romagna. \nStoria e descrizione.\nLa facciata, rimaneggiata in tempi recenti, conserva capitelli del portico cinquecentesco. Nell'interno si trova un grandioso scalone di Alfonso Torreggiani, eretto nel 1732, quando Lorenzo Panzacchi trasform\u00f2 l'intero edificio."}
{"id": "8919566", "revid": "33751", "url": "https://it.wikipedia.org/wiki?curid=8919566", "title": "Al-Zawra'a SC", "text": ""}
{"id": "8919567", "revid": "33751", "url": "https://it.wikipedia.org/wiki?curid=8919567", "title": "Iraq Elite Cup", "text": ""}
{"id": "8919569", "revid": "767487", "url": "https://it.wikipedia.org/wiki?curid=8919569", "title": "Deora (prototipo)", "text": "La Deora era un veicolo speciale realizzato partendo da un pick-up Dodge A100, che venne estesamente modificato da Mike e Larry Alexander di Detroit per il \"Detroit Autorama\" del 1967. Dopo aver vinto molti premi, compreso il \"Ridler\" nel 1967, divenne il prototipo per i modellini della Hot Wheels e di alcune scatole di montaggio in plastica. La \"Deora\" \u00e8 stata venduta ad un'asta nel 2000 per 324.500 dollari statunitensi.\nProgetto.\nIl veicolo venne commissionato ai fratelli Alexander da Harry Bentley Bradley nel 1964. Venne svelato nella loro citt\u00e0 natale durante il \"Detroit Autorama\" nel 1967 dove vinse nove premi tra cui il \"Ridler\".\nIl \"Deora\" si basava sull Dodge A100. Come parabrezza venne usato il portellone posteriore di una vettura station wagon della Ford. Il veicolo venne sezionato, tagliato e abbassato realizzando un pick-up dall'aspetto futuristico e che si poteva utilizzare.\nIl veicolo era dotato di un motore Slant-6 a sei cilindri, unito ad una trasmissione a tre marce che era stata arretrata di 38 cm (15 pollici). Per entrare nell'abitacolo si deve sollevare il parabrezza e ruotare la parte bassa del muso e, quindi, entrando dalla parte anteriore.\nIl nome \"Deora\" venne deciso con un concorso organizzato dalla ditta di modellismo AMT. Bradley propose di chiamare il mezzo XTAB (che stava per \"eXperimental Truck Alexander Brother\"). Il nome vincente alla fine venne proposto da un ragazzo di tredici anni. Il nome \"Deora\" \u00e8 una contrazione del nome \"Debora\", che allora era una sua amica, anche se alcuni dicono che l'origine sia la versione sbagliata della parola spagnola \"Dorada\", per il suo colore oro.\nLa Chrysler fu molto soddisfatta del risultato e affitt\u00f2 per due anni il veicolo per esporlo tra le concept car di sua realizzazione.\nVenne quindi posta in una magazzino dopo che era stata venduta ad Al Davis. Suo figlio conserv\u00f2 la \"Deora\" fino al 1998 quando chiese a Harry Bradley di restaurarla. Il veicolo restaurato venne presentato nel 2002, durante il cinquantesimo anniversario del \"Detroit Autorama\" come parte dell'esposizione speciale dei veicoli custom realizzati dai fratelli Alexander.\nNel 2009 la \"Deora\" venne messa all'asta in California e venduta per 324.000 dollari. Il motore della vettura era un motore a sei cilindri di 2.800 cc (170 pollici cubici) che erogava una potenza di 75 kW (101 hp - 102 cv)\nHot Wheels.\nLa \"Deora\" \u00e8 stata una delle vetture principali nella storia delle Hot Wheels, in quanto era parte della primissima linea di modellini prodotti nel 1968. Nel 2000 \u00e8 stata realizzata la \"Deora II\", una versione aggiornata dell'originale.\nTre anni dopo, in preparazione del 35\u00ba anniversario delle Hot Wheels, \u00e8 stata rivelata una \"Deora II\" a grandezza naturale. Questa vettura \u00e8 stata realizzata da Chip Fosse e dalla \"5-axis\" con il motore sportivo V8 della Cadillac Northstar."}
{"id": "8919573", "revid": "1318658", "url": "https://it.wikipedia.org/wiki?curid=8919573", "title": "Noel Willman", "text": "Biografia.\nNato in Irlanda, Noel William ha studiato recitazione al London Theatre Studio e ha lavorato come servo di scena durante la tourn\u00e9e de \"L'opera del mendicante\" diretta da John Gielgud; durante il tour and\u00f2 in scena nel ruolo del protagonista Macheath quando all'improvviso sia Michael Redgrave che il suo sostituto furono indisposti. Durante la seconda guerra mondiale recit\u00f2 nei tour dell'Old Vic per la regia di Tyrone Guthrie. Fu Guthrie ad incoraggiarlo a diventare regista e Willman fece il suo esordio alla regia nel 1942 in un allestimento di \"Ah, Wilderness!\" di Eugene O'Neill. \nOttenne il suo pi\u00f9 grande successo nel 1962 quando diresse il dramma di Robert Bolt \"Un uomo per tutte le stagioni\" a Broadway, vincendo il Tony Award alla miglior regia di un'opera teatrale. Secondo Bolt il conributo di Willman fu essenziale per il successo del dramma, dato che fu proprio il regista a volere Paul Scofield nel ruolo del protagonista Tommaso Moro. Nel 1966 fu nuovamente candidato al Tony Award per la sua regia de \"Il leone d'inverno\" a Broadway. Willman collabor\u00f2 ancora con Bolt per le opere teatrali \"The Tiger and the Horse\" e \"Gentle Jack\" e recit\u00f2 anche ne \"Il dittor Zivago\", sceneggiato da Bolt. Attivo anche come attore cinematografico, Willman ha recitato in diversi altri film, tra cui \"L'uomo che sapeva troppo\", \"Il mistero del castello\", \"Scuola di spie\", \"La morte arriva strisciando\" e \"Dossier Odessa\"."}
{"id": "8919574", "revid": "1363832", "url": "https://it.wikipedia.org/wiki?curid=8919574", "title": "Mohammad-Reza Shajarian", "text": " \nOltre a ci\u00f2 era anche noto per le sue abilit\u00e0 nella calligrafia persiana insieme a diverse attivit\u00e0 umanitarie.\nShajarian inizi\u00f2 la sua carriera come cantante nel 1959 alla Radio Khorasan aumentando di popolarit\u00e0 negli anni '60 grazie al suo stile di canto. I suoi principali insegnanti sono stati Ahmad Ebadi, Esmaeil Mehrtash, Abdollah Davami, e Nour-Ali Boroumand.\nHa anche imparato i stili di canto di generazioni passate comprese quelli di artisti come Reza Gholi, Mirza Zelli, Fariborz Manouchehri, Ghamar Molouk Vaziri, Eghbal Azar, e Taj Isfahani.\nMenzion\u00f2 anche di essere stato influenzato molto dal solista di tar persiano Jalil Shajnaz, dicendo di aver provato pi\u00f9 volte a imitare lo stesso stile con il suo canto.\nShajarian collabor\u00f2 anche con musicisti come Parviz Meshkatian, Mohammad Reza Lotfi, Hossein Alizadeh, Faramarz Payvar, Dariush Pirniakan, e Sohrab Pournazeri.\nFu considerato come un cantante di talento nello stile Dastgah tradizionale. Nel 1999, L'UNESCO in Francia gli confer\u00ec il Picasso Award e nel 2006 la medaglia Mozart. Nel 2017 il \"Los Angeles Times\" lo consider\u00f2 come il pi\u00f9 grande maestro di musica persiana classica in vita.\nI suoi lavori riguardano anche alcune canzoni persiane etniche come la musica Mezandarani, la musica Azeri e la musica Kurdu insieme alla musica Lur.\nDopo il suo supporto nei confronti del movimento verde iraniano e le sue critiche contro il governo iraniano, gli venne proibito di tenere concerti e di pubblicare musica. "}
{"id": "8919577", "revid": "6923", "url": "https://it.wikipedia.org/wiki?curid=8919577", "title": "2. Armee (Wehrmacht)", "text": "La 2\u00aa Armata della Wehrmacht (in tedesco: 2. Armee) fu un'armata dell'Esercito tedesco durante la Seconda guerra mondiale, conosciuta anche come Armeegruppe Weichs oppure Armeegruppe Guderian, in base al periodo di riferimento.\nStoria.\n1939 e 1940.\nIl quartier generale della 2. Armee venne stabilito per un breve periodo a Berlino dal gruppo di comando 1 il 26 agosto 1939 e all'inizio della Campagna di Polonia venne rinominato in Heeresgruppe Nord (Gruppo d'armate Nord) il 2 settembre dello stesso anno.\nLa 2. Armee venne ristabilita il 20 ottobre 1939, con al suo comando il Generaloberst Maximilian von Weichs dalla ridenominazione dell'8. Armee che era stata spostata dalla Polonia in occidente. Da quel momento venne assegnata alla riserva dell'Oberkommando des Heeres (OKH). Dopo l'inizio della Campagna di Francia il 10 maggio 1940 la 2. Armee venne assegnata allo Heeresgruppe A (Gruppo d'armate A) marciando attraverso il Lussemburgo, il Belgio e la Francia del nord. Dal 31 maggio al 4 giugno marci\u00f2 verso il fronte nord della Somme, dell'Aisne e dell'Oise partecipando all'espansione delle teste di ponte. Quando entr\u00f2 in battaglia il 9 giugno sull'Aisne l'armata includeva l'IX. Armeekorps (composto dalla 295. Infanterie-Division e dalla 294. Infanterie-Division), lo XXVI. Armeekorps (composto dalla 34. Infanterie-Division e dalla 45. Infanterie-Division) e lo VI. Armeekorps (composto dalla 205. Infanterie-Division, dalla 15. Infanterie-Division, dalla 293. Infanterie-Division e dalla 5. J\u00e4ger-Division). Inizialmente coinvolta in servizio in Francia, la 2. Armee venne in seguito coinvolta nella Campagna dei Balcani prima di partecipare alle operazioni offensive in Ucraina come parte dell'Operazione Barbarossa.\nNel 1942 la 2. Armee copr\u00ec l'ala nord dell'Operazione Blu operando nei dintorni di Vorone\u017e. Il Generaloberst Hans von Salmuth divenne comandante dell'armata il 14 luglio. La 2\u00aa Armata riport\u00f2 una grande sconfitta nell'Offensiva Vorone\u017e-Kastornoe l'offensiva sovietica seguita alla Battaglia di Stalingrado. Il Generaloberst Walter Weiss divenne comandante della 2. Armee il 4 febbraio 1943.\nIl General der Panzertruppe Dietrich von Saucken divenne comandante della 2\u00aa Armata il 10 marzo 1945. La 2. Armee venne ridenominata in Armee Ostpreu\u00dfen (Armata prussia orientale) il 7 aprile e fu fondamentale nella difesa della Prussia orientale e occidentale prima della fine della Seconda guerra mondiale il 9 maggio 1945."}
{"id": "8919600", "revid": "119886248", "url": "https://it.wikipedia.org/wiki?curid=8919600", "title": "Joseph Hardy", "text": "Biografia.\nJoseph Hardy diresse una decina di opere teatrali e musical a Broadway tra gli anni settanta e ottanta. Nel 1967 vinse il Drama Desk Award al miglior regista per la sua regia del musical \"You're A Good Man Charlie Brown\" nell'Off-Broadway, mentre nel 1969 vinse il Tony Award alla miglior regia di un'opera teatrale per la sua regia del dramma \"Child's Play\"."}
{"id": "8919602", "revid": "1924342", "url": "https://it.wikipedia.org/wiki?curid=8919602", "title": "Cledos", "text": "Biografia.\nOriginario di Helsinki Est, ha conquistato il grande pubblico grazie all'uscita del singolo \"T\u00f6is\", messo in commercio nel 2017 e contenuto nel primo mixtape \"Boboff Tape\", che \u00e8 arrivato in top ten nella Suomen virallinen lista. L'anno seguente ha firmato un contratto con la divisione finlandese della Warner Music Group, attraverso la quale \u00e8 stato pubblicato il primo album in studio \"Ceissi\", che \u00e8 rimasto in vetta alla classifica dei dischi nazionale per due settimane consecutive, trascorrendo pi\u00f9 di un anno in determinata graduatoria e venendo certificato platino con oltre unit\u00e0 vendute in Finlandia. Ha anche ottenuto la sua prima numero uno nella hit parade dei singoli grazie a \"Kysymys\".\nNel 2021 \u00e8 uscito l'EP \"Kazama\", il cui ingresso nella classifica dei dischi \u00e8 avvenuto al 5\u00ba posto. Anche la traccia \"Ring Ring\", che conta la partecipazione di William, \u00e8 entrata nella top twenty nazionale alla 13\u00aa posizione. Ha inoltre inciso una versione remix di \"Samma gamla vanliga\" del rapper svedese A36, certificata platino, che \u00e8 divenuta la sua seconda numero uno nella Suomen virallinen lista per tredici settimane consecutive.\nAgli Emma gaala, il principale riconoscimento musicale nazionale, ha ottenuto tre candidature, tra cui una come Artista dell'anno."}
{"id": "8919603", "revid": "84184", "url": "https://it.wikipedia.org/wiki?curid=8919603", "title": "Acanthurus tristis", "text": "Acanthurus tristis () \u00e8 un pesce osseo marino appartenente alla famiglia Acanthuridae.\nDistribuzione e habitat.\nL'areale di questa specie sembra limitato all'oceano Indiano centrale tropicale, al golfo del Bengala e al mar delle Andamane comprese le isole, dalle Maldive alle Chagos e a est fino a Bali dove vive in simpatria con l'affine \"Acanthurus pyroferus\" che ha un areale pacifico.\nSi tratta di una specie tipica dell'ambiente corallino, presente sia nelle lagune che nelle parti esterne, preferisce zone dove le madrepore si mescolano a rocce e a tratti sabbiosi. Staziona in profondit\u00e0, in ambienti riparati, su sabbia e detrito. \nIl range batimetrico in cui si pu\u00f2 incontrare va da 2 a 30 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente, e bocca piccola posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata negli adulti e arrotondata o spatolata nei giovani. Le scaglie sono molto piccole. La livrea dell'adulto \u00e8 molto simile a quella di \"Acanthurus pyroferus\" ma senza la macchia arancione alla base delle pinne pettorali. L'occhio \u00e8 nero circondato da un'area chiara e la pinna caudale ha un sottile bordo bianco.\nMimetismo batesiano.\nI giovanili di \"A. tristis\" imitano \"Centropyge eibli\" con corpo marrone chiaro con alcune linee verticali pi\u00f9 scure, petto giallo, bocca ed occhio bordati dello stesso colore e orlo delle pinne impari blu. Questo caso di mimetismo batesiano \u00e8 dovuto alle forti spine opercolari di \"Centropyge\", pericolose per i predatori. . Anche la pinna caudale nelle fasi giovanili ha una forma simile a quella di \"Centropyge\".\nRaggiunge i di lunghezza.\nBiologia.\nAlimentazione.\nSi nutre di detrito.\nPesca.\nViene pescato localmente nella Thailandia occidentale con reti da posta e nasse per il consumo. \u00c8 oggetto di cattura per il mercato acquariofilo, dove spunta prezzi alti.\nConservazione.\nNonostante questa specie sia pescata localmente come pesce da consumo e pi\u00f9 estesamente come pesce d'acquario le popolazioni sono stabili. La Lista rossa IUCN classifica questa specie come \"a rischio minimo\"."}
{"id": "8919606", "revid": "90900", "url": "https://it.wikipedia.org/wiki?curid=8919606", "title": "Boe-OFT", "text": ""}
{"id": "8919612", "revid": "90900", "url": "https://it.wikipedia.org/wiki?curid=8919612", "title": "Boe-CFT", "text": ""}
{"id": "8919615", "revid": "767487", "url": "https://it.wikipedia.org/wiki?curid=8919615", "title": "Compagnia Francese delle Isole Americane", "text": "La Compagnia Francese delle Isole Americane (fr: \"Compagnie des \u00eeles d'Am\u00e9rique\") \u00e8 stata una compagnia commerciale francese fondata nel 1635 e sciolta nel 1664, per rilevare, in sostituzione alla Compagnia di San Cristoforo, l'amministrazione della parte francese dell'isola di Saint-Christophe, allora unico insediamento francese nei Caraibi, e fu incaricato di colonizzare attivamente altre isole delle Piccole Antille che furono poi amministrate per la Francia sotto la direzione della Compagnia prima del suo scioglimento nel 1651.\nStoria.\nDurante l'anno 1626, il cardinale Richelieu sostenne il progetto di due marinai, de Roissy e Pierre Belain d'Esnambuc: la creazione della \"Compagnia dei signori di Saint Christophe\". Ritenuto non dinamico da Richelieu, che era uno dei suoi azionisti, quest'ultimo chiese a Fran\u00e7ois IV Fouquet di rilanciare la compagnia che nel 1635 divenne la \"Compagnia Francese delle Isole Americane\". \u00c8 responsabile dello sviluppo della colonizzazione delle isole Antille e della conversione dei loro abitanti al cattolicesimo. Nel 1642, la compagnia ricevette una proroga ventennale del suo statuto. Il re nomina il governatore generale della Compagnia e la Compagnia nomina i governatori delle diverse isole. L'azione della Compagnia si \u00e8 estesa a Guadalupa, Martinica, Tortuga e altre isole. \nTuttavia, alla fine del 1640 in Francia, Mazzarino mostr\u00f2 scarso interesse per gli affari coloniali e la Compagnia inizi\u00f2 a decadere. Jacques Dyel du Parquet riacquist\u00f2 il 22 settembre 1650 le isole di Martinica, Santa Lucia, Grenada e Grenadine per 41.500 livre. Nel 1651, la Compagnia fu sciolta ei suoi diritti operativi furono venduti a varie parti. L'ordine di San Giovanni di Gerusalemme acquista Saint-Christophe, Saint-Croix, Saint-Barth\u00e9lemy e Saint-Martin.\nNel 1652, guidati da Hazier du Buisson, i francesi tornarono a Les Saintes e iniziarono a costruire Terre-de-Haut e soprattutto Terre-de-Bas, che erano molto pi\u00f9 adatte all'agricoltura grazie ai loro climi pi\u00f9 umidi. L'anno successivo, nel 1653, gli indiani caraibici massacrarono i coloni francesi di Marie-Galante. Il capitano della M\u00e9 ha quindi effettuato una spedizione punitiva in Dominica, roccaforte dei Caraibi che, per rappresaglia, ha poi preso d'assalto i Saintes. Questo raid vendicativo viene respinto dagli uomini del Conte della Stella. Nel 1658, i Caraibi furono definitivamente espropriati delle loro terre per facilitare l'insediamento dei coloni francesi. Lo sviluppo agricolo fu facilitato dall'instaurazione del commercio triangolare, che consentiva l'importazione di schiavi destinati alle piantagioni di banane e canna da zucchero.\nNel 1664 Colbert sciolse la Compagnia e acquist\u00f2 la Guadalupa e le sue dipendenze per il re."}
{"id": "8919617", "revid": "119886585", "url": "https://it.wikipedia.org/wiki?curid=8919617", "title": "Peter Dews", "text": "Biografia.\nNato e cresciuto nello Yorkshire, Peter Dews si \u00e8 laureato all'University College dell'Universit\u00e0 di Oxford. Dopo aver lavorato per due anni come insegnante di storia, si un\u00ec alla BBC e cominci\u00f2 a lavorare come regista prima per la radio e poi per la televisione. Nel 1960 vinse un BAFTA per la sua regia nella serie televisiva \"An Age of Kings\".\nDopo un periodo da regista free lance, nel 1965 divenne direttore artistico del Birmingham Repertory Theatre e mantenne il ruolo fino al 1972. In questi anni si fece notare per le sue regie di opere shakespeariane e particolarmente apprezzati furono il suo \"Amleto\" e \"Come vi piace\", riproposto anche sulle scene del West End londinese. Di enorme successo fu invece il dramma \"Adriano VII\", che fu portato in scena a Broadway e valse a Dews il Tony Award alla miglior regia di un'opera teatrale.\nNegli ultimi anni della sua carriera lavor\u00f2 spesso al Festival Teatrale di Chichester, dove cur\u00f2 la regia di \"Antonio e Cleopatra\" con John Clements e Margaret Leighton e \"Vivat! Vitat Regina!\" di Robert Bolt, poi portato in scena anche a Londra e Broadway. Nel 1978 rimpiazz\u00f2 Keith Michell come direttore artistico a Chichester."}
{"id": "8919618", "revid": "324090", "url": "https://it.wikipedia.org/wiki?curid=8919618", "title": "Storytelling fotografico", "text": "Lo storytelling fotografico \u00e8 una particolare forma di storytelling che si prefigge di raccontare una storia attraverso l'uso della fotografia.\nCaratteristiche.\nMediante l'uso di fotografie, opportunamente selezionate e ordinate in sequenza, l'autore intende raccontare una storia o un evento trasmettendo allo spettatore un messaggio e delle emozioni. Analogamente a quanto avviene nel cinema con il film, si usano delle immagini, che nel caso dello storytelling fotografico sono fisse. Questa caratteristica implica una scelta molto oculata delle immagini da utilizzare che devono esser messe in sequenza seguendo delle logiche dettate non solo da un eventuale ordine temporale dei fatti da narrare ma anche valutando similitudini, contrasti e geometrie presenti nelle fotografie.\nLa finalit\u00e0 dello storytelling fotografico va stabilita a priori: pu\u00f2 trattarsi di un progetto puramente personale del fotografo che decide in autonomia di trattare uno o pi\u00f9 temi mediante l'uso dello storytelling (per esempio un progetto di natura sociale) o di un lavoro su commissione, pubblica o privata, come nel caso di reportage realizzati per riviste specializzate oppure la documentazione di un matrimonio.\nRealizzazione.\nIn linea generale, si possono riassumere le fasi successive dello sviluppo di uno storytelling fotografico in:"}
{"id": "8919619", "revid": "599013", "url": "https://it.wikipedia.org/wiki?curid=8919619", "title": "Jochem Dobber", "text": "Biografia.\nNel 2013 si classific\u00f2 terzo al festival olimpico della giovent\u00f9 europea di Utrecht. Nel 2019 fece parte della squadra olandese della staffetta 4\u00d7400 metri alle World Relays di Yokohama che concluse la gara al quinto posto nella seconda finale con il tempo di 3'05\"15.\nNel 2021 ha preso parte ai campionati europei indoor di Toru\u0144 posizionandosi quinto nei 400 metri piani e conquistando la medaglia d'oro nella staffetta 4\u00d7400 metri."}
{"id": "8919628", "revid": "287204", "url": "https://it.wikipedia.org/wiki?curid=8919628", "title": "Flowers in the Attic", "text": "Flowers in the Attic \u00e8 un film televisivo del 2014, diretto da Deborah Chow e tratto dal romanzo \"Fiori senza sole\" di V.C. Andrews.\nTrama.\nAll'inizio degli anni 1940, i ragazzi Dollanganger - il quattordicenne Chris, la dodicenne Cathy, i gemelli di cinque anni Carrie e Cory - vivono felici con i loro genitori, Christopher e Corrine, in Pennsylvania. Questo cambia quando Christopher muore in un incidente d'auto, lasciando la famiglia devastata e pesantemente indebitata. Quattro mesi dopo, Corrine annuncia ai figli che andranno a vivere con i suoi ricchi genitori in Virginia. La donna spiega loro che si \u00e8 allontanata dai suoi genitori e che per questo ha cambiato il suo cognome.\nAll'arrivo a Foxworth Hall, la cupa, claustrofobica e dal cuore freddo madre di Corrine, Olivia, conduce i ragazzi in una piccola stanza in soffitta. Il giorno successivo, ai ragazzi viene fornito un elenco di regole e Olivia dice loro di rimanere sempre in soffitta. Corrine spiega che suo padre, Malcolm, l'ha ripudiata e diseredata per essere fuggita con Christopher, che in realt\u00e0 era il suo fratellastro (il fratellastro minore di suo padre). La donna promette ai figli che si far\u00e0 perdonare da suo padre e che, una volta che lui l'avr\u00e0 perdonata, glieli far\u00e0 conoscere e vivranno tutti felici insieme a Foxworth Hall.\nLe visite di Corrine in soffitta diventano sempre meno frequenti man mano che inizia a godersi la sua ricchezza e inizia una relazione con l'avvocato di suo padre, Bart Winslow. Informa i figli di essere stata perdonata dal padre che non pu\u00f2 lasciarglielo incontrare perch\u00e9 ha affermato di non avere figli; quindi, essi dovranno rimanere in soffitta fino alla morte di Malcolm. L'anno seguente le visite di Corrine cessano del tutto. A causa della mancanza di aria fresca e di sole, la crescita dei gemelli \u00e8 gravemente rallentata, mentre Cathy e Chris entrano nella pubert\u00e0. Accidentalmente Chris vede Cathy mentre sta provando il suo primo reggiseno. Olivia li sorprende, li chiama peccatori e cerca di tagliare i capelli di Cathy come punizione. Chris la ferma, ma lei minaccia di farli morire di fame per una settimana se lui non taglier\u00e0 i capelli di Cathy. Cathy e Chris si rifiutano di obbedire e danno il cibo rimanente ai gemelli mentre fanno affidamento principalmente sull'acqua. Olivia sembra cedere e lascia loro un cesto di cibo; tuttavia, la mattina seguente Cathy si sveglia e scopre con orrore che i suoi capelli sono tutti sporchi di catrame. Mentre, con riluttanza, le taglia i capelli, Chris le dice che la trova bella, ma sa che \u00e8 sbagliato pensare a lei in quel modo.\nPassa un altro anno e Corrine non fa loro visita da mesi. Cathy e Chris concludono che la madre li ha abbandonati e iniziano a pianificare la loro fuga. Quando Corrine torna, annuncia felice ai figli di aver sposato Bart e che il motivo della sua assenza \u00e8 stata la sua luna di miele in Europa. In seguito Olivia porta ai bambini delle ciambelle con zucchero a velo e dice loro che sono un regalo della madre. Quando Chris dice alla nonna che vuole essere chiamato con il suo nome piuttosto che \"ragazzo\", Olivia lo picchia con una cintura. Cathy si prende cura delle sue ferite e ammette di aver paura di perderlo. Chris le assicura che non gli succeder\u00e0 nulla e poi i due si baciano. Quando Olivia torna per portar loro il cibo, Chris le dice che aveva ragione sul fatto che fossero la \"progenie del diavolo\" e le chiede perdono. Dopo che la donna se ne \u00e8 andata, Chris rivela che l'intera scena era uno schema per imprimere la chiave della soffitta su un pezzo di sapone, per poi scolpirne una copia di legno.\nOra in grado di lasciare la soffitta, Cathy e Chris iniziano a rubare soldi dalla stanza della madre per finanziare la loro fuga in treno. Durante un'incursione notturna, Cathy trova Bart addormentato e lo bacia. Venuto a conoscenza della cosa ascoltando Bart parlare con Corinne circa un sogno che ha fatto su una ragazza bionda che lo ha baciato, Chris va su tutte le furie e affronta rabbiosamente Cathy. La ragazza gli assicura che quel bacio non significava nulla e che l'ha fatto solo per curiosit\u00e0, poi bacia Chris e i due finiscono per fare sesso. Cathy suggerisce di trasferirsi in Florida e Chris le dice che la ama e che non potr\u00e0 mai amare nessun'altra ragazza.\nIn seguito Cory si ammala gravemente e Cathy chiede a sua madre di portarlo in ospedale, minacciando vendetta se non lo fa. Il giorno seguente, Corrine informa i figli che Cory \u00e8 morto di polmonite ed \u00e8 gi\u00e0 stato sepolto. Devastati dalla morte di Cory e spaventati per le loro vite, Cathy e Chris decidono di prendere tutti i soldi che hanno raccolto, afferrare quanti pi\u00f9 gioielli possono e scappare via. Durante la loro ricerca di oggetti di valore, scoprono che Corrine e Bart hanno lasciato Foxworth Hall. Chris poi ascolta una conversazione tra il maggiordomo e una cameriera e scopre che Olivia ha lasciato del veleno per uccidere \"i topi\" in soffitta e che il loro nonno \u00e8 morto da sette mesi. Cathy mostra a Chris il topo di Cory, morto dopo aver mangiato un pezzo di ciambella. I ragazzi capiscono quindi che il loro cibo era avvelenato. Quando giunge Olivia per prendere la loro chiave, Chris la trattiene abbastanza a lungo da permettere a Cathy e Carrie di scappare. Olivia li insegue, ma si fa prendere dal panico a causa della sua claustrofobia quando Chris chiude la porta e spegne le luci. Olivia dice loro che \u00e8 stata la madre ad avvelenarli e non lei. I ragazzi per\u00f2 la ignorano e lasciano la casa fuggendo da una finestra.\nDurante la loro fuga, incontrano il maggiordomo, che si rende conto che sono i figli di Corrine. Inorridito, dice loro di scappare mentre lui taglia il recinto elettrico per loro. I ragazzi salgono su un treno per la Florida e Chris le assicura che il loro calvario \u00e8 finalmente finito. Cathy, per\u00f2, giura vendetta nei confronti della madre.\nProduzione.\nCasting.\n\"Flowers in the Attic\" \u00e8 stato annunciato per la prima volta il 23 luglio 2013 come film televisivo per la rete Lifetime. \u00c8 stato anche annunciato che il film sarebbe stato interpretato da Heather Graham nei panni di Corrine Dollanganger ed Ellen Burstyn nei panni di Olivia Foxworth. \u00c8 stato anche annunciato che il film sarebbe stato diretto da Deborah Chow e sceneggiato da Kayla Alpert.\nIl 14 agosto \u00e8 stato annunciato che Kiernan Shipka e Mason Dye erano stati scelti per i ruoli di Cathy e Chris.. Durante lo stesso mese, \u00e8 stato annunciato che Dylan Bruce si era unito al cast nel ruolo di Bart Winslow, l'interesse amoroso di Corrine.\nDistribuzione.\nTrasmissione.\nNella sua trasmissione televisiva originale, il film \u00e8 stato visto da 6,06 milioni di telespettatori totali e ha avuto una valutazione (percentuale) di 1,9 nella fascia demografica 18-49 anni. A quel tempo, era la performance cinematografica originale numero uno di Cable dalla premi\u00e8re di ottobre 2012 di \"Steel Magnolias\".\nHome media.\nIl 15 aprile 2014, \"Flowers in the Attic\" \u00e8 stato rilasciato in formato DVD per la Regione 1. Il disco singolo conteneva l'intero film, oltre a una featurette dietro le quinte con il cast e la troupe. Successivamente \u00e8 stato ripubblicato il 23 giugno 2015, con \"Petals on the Wind\" come \"Double Feature\". Il 10 novembre 2015 \u00e8 stato incluso in una \"4-Film Collection\" con \"Petals on the Wind\", \"If There Be Thorns\" e \"Seeds of Yesterday.\"\nAccoglienza.\nCritica.\n\"Flowers in the Attic\" ha ricevuto recensioni contrastanti da parte della critica, anche se molto pi\u00f9 positive rispetto all'adattamento del 1987. Il sito Rotten Tomatoes riporta che il 52% di 23 critici ha dato al film una recensione positiva; la valutazione media \u00e8 di 5,5 su dieci. Il film ha una media di 49 su 100, sulla base di 22 critici, su Metacritic, indicando \"recensioni contrastanti o nella media\".\nSequels.\nBasato sul successivo libro della serie Dollanganger, \"Petals on the Wind\" \u00e8 stato presentato in anteprima su Lifetime il 26 maggio 2014, venendo visto da 3,4 milioni di spettatori, in calo rispetto ai 6,1 milioni di \"Flowers\". A differenza del libro, il film si svolge dieci anni dopo gli eventi di \"Flowers\". \u00c8 stato interpretato da Rose McIver nel ruolo di Cathy e Wyatt Nash in quello di Christopher, in sostituzione di Kiernan Shipka e Mason Dye del film precedente, e Will Kemp nel ruolo di Julian Marquet. Heather Graham torna a interpretare Corrine ed Ellen Burstyncome torna a interpretare Olivia Foxworth. La produzione del film \u00e8 iniziata il 25 febbraio 2014 a Los Angeles.\nAlla premi\u00e8re del sequel, Lifetime ha annunciato la produzione dei due seguenti libri della serie Dollanganger, \"If There Be Thorns\" e \"Seeds of Yesterday\", entrambi trasmessi per la prima volta nel 2015. Entrambi i sequel sono stati girati dal direttore della fotografia James Liston."}
{"id": "8919629", "revid": "1543377", "url": "https://it.wikipedia.org/wiki?curid=8919629", "title": "Altare maggiore della chiesa di Sant'Alessandro della Croce", "text": "L'altare maggiore e comunitario della chiesa di Sant'Alessandro della Croce \u00e8 opera marmorea risalente all XIX secolo, mentre quello comunitario \u00e8 il primo sepolcro delle spoglie mortali di sant'Alessandro di Bergamo.\nStoria.\nLa chiesa alessandrina fu rimodernata nel Settecento e la zona presbiterale fu ampliata. Si consider\u00f2 quindi che l'altare ligneo, sicuramente di buona fattura del XVI secolo di scuola fantoniana, non era per\u00f2 pi\u00f9 consono ai nuovi spazi fu quindi commissionato un nuovo altare che per\u00f2 fu posto solo nel 1830. Richiese due interventi: fu disegnato dell'architetto Giacomo Tomilli e realizzato da \"tal Cocchi\", alcune delle statue che lo ornano furono realizzate da Gaetano Matteo Monti, i quattro evangelisti furono realizzati da Abbondio Sangiorgio e da Giovanni Maria Benzoni.\nDescrizione.\nL'altare maggiore, in forma neoclassica, non ha dimensioni eccessive per permettere la visione della tela posta nel coro di Antonio Cifrondi raffigurante il \"Martirio di sant'Alessandro\", titolare della chiesa.\nTre scalini in marmo rosso di Verona, compongono la parte inferiore, che si presenta nella forma tradizionale sviluppandosi in altezza per permettere la collocazione dei candelieri, dei portapalme, nonch\u00e9 dei busti di santi che ospitano le reliquie di alcuni martiri cristiani. L'altare \u00e8 in marmo di Carrara e presenta specchiature e decori con lapislazzuli e fregi in bronzo dorato. Il tabernacolo ospita quattro tondi dorati raffiguranti gli evangelisti e culmina con le due statue di san Pietro e san Paolo opere marmoree di Gaetano Matteo Monti realizzate nel 1840.\nLa parte superiore ospita il tempietto in marmo bianco di Carrara semicircolare. Sei colonnine scanalate con capitelli corinzi reggono la cupoletta emisferica con copertura a squame di pesce dorate coronata con la statua di sant'Alessandro che regge il vessillo. Quattro statue raffiguranti gli evangelisti sono poste nella parte inferiore, ospitate all'interno del tempietto. Questa parte pur non avendo particolare importanza artistica aveva la funzione di esaltare il mistero eucaristico.\nAltare comunitario.\nPer adempiere alle indicazioni del concilio Vaticano II fu inserito nella zona presbiterale l'altare comunitario, rivolto verso l'aula. La scelta, particolarmente interessante, cadde sull'antica arca funeraria che aveva ospitato la salma di sant'Alessandro dopo il suo martirio, e successivamente di santa Grata, entrambi furono poi traslati nelle chiese poste nella parte alta cittadina, mentre l'arca fu posta nel chiesa di Sant'Alessandro e Vincenzo e successivamente nella chiesa di Santa Grata in Columnellis. L'arca fu rimossa nel 1615 per ordine del vescovo Giovanni Emo, la scritta presenta sulla parte frontale fu incisa probabilmente in questa occasione. Con le soppressioni napoleoniche e la repubblica Cisalpina, il monumento si trov\u00f2 all'attenzione dell'allora curato Conti di sant'Alessandro della Croce che pens\u00f2 di recuperarlo, diventando monumento nazionale, e poi altare comunitario.\nL'arca \u00e8 un monolitico, presenta una decorazione molto semplice, semicolonne che reggono due archi a sesto acuto e uno a sesto ribassato. Centrale un'iscrizione settecentesca riportante l'informazione storica d'essere stato luogo di sepoltura del santo martire titolare. Per permettere la posa della mensa all'altezza richiesta sono stati inseriti quattro fusioni bronzee raffiguranti grappoli d'uva e covoni di frumento, simboli dell'eucarestia realizzati da Luigi Ghidotti. Gli arredi del presbiterio sono completati dall'ambone sempre del Ghidotti a forma di palma del martirio sempre in riferimento al santo decollato. La parte termina con il coro in noce composto da 27 stalli, eseguito e posizionato nel 1612 per volont\u00e0 della confraternita del Santissimo Sacramento. Veniva usato durante le funzioni importanti e durante la lettura dei vespri giornaliera, dai quindi sacerdoti e quattro chierici presenti nella chiesa alessandrina nel XVIII secolo."}
{"id": "8919631", "revid": "287204", "url": "https://it.wikipedia.org/wiki?curid=8919631", "title": "Michele Continisio", "text": " Fu particolarmente benvoluto da re Gioacchino Murat, durante il suo periodo sul trono del Regno di Napoli. Fu anche uno studioso di diritto canonico e, in tal veste, forn\u00ec supporto a Luca de Samuele Cagnazzi per far \"discaricare il Capitolo dal catasto de' beni alienati\". \nGenealogia episcopale.\nLa genealogia episcopale \u00e8:"}
{"id": "8919632", "revid": "36426", "url": "https://it.wikipedia.org/wiki?curid=8919632", "title": "Palazzo De' Bianchi", "text": "Il Palazzo De' Bianchi \u00e8 un edificio storico in stile rococ\u00f2 situato all'angolo tra via Santo Stefano e via De' Coltelli a Bologna, in Emilia-Romagna. \nIl palazzo senatorio, del XVIII secolo, \u00e8 detto anche Palazzo Ranieri Biscia e Palazzo Calari Corticelli ed include un giardino.\nStoria e descrizione.\nL'edificio fu eretto su progetto di Giuseppe Antonio Ambrosi nel 1746. \nNello scalone si trovano statue allegoriche di Domenico Pi\u00f2 (1749). \nAl piano nobile sono presenti una piccola scala e una galleria \"all'antica\" progettata e firmata da Carlo Bianconi (1772) o, secondo altre fonti, di Raimondo Compagnini, con stucchi del Pi\u00f2 e affreschi di Domenico Pedrini, Petronio Fancelli, Flaminio Minozzi."}
{"id": "8919633", "revid": "281901", "url": "https://it.wikipedia.org/wiki?curid=8919633", "title": "Metlapilcoatlus", "text": "Metlapilcoatlus (CAMPBELL, FROST &amp; CASTOE, 2019) \u00e8 un genere di vipere velenose endemiche del Messico e del Centro America. Gli esemplari di questo genere sono comunemente chiamati \"vipere saltatrici\". Come il nome comune suggerisce sono abili a compiere balzi per attaccare.\nCinque specie sono al momento riconosciute.\nDescrizione.\nTutti i serpenti di questo genere sono estremamente tozzi, dove \"M. nummifer\" \u00e8 il pi\u00f9 robusto. La testa \u00e8 larga, con occhi piccoli e un grande muso rotondo. La coda \u00e8 corta, non prensile e rappresenta il 15% circa della lunghezza totale.\nIl colore consiste in un grigio-marrone o rosso-bruno (a volte giallo, crema, purpureo o nero), sovrapposto a chiazze laterali e dorsali. \nDistribuzione.\nI \"Metlapilcoatlus\" si possono trovare nelle montagne del Messico orientale a sud del versante Atlantico e nei bassopiani, fino a Panama.\nSul versante Pacifico si possono trovare in popolazioni isolate nel Messico centrale, orientale e meridionale, in Guatemala, El Salvador, Costa Rica e Panama.\nDieta.\nGli adulti si nutrono di piccoli mammiferi e lucertole, mentre gli esemplari pi\u00f9 giovani mangiano scinchi e insetti.\nSpecie.\n- \"Metlapilcoatlus indomitus\" (SMITH &amp; FERRARI-CASTRO, 2008)\n- \"Metlapilcoatlus mexicanus\" (DUM\u00c9RIL, BIBRON &amp; DUM\u00c9RIL, 1854)\n- \"Metlapilcoatlus nummifer\" (R\u00dcPPELL, 1845)\n- \"Metlapilcoatlus occiduus\" (HOGE, 1966)\n- \"Metlapilcoatlus olmec\" (PEREZ-HIGAREDA, SMITH &amp; JULI\u00c1-ZERTUCHE, 1985)"}
{"id": "8919635", "revid": "92723", "url": "https://it.wikipedia.org/wiki?curid=8919635", "title": "Palazzi nasridi", "text": "I palazzi nasridi, anche chiamati \"Cuarto Real Viejo\" sono un insieme di edifici dell'Alhambra di Granada formato da due palazzi indipendenti, il \"Palazzo de Comares\" e il \"Palazzo dei Leoni\", oltre all'annesso, \"Mexuar\", scelti dai Re cattolici come loro residenza, durante i loro soggiorni a Granada, tra tutti gli altri edifici presenti nel complesso dell'Alhambra. Queste residenze furono sostituite nel tempo, secondo i precetti islamici di non costruire nulla che si sarebbe perpetuato nel tempo e la tradizione che ogni sultano costruiva il suo palazzo per dimostrare il suo potere personale. La decisione dei monarchi cattolici ne garant\u00ec la conservazione, a differenza di altri abbandonati o distrutti dai francesi, quasi completamente. Alcuni di questi palazzi furono sede del tribunale dei Nasridi, con funzioni amministrative, protocollari, residenziali e di godimento. Cronologicamente furono costruiti dopo l'alcazaba, il Generalife e il Partal a partire dal primo trentennio del XIV secolo. \nVi sono comunque altri palazzi fuori dal complesso dell'Alhambra come il Dar al-Horra sempre a Granada nell'antico quartiere arabo dell'Albaicin.\nMexuar.\nDedicato all'amministrazione della giustizia, \u00e8 un insieme eterogeneo di stanze, di diverse epoche, riutilizzate e molto trasformate. \nPatio della Moschea.\nCon scarse tracce di una splendida costruzione scomparsa.\nPatio di Machuca.\nDove visse Pedro Machuca, con i resti di un palazzo nasride.\nSala del Mexuar.\n\u00c8 la sala pi\u00f9 antica dell'insieme di palazzi, dovrebbe essere stata una struttura precedente al Palazzo de Comares e a quello dei Leoni, e probabilmente \u00e8 stata costruita da Ismail I di Granada (1314-1325), come sala delle udienze e di giustizia per i casi importanti. Aveva una camera elevata e chiusa da persiane dove sedeva il sultano ad ascoltare senza essere visto, anche se il suo nome proviene del termine arabo \"Maswar\", luogo dove si riuniva la \"Sura\" (Consiglio di Ministri).\nVenne trasformata, da Muhammad V di Granada, in sala d'attesa per i ricorrenti di giustizia per far posto alla costruzione del patio del Mexuar. I monarchi cattolici aggiunsero un nuovo piano, tagliando il lucernario centrale e trasformandolo in una cappella, ingrandendolo a nord con la demolizione di un tramezzo e l'apertura di finestre laterali. Nel XIX e XX secolo fu restaurato.\nLa decorazione \u00e8 il risultato di un susseguirsi di interventi tra il XVI e il XX secolo, nei quali spiccano le colonne e i capitelli caratteristici dell'architettura nasride. Nei pannelli di piastrelle che decorano le sue pareti sono presenti combinazioni di pezzi di origine nasride con interventi e pezzi cristiani.\nMoschea del Mexuar.\nAnnessa al Mexuar, sul lato nord, c'\u00e8 una bella e lunga moschea, molto restaurata, da dove si vede l'Albayz\u00edn. \u00c9 orientata diversamente per adempiere alla sua funzione religiosa (indirizzata verso La Mecca). Vi si accedeva dal Patio de Machuca ai tempi dei Nasridi..\nPatio del Mexuar.\nAnche chiamato patio del Cuarto Dorado, si trova in continuazione del Mexuar. \u00c8 un piccolo cortile con una fonte al centro, con il \"Cuarto Dorado\" alla sinistra nord e la facciata del Palazzo de Comares alla destra a sud.\nCuarto Dorado.\nNon si conosce con certezza la destinazione data a questa zona in epoca nasride, anche se si crede che vi fossero ricevuti i ricorrenti di giustizia da parte del sultano, sotto il cornicione della facciata del patio de Comares. S\u00ec sa che venne adattato come appartamento per Isabella d'Aviz, per il suo previsto soggiorno all'Alhambra, anche se mai giunse ad occuparlo. Nella facciata spiccano i capitelli dell'arco di ingresso. All'interno della sala spicca il soffitto, in legno di cedro, decorato con pigne e conchiglie, con cornice a quattro zoccoli. Sotto, finestre con persiane e graticci sono due bordi rettangolari in ceramica. La stanza \u00e8 decorata con dipinti gotici e scudi ed emblemi dei monarchi cattolici. \nPalazzo de Comares.\nIl palazzo venne costruito intorno al patio degli Arrayanes, l'inizio delle opere realizzate durante il regno di Ismail I di Granada che govern\u00f2 tra il 1314 e il 1325, e continuato poi da Yusuf I (1333-1354) che mor\u00ec assassinato prima di vederlo concluso, e poi completato da Muhammad V nel 1370. Il palazzo principale era probabilmente la sede del potere esecutivo mentre nei cortili contigui veniva amministrato il potere giudiziario e quello amministrativo. Vi si accedeva dal lato sud del patio del \"Cuarto Dorado\". Ha una pianta rettangolare con un grande patio centrale porticato nelle estremit\u00e0 pi\u00f9 brevi e nel quale c'\u00e8 una piscina. Nel nord del cortile si trovavano le dipendenze private del sultano: utilizzava il piano terra in estate, composto dalla \"sala della Barca\", e in inverno il piano elevato, formato dalle alcove laterali. In questa zona si trovava anche il \"Salone degli Ambasciatori\", con pianta quadrata con ai lati delle alcove. Probabilmente la sua funzione era il ricevimento di udienze e atti ufficiali. La zona sud del cortile venne rimodellata per la costruzione del palazzo di Carlo V. Poteva essere la residenza dell'erede, mentre le concubine e il personale di servizio erano alloggiati dalla facciata principale al patio del Mexuar. L'hammam dei Bagno del Palazzo de Comares, anche conosciuto come Bagno Reale per essere stato ad uso particolare dei Re Cattolici, risale all'epoca di Yusuf I (1333-1354). Il Bagno Reale o de Comares costituisce uno degli spazi di maggiore interesse dentro l'insieme dell'Alhambra, con uno degli \"hammam\" in migliore stato di conservazione finora rimasto in Occidente, praticamente \u00edntegro nonostante alcune modificazioni strutturali e una manutenzione pi\u00f9 estetica che funzionale.\nEtimografia.\nIl nome di \"comares\" ha dato luogo a ricerche etimologiche molto variegate. Ecco un piccolo esempio:\nSecondo Diego de Guadix nel suo dizionario di parole arabe, la voce comares pu\u00f2 derivare da cun, dal significato di alzare di pi\u00f9 lo sguardo. Quindi, cunari significherebbe \"alzati e guarda\". La parola, poi corrotta, venne trasformata in comares, che, facendo una traduzione libera, verrebbe a significare: \"Apri gli occhi e guarda\".\nSecondo l'opinione dello storico di Granada del XVI secolo, Luis del M\u00e1rmol Carvajal, il nome di \"comares\" si deve a un lavoro di artigianato artistico molto apprezzato tra siriani e persiani chiamato \"comarax\u00eda\", una tecnica di fabbricazione di vetri per l'esterno e i tetti.\nUn'altra teoria \u00e8 che il nome di \"comares\" provenga della parola araba \"qumariyya\" o \"qamariyya\", che sono i vetri colorati che possono osservarsi ancora nel balcone del salone degli Ambasciatori.\n\"Qumarish\" \u00e8 il nome di un luogo del Nordafrica da dove provenivano grande parte degli artigiani che lavorarono nell'Alhambra.\nFacciata del Palazzo de Comares.\nLa facciata del palazzo \u00e8 stata eretta su mandato di Mohamed V, e venne inaugurata nel 1370. Si tratta di una facciata interna, nel patio del Mexuar, che anticipa la maestosit\u00e0 dell'interno del palazzo dove sedeva il sultano, sotto il cornicione della facciata, al servizio dei ricorrenti, con cornicioni originali in legno di cedro, decorazioni di pigne e conchiglie. Sotto ci sono finestre con persiane e graticci con due strisce rettangolari bordate in ceramica. \u00c8 l'ingresso ufficiale al palazzo. \nPatio de los Arrayanes.\n\u00c8 il patio centrale del Palazzo de Comares. Ad entrambi i lati della piscina, che occupa gran parte del cortile, si trovano piantati i mirti che danno il nome a questo cortile. Nello stesso si pu\u00f2 trovare uno dei soggetti ambientali dell'Alhambra: la presenza dell'acqua, che non soltanto agisce come tale, ossia, acqua, ma anche come specchio. In questa piscina si riflette l'imponente Torre de Comares. Ad un'estremit\u00e0 c'\u00e8 una galleria per tutta la larghezza del patio e alle sue estremit\u00e0, altre sale. Dalla galleria si accede all'anticamera denominata:\nSala della Barca.\nDalla galleria nord del patio degli Arrayanes e tramite un arco puntato mozarabico, che ancora conserva parte della sua policrom\u00eda originale in oro e blu, si accede alla sala della Barca, chiamata cos\u00ec poich\u00e9 presenta ricchi intonaci con lo scudo nasride e dentro la parola \u00abBenedizione\u00bb, che in arabo si dice \"Baraca\", e che i castigliani hanno trasformato in \"Barca\", come appare in \"Granada y sus monumentos \u00e1rabes\", degli storici fratelli Oliver e Hurtado, anche se volgarmente si suole spiegare il nome per la similitudine ad una barca capovolta,\nNello stesso portico della sala c'\u00e8 un'iscrizione che dice:\nUn'altra spiegazione potrebbe essere che il nome derivi dall'avere un soffitto a cassettoni superbamente assemblato a forma di scafo di una barca rovesciata. Questa stanza rettangolare, di 24 metri per 4,35, sembra essere stata inizialmente pi\u00f9 piccola, e la sua estensione fu realizzata da Mohamed V. In questa stanza c'era una volta semicilindrica che fu distrutta dall'incendio del 1890, poi sostituita da una riproduzione terminata nel 1964.\nLa stanza \u00e8 circondata da un piedistallo alle cui estremit\u00e0 troviamo alcove con battiscopa piastrellati, che rivestono le colonne che reggono archi a fasce e smerlati di muqarnas e pennacchi. Da qui \u00e8 possibile accedere alla Torre de Comares, preceduta dalla Sala degli Ambasciatori.\nSala degli Ambasciatori.\nIl pavimento era di ceramica vetrificata con i colori bianchi e blu, decorata con lo stemma dei sultani di Granada successivamente sostituito, nel restauro del 1815, da lastre di argilla e tegole del XVI secolo al centro. Era un po' pi\u00f9 elevato perch\u00e9 era consuetudine sedersi per terra sui cuscini e guardare fuori dalla finestra da quella posizione. L'intero perimetro \u00e8 coperto da una base piastrellata. Il soffitto \u00e8 un capolavoro della falegnameria di Granada. \u00c8 una volta che sale fino a 18 metri di altezza e rappresenta il firmamento. \u00c8 costruita con legno di cedro e intarsi di altri legni di diversi colori, per un totale di 8.017 pezzi. La parte centrale rappresenta il Settimo Cielo o Paradiso Islamico dove risiede Allah, centro raggiungibile dopo l'ascensione degli altri sei cerchi che lo circondano. Le quattro diagonali simboleggiano i quattro fiumi del Paradiso.\nNel patio degli Arrayanes spicca, ad una delle sue estremit\u00e0 l'imponente torre de Comares, alla quale si accede dalla sala della Barca. Il salone degli Ambasciatori, anche chiamato salone de Comares \u00e8 il soggiorno pi\u00f9 ampio e elevato di tutto il palazzo, e occupa l'interno della Torre de Comares, dominando, con la sua veduta, la valle del Darro. La sua costruzione risale al secondo trentennio del XIV secolo, ai tempi del sultano nasride di Granada, Yusuf I, anche se probabilmente non riusc\u00ec a vedere terminata l'opera che aveva ordinato costruire e adornare riccamente, visto che diverse iscrizioni attribuiscono il completamento a suo figlio Mohamed V. La sua funzione principale era celebrare le udienze private del sultano. \nPresenta una pianta quadrata di 11 metri di lato ed \u00e8 alta 18 metri. Originariamente il pavimento era di marmo e oggi di ceramica. Nel centro della sala si pu\u00f2 osservare un quadrato con il nome di Allah scritto su piastrelle. I muri sono stuccati (un lavoro realizzato da artigiani provenienti dalla Persia e dall'Iraq) e su essi sono ripetute le lodi a Dio incorniciate in stemmi, la cui legenda \u00e8 \"solo Allah \u00e8 vittorioso\", e alcuni frammenti del Corano, con il risultato di un contenuto poetico molto ricco. Ogni centimetro del muro \u00e8 coperto da qualche elemento decorativo.\nAi lati della stanza ci sono 9 alcove, tre per ciascuno dei lati della stanza, stretta e allungata (circa 2,5 metri), l'alcova centrale sul lato nord \u00e8 quella del sultano, proprio di fronte alla porta d'ingresso. Li il sultano sedeva con le spalle alla luce esterna, luce che invece l'ambasciatore in visita riceveva di fronte, risultando cos\u00ec in svantaggio. In questo luogo \u00e8 possibile leggere alcune iscrizioni in versi che narrano l'utilit\u00e0 dello spazio:\nVi si aprono anche una serie di finestre chiuse anticamente da persiane di legno e vetrate colorate chiamate \"cumarias\", (di l\u00ec il nome di comares). Tutte le pareti sono coperte di stucchi con motivi di conchiglie, fiori, stelle e scritture. \u00c9 una sala policroma: oro nel rilievo, colori chiari sullo sfondo. Zoccoletto decorato con piastrelle. Il pavimento originale era di ceramica vetrificata in bianco e blu con scudi come motivi ornamentali.\nLe pareti sono decorate con versetti coranici e poesie realizzati in gesso, che avrebbero dovuto rendere questa stanza alle sue origini, insieme alla decorazione che non ci \u00e8 pervenuta, con i suoi giochi di luce e la sua atmosfera cortese, una delle sale pi\u00f9 suggestive dei palazzi del mondo islamico. Il riscaldamento era realizzato con bracieri e l'illuminazione con lampade ad olio.\nUno degli aspetti pi\u00f9 attraenti della sala degli Ambasciatori \u00e8 il suo tetto, a forma cubica. In esso sono rappresentati i sette cieli della cultura musulmana, situati uno sull'altro. Il Corano dice che su loro sta il trono di Dio; tutto il tetto \u00e8 pieno di stelle, in numero di cento cinque.\nIl tetto \u00e8 una rappresentazione dell'Universo, forse una delle migliori rappresentazioni del Medioevo. Realizzato in legno di cedro con incrostazioni di legni di differenti colori, rappresenta stelle sovrapposte che formano differenti livelli. Nel centro, in quello pi\u00f9 elevato c'\u00e8 \"Escabel\" (\u0639\u0631\u0634) sulla quale sta Dio-Allah secondo il Corano. Da questo vanno ripetendosi le figure geometriche che dividono il tetto in sette spazi, che rappresentano i sette cieli che scendono consecutivamente fino a questo mondo: il 7 \u00e8 uno dei numeri simbolici per eccellenza. Insieme configurano il \"Trono\" (\u0643\u0631\u0633), che \u00e8 il simbolo della creazione. Questo uso simbolico nella cosmologia coranica, con tante allusioni all'Escabel, al Trono, al Re che \u00e8 assiso su di lui, ha una chiara intenzione di legittimare il sovrano come rappresentante (\"jalifa\", da dove viene califfo) di Dio in terra. Il fatto che l'ambiente fosse la sala del trono, che era situato al suo centro, giusto sotto l'Escabel divino, \u00e8 un chiaro riferimento a questo. Ma la simbologia della sala non finisce qui: le 4 diagonali del tetto rappresentano i quattro fiumi del Paradiso e l'Albero del mondo (o Axis Mundi), che avendo le sue radici nell'Escabel si espande in tutto l'Universo. La sua simbologia continua ancora: le alcove, nove (tre in ogni parete) pi\u00f9 tre ingressi per l'accesso alla sala della baraka, sono un riferimento ai dodici segni zodiacali, in corrispondenza con la carta del settimo cielo che occupa quell'altezza.\nBagni de Comares.\nCostruiti da Ismail I e addossati al Palazzo de Comares, dal quale vi si accede, sono il gioiello della casa musulmana; il bagno per il musulmano \u00e8 un obbligo religioso. La costruzione \u00e8 una copia delle terme romane. Dispone di diverse stanze, l'\"apoditarium\", una stanza per spogliarsi ed eseguire le prime abluzioni, a livello e con accesso dal Patio de los Arrayanes, la camera dei letti, scendendo delle scale, al livello inferiore, con accesso dal patio di Lindaraja, un secondo apoditarium, poi il passaggio nel bagno e il ritorno a riposare. A volte veniva portato del cibo e c'era una galleria in alto per musicisti e cantanti, poi la fredda, piccola stanza a volta aperta con lucernari a forma di stella che una volta erano coperti di vetro colorato, ma non a tenuta d'aria, in modo che il vapore potesse uscire fuori e l'aria fresca entrare. Poi un bagno caldo e turco, dove venivano fatti i massaggi. Con un ingresso annesso a quello del patio di Arrayanes, c'era la casa del guardiano e l'area dei servizi, dove si trovavano il forno e le legnaie.\nPalazzo dei Leoni.\nIl palazzo dei Leoni si trova ad est di quello de Comares, e occupa quello che sarebbe l'antico giardino orientale. Venne eretto, durante il secondo governo di Muhammad V (1362-1391), dopo che riusc\u00ec a recuperare il trono grazie all'alleanza con il re castigliano Pietro I, nel 1377. Il progetto era del suo alarife maggiore Ab\u00e9n Cecid, e i lavori si conclusero tredici anni dopo. Il palazzo, con una superficie approssimativa di 1900 m\u00b2, ha il suo asse centrale nel Patio dei Leoni, che d\u00e0 nome al palazzo, e i soggiorni sono strutturati a partire da questo cortile. Si suppone un esempio di integrazione tra architettura e acqua. In ognuna delle quattro sale fluisce un ruscello che va al centro: i quattro fiumi del Paradiso descritti nel Corano. \nIn una estremit\u00e0 del lato sinistro del patio degli Arrayanes, un piccolo arco serve come ingresso ad un piccolo passaggio, al tempo dei Re Cattolici, attraverso il quale si arrivava al palazzo dei Leoni, che fino alla conquista cristiana era indipendente, e senza collegamento con il \"Palazzo de Comares\".\nInflussi.\nIl Palazzo dei Leoni, nonch\u00e9 altre zone create da Muhammad V, come il Cuarto Dorado, rappresentano l'apogeo dell'arte nasride, con influssi islamici e cristiani. Durante il periodo in cui Muhammad V fu detronizzato dal suo fratellastro Abu-l Walid Ismail ed esiliato, scopr\u00ec delle opere architettoniche che lo avrebbero poi influenzato in seguito. A Fes visit\u00f2 la moschea dell'Universit\u00e0 al-Qarawiyyin, costruita da architetti andalusi almoravidi, con splendide decorazioni di moc\u00e1rabes, presenti in al-Andalus, nonch\u00e9 le rovine della citt\u00e0 romana di Volubilis, che gli permisero di esaminare gli ordini classici, l'ornamentazione romana e, soprattutto, l'impluvium. Anche se quello che pi\u00f9 lo impression\u00f2 fu il Reale Alc\u00e1zar di Siviglia, opera mud\u00e9jar di artigiani di Toledo, Siviglia e Granada, del re Pietro I di Castiglia, alleato e amico personale, che lo aiut\u00f2 a recuperare il trono e a sconfiggere l'usurpatore. Questo palazzo lo stup\u00ec, soprattutto la struttura del Patio de las Doncellas, che ripeter\u00e0 in seguito.\nSala dei moc\u00e1rabes.\nChiamata cos\u00ec per la volta di moc\u00e1rabes che la copriva fino al XVI secolo, quando fu danneggiata da un'esplosione nel 1590 e poi demolita. Quella di oggi \u00e8 del XVII secolo. Era l'ingresso al palazzo dall'esterno, attraverso una porta ora chiusa, anche se attraverso una galleria dell'epoca dei monarchi cattolici si pu\u00f2 accedere al \"Palazzo de Comares.\" Ha mura con intonaci, iscrizioni religiose e stemmi della dinastia dei Nasridi.\nPatio dei Leoni.\n\u00c8 circondato da una galleria con 124 colonne di marmo bianco di Macael (Almer\u00eda).\nFonte dei Leoni.\n\u00c8 una vasca di alabastro sostenuta dalle figure di dodici leoni dello stesso marmo bianco di Macael. Si tratta di uno dei pochi e pi\u00f9 grandi esempi di arte islamica, anche se ce ne sono di simili a Medina Azahara e il Grifone di Pisa \u00e8 pi\u00f9 grande.\nLa fonte \u00e8 stata restaurata in situ, mentre i leoni sono stato smontati nel 2007 e ricollocati nel luglio del 2012 quando venne ricostruito il sistema idraulico tradizionale. Gli ultimi dati acquisiti grazie al restauro dei leoni e della vasca della fonte hanno potuto stabilire che, tanto i leoni come la vasca, datano al XIV secolo e hanno la stessa provenienza del materiale (marmo di Macael, Almer\u00eda) essendo stata fabbricata la fonte nel suo insieme, tanto i leoni come la vasca, allo stesso tempo. Questa scoperta ha rettificato le informazioni che indicavano la provenienza dei leoni da un palazzo, precedente all'Alhambra, appartenente al primo visir della dinastia zir\u00ed, Samuele Ibn Nagrella. A sua volta, si \u00e8 sono potute scoprire tre tipologie di leoni sulla base dei loro elementi formali. Ognuna \u00e8 raffigurata in un gruppo di quattro leoni simili, due a due, nei loro tratti somatici: naso, criniera, fauci e posizione e rilievo della coda.\nNel municipio di Macael (Almer\u00eda), \u00e8 stata trovata una copia a dimensione reale, elaborata con lo stesso marmo di Macael. Le sculture di animali nell'arte islamica, basandosi sulle sure 15, 29 e 38, 72 del Corano, non sono consentite poich\u00e9 rappresentano un essere animato.\nLa Fonte dei Leoni ha diversi significati o simbologie, nessuna delle quali documentata. Per qualcuno i dodici leoni hanno una simbologia astrologica, ogni leone rappresenterebbe un segno zodiacale. Per altri, ha un significato politico o di maest\u00e0 relazionato con il tempio d re Salomone (dato che c'\u00e8 un'iscrizione nella fonte riferita a questo fatto) e il mare di bronzo dello stesso tempio. L'ultima e la pi\u00f9 importante, allude a un simbolo paradisiaco riferendosi cos\u00ec alla fonte, originaria della vita e ai 4 fiumi del Paradiso coranico. Ma quello che si pu\u00f2 dire, \u00e8 che la fonte come tale \u00e8 un'allegoria del potere che risiede nel sultano.\nSala degli Abencerrajes.\nQuesta sala era l'alcova del sultano. Essendo un appartamento privato non ci sono finestre verso l'esterno. I muri sono riccamente decorati. Lo stucco e i colori sono originali. Lo zoccoletto di piastrelle \u00e8 del XVI secolo, della fabbrica di piastrelle di Siviglia. La cupola \u00e8 decorata con muqarnas; a terra, al centro, una piccola fontana serviva a riflettere la cupola, che, essendo riccamente decorata, acquisiva una luce affascinante e magica, poich\u00e9 entrando dall'alto cambiava a seconda delle diverse ore della giornata. Nel corridoio d'ingresso vi \u00e8 una scala che sale ad alcune stanze alte, il popolarmente chiamato Harem, con un patio posto sopra la cisterna, con due portici per lato, con tre archi ciascuno, uno con colonne in mattoni e l'altro in marmo, con capitelli verdi riutilizzati.\nLa leggenda narra che in questa stanza furono massacrati, uno ad uno, i 36 membri della trib\u00f9 degli Abencerrajes, che insieme agli Zegr\u00edes erano le due famiglie pi\u00f9 importanti della nobilt\u00e0 araba. Erano due trib\u00f9 nemiche. Il sultano Muley Hacen aveva una moglie preferita, Isabel de Sol\u00eds, castigliana. Sembra che avesse avuto relazioni con un Abencerraje. Gli Zegr\u00edes fecero la spia e poi giunse il massacro. Si dice che il pilone al centro abbia ancora le macchie rosse del sangue degli uccisi.\nSala dei Re.\nOccupa tutto il lato orientale del patio. Chiamata cos\u00ec per la pittura che copre la volta della stanza centrale, \u00e8 la sala pi\u00f9 lunga dell'Harem, divisa in tre stanze uguali e due pi\u00f9 piccole che potrebbero essere state armadi, per la loro postazione e mancanza di illuminazione. Probabilmente destinata a feste familiari. Al centro della volta la pittura rappresenta i dieci primi re di Granada dalla fondazione del regno, uno dei quali con la barba rossa che potrebbe essere Muhammad ibn Nasr chiamato al-Hamar il Rosso, fondatore della dinastia Nasride. Nelle volte laterali ci sono pitture che rappresentano cavalieri e dame, realizzate alla fine del XIV secolo. Ci fu uno scambio artistico ai tempi di Pietro I di Castiglia che chiese aiuto al re di Granada per restaurare il Reale Alc\u00e1zar di Siviglia. Le pitture sono realizzate con una tecnica complessa: \nSu questo strato e con un punzone vengono disegnati i soggetti.\nLa divisione interna della sala \u00e8 realizzata mediante archi, che tagliano il soggiorno in senso perpendicolare. Questi archi mostrano gli intradossi pieni di moc\u00e1rabes e sono coperti da stucchi, che mostrano simboli nasridi e anche cristiani. L'apparenza congiunta nella sala con i suoi archi decorati potrebbe ricordare qualche modello di moschea almoade.\nSala de las dos Hermanas.\nUscendo dal patio dei Leoni dal lato opposto alla sala degli Abencerrajes, si supera un'originale porta intarsiata, una delle pi\u00f9 belle del palazzo, attualmente conservata nel Museo dell'Alhambra. Il nome dos Hermanas deriva dalle due lastre di marmo bianco sul pavimento su entrambi i lati della fontana centrale, esattamente le stesse per dimensioni, colore e peso. La sala ha un belvedere sulla citt\u00e0 e una comunicazione diretta con i bagni. \nQuesta sala, come tutta l'Alhambra, ha poemi scritti sulle pareti. In questa sala si pu\u00f2 leggerne uno che dice:\nIn ogni stanza dell'harem ci sono due aperture: una d\u00e0 sull'harem alto, un'altra \u00e8 una latrina. Non ci sono cucine. Impiegavano i fornelli o cucinavano fuori. Il suo uso poteva essere per l'ascolto della musica, anche se altre fonti dicono che l\u00ec si riuniva la Sura (Consiglio dei Ministri).\nSala degli Ajimeces.\nAl fondo della sala precedente si trova questa sala, con un interessante tetto di moc\u00e1rabes realizzato nel XVI secolo.\nMirador di Lindaraja.\nNella sala degli Ajimeces si trova il \"Balcone di Lin-dare-Aixa\". Dava sulla valle del fiume Darro e si vedeva da lontano la citt\u00e0. La costruzione del Palazzo di Carlo V ne impedisce la vista. Nel mirador di Lindaraja, si pu\u00f2 leggere il seguente poema: \"Sono di questo giardino l'occhio fresco\" (...) \"Attraverso me vede Granada, dal suo trono\", il che suggerisce che lui o un trono avrebbero potuto trovarsi l\u00ec, anche se non \u00e8 certo."}
{"id": "8919639", "revid": "6923", "url": "https://it.wikipedia.org/wiki?curid=8919639", "title": "Amusement Press", "text": " \u00e8 una casa editrice giapponese.\nVenne fondata nel 1973 e l'anno successivo fu lanciata la rivista \"Game Machine\". La sede principale era a Kita-ku, Osaka, ma si trasfer\u00ec a Nishinomiya, Hyogo nel giugno 2002 a causa della sospensione della pubblicazione di \"Game Machine\" (in forma cartacea). Dal 2021 le notizie vennero distribuite due volte al mese sul sito omonimo .\nNel settembre 2005, pubblic\u00f2 un grande libro di 530 pagine sulla storia dei videogiochi per computer, \"\u305d\u308c\u306f\u300c\u30dd\u30f3\u300d\u304b\u3089\u59cb\u307e\u3063\u305f\" (Masumi Akagi, ISBN 4-9902512-0-2 ).\nNell'ottobre 2006 usc\u00ec \"\u30a2\u30fc\u30b1\u30fc\u30c9TV\u30b2\u30fc\u30e0\u30ea\u30b9\u30c8\u3000\u56fd\u5185\u30fb\u6d77\u5916\u7de8\uff081971-2005\" (a cura di Akagi, ISBN 978-4990251215 ).\nDal 1 giugno 2019, usc\u00ec la pagina \"Game Machine Archive\", in cui \u00e8 possibile sfogliare gratuitamente i numeri arretrati di \"Game Machine\" del 1974 in PDF ."}
{"id": "8919640", "revid": "287204", "url": "https://it.wikipedia.org/wiki?curid=8919640", "title": "De doctrina christiana", "text": "Il De doctrina christiana \u00e8 un trattato in quattro libri di Agostino d'Ippona iniziato intorno al 395 d.C. e concluso nel 427. In esso l'autore si occupa di come dare alle Scritture una corretta interpretazione e dei modi di esporla agli altri. Il testo \u00e8 stato di grande importanza per molti secoli non solo in ambito teologico ed ermeneutico, ma per tutta la cultura occidentale.\nStruttura e contenuto.\nIl \"De doctrina christiana\" \u00e8 diviso in quattro libri; al trattato vero e proprio \u00e8 premesso un prologo in cui Agostino dichiara i destinatari e il contenuto dell'opera e si premunisce da eventuali critiche. I primi tre libri trattano del modo di comprendere le Scritture, il quarto del modo di esporre agli altri ci\u00f2 che si \u00e8 compreso.\nPrologo.\nL'esegesi come scienza.\nNel prologo Agostino dichiara che l'opera contiene alcuni insegnamenti che potranno essere utili a coloro che vogliano interpretare le Scritture. Comunicati cos\u00ec scopo e destinatari, Agostino prosegue immaginando tre categorie di persone che potrebbero muovergli critiche: (a) coloro che non comprenderanno i suoi insegnamenti, (b) coloro che, pur avendo compreso i suoi insegnamenti, nondimeno non riusciranno a penetrare il significato della Bibbia, infine (c) coloro che, pur non avendo letto la sua opera, sono in grado di cogliere il significato della parola di Dio. I primi e i secondi non hanno motivo di criticarlo perch\u00e9 pi\u00f9 probabilmente il motivo della loro incomprensione sta in loro stessi e non nell'opera; gli altri, se riescono a interpretare le Scritture grazie a un dono dello Spirito Santo e senza bisogno di apprendere tecniche ermeneutiche, sono fortunati, ma non possono pretendere che ognuno abbia questo dono: Agostino perci\u00f2 afferma l'importanza dell'apprendimento e dell'insegnamento per via umana anche in materia di fede.\nLibro I.\nAgostino inizia il primo libro dichiarando che la trattazione sar\u00e0 bipartita: la prima parte, cio\u00e8 i primi tre libri, sar\u00e0 dedicata agli insegnamenti relativi alla comprensione della Scrittura, la seconda parte, il libro IV, ai modi di divulgare ci\u00f2 che si \u00e8 appreso.\n\"Res\" e \"signa\".\nL'autore quindi procede adoperando una distinzione concettuale tra \"res\", le cose rispondenti unicamente al criterio dell'esistenza, e \"signa\", le cose che rimandano ad altre cose. Questa distinzione costituisce il criterio per un'ulteriore partizione della trattazione: infatti il libro I tratta delle \"res\", le cose che vanno ricercate quando si interpretano le Scritture, i libri II e III dei \"signa\", i mezzi verbali attraverso cui le Scritture rimandano il lettore-interprete alle \"cose\".\nIl contenuto della Scrittura.\nAgostino inoltre identifica due tipi di \"res\": quelle di cui bisogna godere e quelle di cui bisogna servirsi; le prime costituiscono la felicit\u00e0, le seconde i mezzi per raggiungerla. Il resto del primo libro prosegue con l'elenco e la descrizione delle cose di cui bisogna godere, cio\u00e8 quelle stesse cose che costituiscono il contenuto ultimo della Bibbia: si tratta essenzialmente della Trinit\u00e0, unica cosa del cui amore si pu\u00f2 godere pienamente in virt\u00f9 del suo essere supremo e immutabile; alla Trinit\u00e0 va aggiunto il prossimo, che va amato non per se stesso, ma in funzione dell'amore di Dio. Per Agostino dunque le \"res\" della Scrittura possono essere compendiate nel precetto della \"gemina caritas\", ossia nel duplice amore per Dio e per il prossimo.\nLibro II.\nDopo aver trattato delle \"res\", nel libro II Agostino inizia a trattare dei \"signa\". Egli appronta quindi una prima distinzione tra \"signa naturalia.\"quelli completamente determinati dalla natura (per esempio il fumo \u00e8 segno naturale del fuoco) e \"signa data,\" quelli che l'uomo usa intenzionalmente per esprimere significati provenienti dal suo animo, e tra questi ultimi pone particolare attenzione ai segni verbali.\nI segni della Scrittura.\nLa Bibbia \u00e8 composta di segni verbali che possono essere usati in due modi: in senso proprio quando il segno si riferisce unicamente all'oggetto che designa, oppure in senso traslato (o figurato) quando l'oggetto designato dal segno \u00e8 a sua volta segno di qualcos'altro (per esempio i casi in cui con la parola \"bue\" la Scrittura intende non l'animale, ma l'evangelista Luca).\nDopo una digressione in cui viene proposto un canone delle Scritture che i lettori devono avere presente, Agostino rileva che l'incomprensione della parola di Dio pu\u00f2 derivare o da segni ignoti oppure da segni ambigui: il resto del secondo libro sar\u00e0 dedicato ai primi, il terzo agli altri.\nL'attenzione al testo.\nL'ignoranza dei segni propri \u00e8 causata solitamente dalla traduzione del testo in latino, che, quando \u00e8 mediocre, pu\u00f2 rendere completamente oscuro il senso di taluni passi. Per avvicinarsi al significato originale quindi \u00e8 importante possedere una buona conoscenza della lingua ebraica e della lingua greca, o almeno la possibilit\u00e0 di confrontare diverse traduzioni latine.\nIl programma educativo.\nL'ignoranza dei segni figurati invece pu\u00f2 presentarsi nei passi in cui si fa menzione di \"cose\" totalmente o parzialmente sconosciute: per esempio non si potrebbe comprendere il significato dell'espressione \"siate astuti come serpenti\" se non si sapesse che \u00e8 nella natura di questo animale presentare tutto il corpo a coloro che lo attaccano per difendere il capo cos\u00ec come il cristiano deve sacrificare il proprio corpo pur di salvaguardare la propria fede in Dio. \u00c9 necessario perci\u00f2 che l'interprete sia preparato nella conoscenza di \"cose\" d'ogni ambito (piante, animali, astri etc.). Per realizzare questa conoscenza egli deve essere istruito nelle scienze e nelle arti.\nA questo punto per\u00f2 Agostino si immerge in una lunga digressione sui vari tipi di conoscenze e tecniche create o sviluppate dai pagani. Queste sono di due tipi: quelle convenzionali e quelle di origine divina. Tra le convenzioni umane viene posta una netta cesura tra quelle superstiziose e dannose, tra cui capeggia l'astrologia e quelle utili e necessarie alla vita sociale: abbigliamento, unit\u00e0 di misura, monetazione. Tra le istituzioni divine si fa menzione di quelle particolarmente utili per la comprensione delle Scritture: la storia, l'astronomia, la dialettica, le scienze dei numeri e infine la filosofia.\nAgostino conclude la digressione, nonch\u00e9 il libro II, invitando a servirsi dei vari tipi di conoscenze e delle istituzioni pagane solo nella misura in cui siano utili a comprendere le Scritture e a condurre una vita sociale serena. Infine, i cristiani si ricordino che la scienza non \u00e8 nulla a confronto con la sapienza divina.\nLibro III.\nConclusa la trattazione sui segni sconosciuti, nel libro III Agostino tratta di quelli ambigui, cio\u00e8 quelli che possono dare origine a pi\u00f9 interpretazioni tra le quali \u00e8 difficile scegliere. L'ambiguit\u00e0 pu\u00f2 riguardare sia i segni propri sia i segni traslati.\nI segni propri \u2013 cio\u00e8 quelli che necessitano di un'interpretazione letterale, sono ambigui quando la lettura o l'ascolto del testo sono resi difficili da errori di punteggiatura o da una traduzione non chiara: vanno risolti dunque ricorrendo al testo originale, oppure confrontando traduzioni diverse.\nIl criterio ermeneutico della \"gemina caritas\".\nL'ambiguit\u00e0 dei segni figurati \u2013 cio\u00e8 quelli che necessitano di un'interpretazione allegorica, pu\u00f2 essere risolta unicamente grazie al criterio della \"gemina caritas\" esposto nel libro primo: l'interpretazione allegorica di un passo sar\u00e0 giusta soltanto quando si traduca in un insegnamento d'amore per Dio o per il prossimo. Quando le interpretazioni rispondenti al criterio della \"gemina caritas\" siano pi\u00f9 d'una, bisogner\u00e0 accoglierle tutte quante come una particolare generosit\u00e0 della Provvidenza.\nInterpretazione letterale e interpretazione allegorica.\nTuttavia il momento pi\u00f9 importante dell'interpretazione \u00e8 quello preliminare, in cui si decide se a un certo passo va data una lettura letterale oppure una lettura allegorica. Infatti, interpretare letteralmente un segno che nelle intenzioni dell'autore \u00e8 figurato equivale a rimanere imprigionati nella dimensione terrena e carnale non permettendo al proprio spirito di attingere alla luce eterna. L'unico discrimine per poter decidere tra interpretazione letterale e allegorica \u00e8 quello della \"gemina caritas\": tutti i passi che in senso letterale non possono essere riferiti all'amore di Dio e del prossimo andranno interpretati allegoricamente.\nL'attenzione al contesto storico.\nL'interpretazione dev'essere anche attenta al contesto storico in cui i passi sono ambientati: spesso comportamenti che per il lettore moderno sono riprovevoli all'epoca dell'autore erano morali, e viceversa. Perci\u00f2 non bisogna concentrarsi sui fatti in s\u00e9, ma sulla disposizione d'animo di chi li compie. Quando per esempio si legge di uomini che hanno avuto pi\u00f9 mogli, non bisogna giudicarli negativamente se ci\u00f2 al loro tempo era consentito: bisogna invece considerare se si servirono di esse con egoismo oppure con amore.\nLe regole di Ticonio.\nIl libro III si conclude con un breve riassunto delle sette regole interpretative presenti nel \"Liber regularum\" di Ticonio: esse, sebbene non universalmente applicabili, possono costituire un utile strumento di penetrazione dei passi pi\u00f9 velati.\nLibro IV.\nInnanzitutto Agostino assume nei confronti della retorica un atteggiamento \"neutro\": essa pu\u00f2 essere utilizzata sia a fini buoni sia cattivi, il discrimine \u00e8 la sapienza. Quando l'oratore cristiano \u00e8 sapiente, se sapr\u00e0 parlare con eloquenza, otterr\u00e0 grandi risultati col suo pubblico; ma se gli manca la sapienza, l'eloquenza pu\u00f2 essere addirittura dannosa.\nAgostino passa poi a dimostrare che gli autori delle Scritture sono sia sapienti sia eloquenti e analizza alcuni passi, tratti soprattutto dalle lettere di Paolo, secondo i metodi della retorica classica. Tuttavia l'oratore cristiano dovr\u00e0 imitare il loro stile soltanto dove esso \u00e8 piano, e non imitare le parti pi\u00f9 oscure: il suo primo scopo dev'essere infatti la chiarezza.\nL'eloquenza cristiana.\nSeguendo Cicerone Agostino elenca i tre fini dell'eloquenza: insegnare, dilettare, conquistare. Ai tre fini fa corrispondere i tre stili: semplice, moderato ed elevato. L'oratore cristiano per\u00f2, a differenza di quello pagano, non usa l'uno o l'altro stile a seconda del grado di importanza della questione: il fine dell'oratore cristiano \u00e8 sempre quello di indurre al bene e alla salvezza eterna, pertanto nessun discorso \u00e8 di poco conto. I tre stili dunque vanno fusi armoniosamente nel proprio discorso a seconda dell'uditorio. Agostino riporta poi esempi di tutti e tre gli stili in Paolo, Ambrogio e Cipriano.\nInfine Agostino ricorda ancora il primato della sapienza sull'eloquenza ed invita a non disprezzare chi scriva discorsi destinati ad essere pronunciati da altri, o chi, al contrario, pronunci discorsi non suoi: il fine dell'oratore cristiano non \u00e8 n\u00e9 la gloria letteraria n\u00e9 l'originalit\u00e0, ma muovere gli uomini al bene; perci\u00f2 ognuno faccia ci\u00f2 che le sue capacit\u00e0 gli consentono e soprattutto preghi Dio per riuscire ad essere valente.\nComposizione.\nLa composizione definitiva del \"De doctrina christiana\" fu molto lunga. Cominciato nei primi anni successivi alla consacrazione episcopale di Agostino a Ippona (395 d.C.), il trattato fu concluso soltanto nel 427. Tra la data di inizio e quella conclusiva tuttavia intercorse una pausa di circa trent'anni.\nNel suo scritto del 397/8 \"Contra Faustum Manicheum\" Agostino fa menzione di una prima edizione del \"De doctrina christiana\" gi\u00e0 in circolazione. Due filologi moderni \u2013 Josef Martin e William M. Green, hanno identificato questa edizione con un manoscritto di V secolo riportante soltanto il prologo e i primi due libri. All'epoca di questa pubblicazione dei primi due libri, per\u00f2, Agostino molto probabilmente aveva gi\u00e0 portato avanti la stesura dell'opera fino quasi alla fine del III libro: lo si deduce da un passo delle \"Retractationes\" \u2013 l\u2019opera del 427 in cui Agostino riesamina tutta la sua produzione scritta, in cui l'autore dice di aver rimesso mano all'opera da lungo tempo interrotta concludendo le ultime pagine del III libro e dotandola del quarto. Le ragioni dell'interruzione della scrittura non sono chiare.\nPoich\u00e9 la prima stesura si fermava immediatamente prima dell'esposizione delle regole interpretative di Ticonio, si pu\u00f2 supporre che al momento dell'interruzione Agostino avesse da poco concluso la lettura del \"Liber Regularum,\" libro dal contenuto affine al \"De doctrina christiana\" e desiderasse incorporarne alcuni insegnamenti nell'opera, ma abbia trovato alcune difficolt\u00e0 a farlo. Infatti l'appartenenza di Ticonio al movimento donatista rendeva sconsigliabile mutuarne le tesi per una esposizione destinata alla Chiesa cattolica. Che Agostino avesse particolarmente apprezzato il libro di Ticonio ma percepisse la sconvenienza di citarlo \u00e8 testimoniato dalle lettere in cui chiede al vescovo di Cartagine Aurelio un suo giudizio a proposito del Liber. Ma nel 427, quando il pericolo donatista era ormai declinato e Agostino aveva acquisito indiscutibile autorit\u00e0, egli ha potuto fare il nome di Ticonio nella sua opera senza pericolo. Tuttavia \u00e8 altres\u00ec possibile che l'abbandono dell'opera sia stato dovuto, pi\u00f9 semplicemente, alle incombenze episcopali che impegnavano ingentemente le giornate di Agostino costringendolo forse a mettere da parte alcuni progetti\\endnote.\nDestinatari.\nIl \"De doctrina christiana\" \u00e8 una delle poche opere di Agostino scritte senza un'esplicita richiesta di un committente.\nI destinatati dell'opera, nelle parole stesse di Agostino, sono gli \"studiosi Scripturarum\". Tra i commentatori moderni alcuni ritengono che con questo termine Agostino si rivolga ai consacrati, cio\u00e8 a coloro che in virt\u00f9 dei loro compiti pastorali dovevano conoscere bene la Bibbia e saperla comunicare alle loro comunit\u00e0; altri invece pensano che la destinazione comprenda anche i laici. Senz'altro il IV libro, che d\u00e0 precetti circa i modi di esporre in pubblico, doveva essere pi\u00f9 specificamente d'interesse per gli ecclesiastici, quotidianamente chiamati a questo compito; ma alcuni riferimenti che esulano dall'ambito ecclesiastico, in particolare quelli legati all'educazione dei giovani, autorizzano a pensare che l'opera fosse destinata a chiunque.\nScopo.\nL'individuazione dello scopo del \"De doctrina christiana\" \u00e8 resa difficile dalla parziale discrasia tra il titolo e la presentazione del programma dell'opera presente nelle primissime righe del prologo:Vi sono alcuni insegnamenti circa il modo di interpretare le Scritture, che ritengo opportuno proporre a quanti attendono a questo studio.Nell'opera infatti convivono due anime. Da una parte vi \u00e8 l'intenzione, rispondente a quanto esposto nel prologo, di voler fornire uno strumento teorico utile all'esegesi biblica, dall'altra parte vi \u00e8 soprattutto nel libro II, una forte proposta educativa e culturale interamente cristiana che sembra meglio conciliarsi col termine \u201c\"doctrina\"\" presente nel titolo.\nIl \"De doctrina christiana\" dunque \u00e8 stato letto alternativamente come un manuale d'interpretazione scritturistica ad uso ecclesiastico o come una \"carta fondamentale della cultura cristiana\" che sancisce la fine di quella pagana.\nQueste due anime dell'opera, tuttavia, non sono confliggenti, ma si risolvono l'una nell'altra: per Agostino \"scienza cristiana\u201d, cio\u00e8 la \"doctrina,\" vuol dire essenzialmente \"scienza delle Scritture\", ma per essere realizzata quest'ultima ha bisogno di un \"curriculum\" di studi adeguato, che prontamente egli propone.\nRicezione.\nIl \"De doctrina christiana\" ebbe una trasmissione fortunatissima e un'influenza molto forte nelle epoche successive.\nGi\u00e0 a partire dal VI secolo molti estratti dell'opera figuravano nelle raccolte antologiche di autori cristiani, tra cui spicca quella di Eugippio, \"Excerpta ex operibus Sancti Augustini\". Per i primi secoli medievali ebbero molta importanza i libri I-III: in particolare, Cassiodoro e Isidoro di Siviglia vi attingono ingentemente. Da subito particolarmente fortunate furono la proposta educativa e la dottrina dei segni.\nA partire dall'epoca carolingia acquis\u00ec interesse anche l'elemento esegetico, cosicch\u00e9 l'opera costitu\u00ec un importante punto di riferimento per l'educazione ecclesiastica di IX e X secolo. Contemporaneamente la lettura inizi\u00f2 ad estendersi anche al libro IV, complessivamente meno fortunato degli altri tre: esso \u00e8 un punto di riferimento nell'opera di Rabano Mauro \"De instructione clericorum.\"\nDurante il Basso Medioevo la lettura antologica del \"De doctrina christiana\" continu\u00f2 copiosa soprattutto grazie al \"Liber Sententiarum\" di Pietro Lombardo: quest'opera assicur\u00f2 la vastissima diffusione dei concetti principali del testo di Agostino, in particolare quelli concernenti il principio ermeneutico della \"gemina caritas\", la distinzione tra \"uti\" e \"frui\" e la dottrina del segno. Durante la Scolastica la circolazione del \"De doctrina christiana\" fu molto consistente e tutti i principali autori di questo periodo, da Abelardo a Tommaso, da Bonaventura a Guglielmo di Ockham, si rifecero ad esso.\nLa riflessione di Agostino \u00e8 stata anche di grande valore per l'ermeneutica contemporanea: la teoria del segno e le sue implicazioni sono state largamente citate e studiate da filosofi come Gadamer e Ric\u0153ur.\nL'ermeneutica.\nAgostino pratica l'esegesi biblica in gran parte della sua produzione, ma il \"De doctrina christiana\" \u00e8 l'unica sua opera che si propone di darne un quadro teorico e metodologico compatto: \u00e8 dunque una trattazione d'argomento eminentemente ermeneutico.\nFin dal prologo dell'opera Agostino introduce una notevole novit\u00e0: in opposizione a coloro che ritengono che l'interpretazione delle Scritture pu\u00f2 venire unicamente dall'ispirazione divina e che dunque a nulla servono le regole interpretative, egli afferma che l'esegesi dei testi sacri va trattata come una \"scientia\", che, in quanto tale, pu\u00f2 essere insegnata da uomo a uomo. La pi\u00f9 importante conseguenza di questo intento programmatico \u00e8 la seguente: l'ermeneutica, come tutte le altre scienze, deve essere basata su un metodo scientifico univoco. Il \"De doctrina christiana\" dunque ha grande importanza dal punto di vista epistemologico: per la prima volta quest'opera sottrae l'ermeneutica e la teologia all'ispirazione e all'arbitrio dei singoli interpreti, per dotarle invece di solide basi teoriche.\nI fondamenti scientifici dell'esegesi vengono presentate nelle primissime pagine del primo libro, dove Agostino appronta una serie di definizioni e distinzioni preliminari su cui poi si baser\u00e0 tutta la sua costruzione ermeneutica. Il fondamento teorico dell'esegesi agostiniana si pu\u00f2 ricondurre all'unione tra una componente ontologica e gnoseologica, basata sulla distinzione tra \"res\" e \"signum\", e una componente ascetico-morale basata sulla distinzione tra \"uti\" e \"frui\". Queste due componenti costituiscono l'essenza dell'ermeneutica agostiniana, nonch\u00e9 la sua estrema novit\u00e0.\nDialettica \"signum\"-\"res\".\nDopo aver affermato nel prologo che l'ermeneutica pu\u00f2 e deve essere appresa e insegnata per via umana (\"per homines hominibus\") e che dunque \u00e8 una vera e propria \"scientia\", nel primo libro Agostino procede gettandone le basi teoriche.\nCome ogni altra scienza, l'ermeneutica ha per oggetto o le \"res\" o i \"signa\". Le \"res\" sono tutte le cose che sono; i \"signa\" invece sono \"res\" che, nell'essere percepite, rimandano ad altro. Ogni cosa dunque \u00e8 una \"res\", ma non necessariamente un \"signum\": vi sono anche \"res\" che non rimandano ad altro che a se stesse. La Scrittura \u00e8 una fitta rete di \"signa\" oltre i quali vanno individuate quelle \"res\" che hanno significato solo in se stesse, il vero insegnamento del testo sacro: questo processo di disvelamento \u00e8 l'essenza dell'esegesi.\nData la complessit\u00e0 della categoria del \"signum\", Agostino elabora nei libri II e III una semiologia piuttosto articolata, fatta di diverse sotto-ripartizioni ad ognuna delle quali corrisponde un certo metodo di indagine circa l'insegnamento divino soggiacente al testo. \nI segni di cui \u00e8 gremita la Bibbia sono segni verbali. Agostino spende alcune righe per evidenziare che quelli verbali sono i pi\u00f9 potenti tra i segni in quanto hanno la capacit\u00e0 di svelare qualsiasi aspetto dell'interiorit\u00e0 dell'uomo, tanto che sono l'unica categoria di segni che pu\u00f2 parlare di se stessa, essere cio\u00e8 un meta-segno.\nTuttavia il segno linguistico, nella teoria agostiniana, \u00e8 anche estremamente limitato. Come tutti gli altri \"signa data\" (\"segni intenzionali\"), ha il compito di trasferire l'interiorit\u00e0 dell'emittente in quella del ricevente; cionondimeno, essendo una realt\u00e0 materiale e contingente, il segno \u2013 o, meglio, il significante \u2013 \u00e8 spesso inadeguato a restituire in pienezza il messaggio immutabile e assoluto cui si riferisce: \u00e8 un \"medium\" imperfetto. Ne consegue che, nella fitta trama di segni verbali che costituisce la Scrittura, l'interprete non riesce a cogliere pienamente l'intento originario dell'autore ispirato da Dio. Il processo esegetico si configura quindi \u2013 con un'immagine platonica \u2013 come una \"peregrinatio\", un cammino costante che deve andare di pari passo col perfezionamento morale dell'interprete: il perfezionamento dei propri comportamenti \u00e8 il modo per avvicinarsi sempre di pi\u00f9 all'intenzione dell'autore. Cos\u00ec, l'interpretazione \u00e8 vista come qualcosa di sempre perfettibile e, talvolta, plurima: ad uno stesso passo si possono dare diverse interpretazioni.\nLa pre-comprensione e l'ermeneutica della \"gemina caritas\".\nA livello ermeneutico la teoria del segno \u00e8 particolarmente importante soprattutto in virt\u00f9 di come ne viene strutturata la trattazione, l'ordine degli argomenti\\endnote{Simonetti, Manlio (a cura di), Sant'Agostino..\nUna volta creata, nelle prime pagine del libro I, la distinzione tra \"res\" e \"signa\", Agostino non procede, come ci si aspetterebbe, enumerando i vari tipi di \"signa\" e fornendo le diverse regole atte a disambiguarli per trovare le \"res\" che in essi si nascondono (rimanda infatti questa trattazione ai libri II e III): al contrario, tutto il resto del primo libro \u00e8 dedicato gi\u00e0 alla descrizione delle \"res,\" cio\u00e8 all'insegnamento ultimo della Scrittura. Questa decisione strutturale produce una conseguenza molto importante: prima ancora di aver letto il passo biblico, l'interprete sa gi\u00e0 che cosa deve trovarvi. Agostino teorizza dunque la necessit\u00e0 di una \"pre-comprensione\" delle Scritture.\nDialettica \"uti-frui\".\nLa conoscenza anticipata dell'insegnamento della Bibbia per\u00f2 non \u00e8 unicamente una questione di fede: Agostino cerca di dimostrare che vi si pu\u00f2 giungere anche per via razionale. Per fare ci\u00f2 egli utilizza la distinzione \"uti-frui\".\nVi sono due tipi di \"res:\" quelle di cui si gode (\"frui\") e quelle di cui ci si serve (\"uti\"). Le prime vanno ricercate e amate per se stesse, le seconde non hanno valore in se stesse ma devono condurre al conseguimento di qualcos'altro. L'insegnamento della Scrittura dunque non pu\u00f2 che essere costituito dalle \"res\" di cui bisogna godere.\nLa dialettica \"uti-frui\" ha diversi antecedenti nella cultura pagana, soprattutto in Seneca. Ma in Agostino il discrimine tra \"uti\" e \"frui\" \u2013 tra cose da \"usare\" e cose da amare \u2013 \u00e8 dato dal criterio di stampo platonico della mutabilit\u00e0 immutabilit\u00e0. Pu\u00f2 esserci pieno godimento soltanto nelle \"res\" che sono immutabili, e poich\u00e9 Dio \u2013 nell'immaginario di qualsiasi cultura, anche pagana \u2013 non si pu\u00f2 pensare se non come essere perfetto e immutabile, ne consegue che soltanto Lui \u00e8 degno d'amore; a tutti gli altri esseri, in quanto mutevoli, va dato amore soltanto nella misura in cui sia finalizzato al conseguimento dell'amore sommo. Poich\u00e9 anche gli uomini sono creature mutevoli, l'amore per il prossimo si configura non come un fine, ma come un mezzo per il raggiungimento di Dio.\nQuesto schema teorico diventa dunque totalizzante, criterio innanzitutto di vita morale, e dunque anche unico possibile insegnamento della Scrittura. La pre-comprensione ermeneutica si risolve nel precetto della \"gemina caritas\", il \"duplice amore\":Di tutto quello che abbiamo detto questo \u00e8 l'essenziale: comprendere che compimento e fine della Legge e di tutte le divine Scritture \u00e8 l'amore della realt\u00e0 di cui si deve godere e della realt\u00e0 che pu\u00f2 goderne insieme con noi [...]. Chi immagina quindi d'aver compreso le Scritture divine o una loro parte, senza riuscire a edificare sopra tale comprensione questo duplice amore di Dio e del prossimo, non le ha ancora compreseMa oltre alla peculiarit\u00e0 dell'ermeneutica della pre-comprensione, \u00e8 interessante notare il modo in cui questa viene esposta. Agostino non si limita a rendere noti i contenuti ultimi della Scrittura, ma cerca di dedurli (a) a partire da una riflessione di matrice pagana \u2013 appunto la dialettica \"uti-frui \u2013\" e (b) per via quasi esclusivamente razionale.\nAl tempo di Agostino \u2013 e gi\u00e0 da secoli \u2013 l\u2019esegesi scritturistica era praticata a tutti i livelli e in moltissimi luoghi con risultati estremamente diversi tra loro e tra i quali non era dimostrabile la maggiore validit\u00e0 dell'uno o dell'altro, cosicch\u00e9 si sentiva l'esigenza di un criterio univoco, un \"referente esterno\" che mettesse pace al dibattito tra i diversi pensieri. Questo referente esterno era stato trovato gi\u00e0 da tempo nel criterio della \"autorit\u00e0\": solo la Chiesa poteva sancire la validit\u00e0 di un'interpretazione, in quanto diretta erede degli apostoli. Tuttavia, se il criterio dell'autorit\u00e0 aveva senso contro le correnti scismatiche, non poteva per\u00f2 essere proposto nel dibattito tra scuole interpretative interne alla Chiesa. In particolare, quando Agostino scriveva, era ancora forte la diatriba tra la scuola letteralista di Antiochia e quella allegorista di Alessandria. Lo schema interpretativo della pre-comprensione, soprattutto in virt\u00f9 del modo in cui viene presentato - dedotto cio\u00e8 razionalmente da uno schema intellettuale pagano \u2013, soddisfa pienamente l'esigenza di un referente esterno alla Scrittura che ponga fine all'annoso dibattito:Tutto quello che nella parola di Dio non pu\u00f2 essere riferito in senso proprio n\u00e9 all'onest\u00e0 morale n\u00e9 alla verit\u00e0 della fede, dovresti riconoscerlo come figurato. L'onest\u00e0 morale riguarda l'amore di Dio e del prossimo, la verit\u00e0 della fede la conoscenza di Dio e del prossimo.\nIl modello educativo.\nNel \"De doctrina christiana\", dovendo fornire gli strumenti necessari a realizzare una piena \"scientia\" delle Scritture, Agostino fa numerosi richiami al \"curriculum\" di studi tipico della cultura antica. In particolare, nella prima parte, dedicata all\"'invenire\" (la comprensione del messaggio biblico), si fa riferimento all'erudizione e al complesso delle scienze, mentre nella seconda parte, dedicata al \"proferre\" (l'esposizione dei contenuti biblici), i riferimenti sono alla retorica. Nei confronti di entrambe le componenti l'atteggiamento di Agostino \u00e8 di tipo \"contenitivo\" e di subordinazione rispetto al messaggio cristiano: ci si deve servire soltanto delle scienze che possono essere utili alla comprensione del significato della Scrittura, e bisogna usare l'eloquenza soltanto nella misura in cui sia finalizzata alla divulgazione del contenuto della fede.\nNell'opera quindi sono presenti due anime: da una parte vi \u00e8 una esplicita componente di ripresa del modello educativo tradizionale, dall'altra una componete fortemente innovante che vuole mettere quel modello al servizio di una nuova cultura. Si \u00e8 detto perci\u00f2 che il \"De doctrina christiana\" fa da ponte tra la cultura antica e quella medievale. Ci\u00f2 \u00e8 estremamente evidente nella teorizzazione della \"eloquenza cristiana\" del libro IV: il fatto che Agostino, per la spiegazione teorica della sua proposta, si rifaccia completamente a Cicerone \u00e8 un segno evidente del fatto che egli \u00e8 erede diretto di quella tradizione retorica ed educativa; ma al tempo stesso, quando per esemplificare la sua teoria sostituisce ai modelli dell'oratoria classica San Paolo e soprattutto recenti autori cristiani come Cipriano e Ambrogio, compie una vera rivoluzione culturale."}
{"id": "8919641", "revid": "765341", "url": "https://it.wikipedia.org/wiki?curid=8919641", "title": "XBIZ Award for Female Foreign Performer of the Year", "text": "L'XBIZ Award for Female Performer of the Year \u00e8 un premio pornografico assegnato all'attrice straniera votata come migliore dalla \"XBIZ\", l'ente che assegna gli \"XBIZ Awards\", riconosciuti tra i migliori premi del settore (paragonabile al Golden Globe).\nCome per gli altri premi, viene assegnato nel corso di una cerimonia che si svolge a Los Angeles, solitamente nel mese di gennaio, dal 2011."}
{"id": "8919645", "revid": "15756", "url": "https://it.wikipedia.org/wiki?curid=8919645", "title": "Chiesa di San Giovanni Battista (San Giovanni in Croce)", "text": "La Chiesa di San Giovanni Battista \u00e8 un edificio religioso e la chiesa parrocchiale del comune di San Giovanni in Croce, in provincia di Cremona (Lombardia, Italia).\nStoria.\nIl moderno edificio di culto venne costruito agli inizi del XX secolo in sostituzione della vecchia chiesa di San Giovanni Battista, chiamata appunto Chiesa di San Zavedro (ovvero \"San Giovanni Vecchio\").\nQuesta nuova chiesa venne eretta per volere di monsignor Ireneo Fazzi (al quale \u00e8 stata dedicata la vicina \"Via Monsignor Fazzi\") e la costruzione, su progetto degli architetti Venceslao Guida e Aldo Ranzi, ebbe inizio nel 1933 e si concluse nel 1941. Il 26 novembre 1946 avvenne la cerimonia rituale di consacrazione officiata da Giovanni Cazzani, vescovo della Diocesi di Cremona dal 19 dicembre 1914 al 26 agosto 1952.\nDescrizione.\nLa chiesa, che ha uno schema basilicale senza un'evidente pianta a croce n\u00e9 greca n\u00e9 latina, si presenta estremamente tutta rivestita in mattoni rossi e internamente con un'unica navata centrale. In essa vengono delimitati ad entrambi i lati degli spazi da dei pilastri squadrati e rivestiti in marmo. Tra un pilastro e un altro, si alternano degli archi in mattoni rossi, sporgenti a sbalzo dalla parete di riferimento, al cui interno sono custoditi un dipinto o un affresco staccato, mentre nella zona superiore ad essi sboccano una serie di finestre rettangolari in comunicazione con l'esterno. I pilastri laterali sorreggono due architravi paralleli tra loro, uno a destra e uno a sinistra, nei quali sono collocate altre finestre in comunicazione con l'esterno, questa volta a forma di obl\u00f2. Il soffitto presenta delle travi in legno a vista e perpendicolari agli architravi laterali, il tutto delimitato da una cornice in muratura e intonacata.\nIl pavimento si presenta piastrellato in cotto, in cui si alternano poche fasce color avorio, parallele tra loro e perpendicolari alle pareti laterali della chiesa.\nIn fondo alla navata centrale si trova l'abside a forma semicircolare e con le pareti rivestite in marmi color beige e che comunicano esternamente con varie finestre rettangolari. Qui, ovviamente, \u00e8 anche situato l'altare maggiore. Il soffitto di questa porzione \u00e8 caratterizzato da un controsoffitto che crea uno spazio circolare centrale, come a volere rassomigliare a una pseudo-cupola, che in questa chiesa non \u00e8 presente.\nLe opere d'arte conservate in questa chiesa sono in parte provenienti dalla locale Chiesa di San Zavedro, come un affresto tardo gotico e un polittico cinquecentesco. Quest'ultimo, in particolare, che presenta al centro il pannello principale della \"Madonna della Misericordia\", \u00e8 situato sull'altare dell'abside. Ancora, oltre agli altri quadri ed affreschi, su trova una statua lignea con una classica rappresentazione della Madonna col Bambino e attribuita allo scultore lombardo seicentesco Giacomo Bertesi."}
{"id": "8919647", "revid": "1123126", "url": "https://it.wikipedia.org/wiki?curid=8919647", "title": "Ronald Aldon Hicks", "text": "Biografia.\nRonald Aldon Hicks \u00e8 nato ad Harvey, in Illinois, il 4 agosto 1967.\nFormazione e ministero sacerdotale.\nHa frequentato la Saint Jude the Apostle School a South Holland, il Quigley Preparatory Seminary dal 1981 al 1985 e poi il Niles College Seminary dal 1985 al 1989. Ha conseguito il Bachelor of Arts in filosofia presso la Loyola University di Chicago. \u00c8 poi stato volontario della Fondazione Nuestros Peque\u00f1os Hermanos, dedicandosi per un anno alla cura di orfani e bambini abbandonati. Ha compiuto gli studi ecclesiastici alla University of Saint Mary of the Lake Seminary di Mundelein dal 1990 al 1994, concludendoli con il Master of Divinity. Nel 2003 ha ottenuto il dottorato in ministero presso lo stesso ateneo.\nIl 21 maggio 1994 \u00e8 stato ordinato presbitero per l'arcidiocesi di Chicago nella cattedrale arcidiocesana dal cardinale Joseph Louis Bernardin. In seguito \u00e8 stato vicario parrocchiale della parrocchia di Nostra Signora della Misericordia a Chicago dal 1994 al 1996; vicario parrocchiale della parrocchia di Santa Elizabeth Seton a Orland Hills dal 1996 al 1999; decano della formazione al Saint Joseph College Seminary di Chicago dal 1999 al 2005; direttore regionale dell'organizzazione caritativa Nuestros Peque\u00f1os Hermanos in Messico e in El Salvador dal 2005 al 2009; membro della facolt\u00e0 e poi decano della formazione della University of Saint Mary of the Lake Seminary di Mundelein e collaboratore festivo nella parrocchia di San Girolamo dal 2010 al 2014 e vicario generale dal 1\u00ba gennaio 2015.\nMinistero episcopale.\nIl 3 luglio 2018 papa Francesco lo ha nominato vescovo ausiliare di Chicago e titolare di Munaziana. Ha ricevuto l'ordinazione episcopale il 17 settembre successivo nella cattedrale del Santo Nome a Chicago dal cardinale Blase Joseph Cupich, arcivescovo metropolita di Chicago, co-consacranti i vescovi ausiliari della stessa arcidiocesi Francis Joseph Kane e George James Rassas.\nNel dicembre del 2019 ha compiuto la visita \"ad limina\".\nIl 17 luglio 2020 lo stesso pontefice lo ha nominato vescovo di Joliet. Ha preso possesso della diocesi il 29 settembre successivo con una celebrazione nella cattedrale di San Raimondo Nonnato a Joliet.\nOltre all'inglese parla lo spagnolo.\nGenealogia episcopale.\nLa genealogia episcopale \u00e8:"}
{"id": "8919649", "revid": "287204", "url": "https://it.wikipedia.org/wiki?curid=8919649", "title": "Liborio Di Gesaro", "text": "Biografia.\nIn giovane et\u00e0 ha perso la vista e l'avambraccio sinistro. Da quel momento, seguite le scuole di scrittura Braille, si \u00e8 adoperato per migliorare le condizioni di vita di quanti hanno subito la sua stessa sorte.\nNel 1947 ha fondato l'ANVCG, nel 1968 ha aderito al movimento dei ciechi di guerra e nel 1983 ha fondato l'AICG regionale della Sicilia del cui Consiglio fin da allora \u00e8 Presidente.\nIl 27 Dicembre 1996 viene nominato Cavaliere dal Presidente della repubblica Oscar Luigi Scalfaro. Il 27 Dicembre 2004 viene nominato Commendatore dal Presidente della repubblica Carlo Azeglio Ciampi."}
{"id": "8919651", "revid": "484362", "url": "https://it.wikipedia.org/wiki?curid=8919651", "title": "Scuola Canton", "text": "La Scuola Canton, o Scola Canton, rappresenta un antico luogo di culto ebraico a Venezia che risale al XVI secolo.\nStoria.\nLa sinagoga fu la seconda di Venezia, e venne fondata tra il 1531 e il 1532. Col passare dei secoli sub\u00ec notevoli modifiche strutturali, in particolare nel periodo barocco, durante il quale assunse l'aspetto recente.\nDescrizione.\nQuesta e le altre sinagoghe caratterizzano il ghetto veneziano ma la loro presenza \u00e8 discreta perch\u00e9 difficilmente sono riconoscibili dall'esterno, mimetizzandosi con gli altri edifici. Solo entrando mostrano la ricchezza di quanto conservano.\nLa \"Scola\" si trova nel sestiere di Cannaregio, affacciata sul Campo del Ghetto Novo, a Venezia.\nLa sala della sinagoga \u00e8 estremamente raffinata e conserva otto preziosi otto pannelli in legno che rappresentano altrettanti significativi momenti biblici come \"Il passaggio del Mar Rosso\", l\"'Altare dei Sacrifici\", la \"Manna\" ed altri.\nCostruita pochi anni dopo la Scuola Grande Tedesca, ne imit\u00f2 inizialmente la struttura poi la sala venne modificata sino ad assumere le forme pi\u00f9 tradizionali, con pianta rettangolare, Bimah e Aron haQodesh disposti specularmente sulle pareti minori e le panche disposte lungo le pareti pi\u00f9 estese. Il matroneo si trova al piano superiore ed \u00e8 stato completato nel 1736."}
{"id": "8919662", "revid": "765341", "url": "https://it.wikipedia.org/wiki?curid=8919662", "title": "XBIZ Award for Girl/Girl Performer of the Year", "text": "L'XBIZ Award for Girl/Girl Performer of the Year \u00e8 un premio pornografico assegnato all'attrice omosessuale votata come migliore dalla \"XBIZ\", l'ente che assegna gli \"XBIZ Awards\", riconosciuti tra i migliori premi del settore (paragonabile al Golden Globe).\nCome per gli altri premi, viene assegnato nel corso di una cerimonia che si svolge a Los Angeles, solitamente nel mese di gennaio, dal 2014."}
{"id": "8919673", "revid": "61051", "url": "https://it.wikipedia.org/wiki?curid=8919673", "title": "Alexandra Huynh", "text": ""}
{"id": "8919683", "revid": "180559", "url": "https://it.wikipedia.org/wiki?curid=8919683", "title": "Consiglio regionale del Limosino", "text": "Il Consiglio regionale del Limosino \u00e8 stata l'assemblea deliberativa dell'ex regione francese del Limosino, una collettivit\u00e0 territoriale decentrata che agisce sul territorio regionale dal 1974 al 2015. Era composta da 43 consiglieri regionali e presieduta fino alla sua soppressione dal socialista G\u00e9rard Vandenbroucke. Aveva sede a Limoges, al 27 boulevard de la Corderie.\nIl Consiglio regionale del Limosino \u00e8 stato il solo in Francia, insieme a quello del Nord-Passo di Calais, ad essere stato costantemente dominato dalla sinistra, e l'unico ad aver avuto solo presidenti socialisti.\nA causa della \"legge relativa alla delimitazione delle regioni, alle elezioni regionali e dipartimentali e alla modifica del calendario elettorale\", il Limosino elegge i suoi consiglieri regionali all'interno del Consiglio regionale della Nuova Aquitania.\nH\u00f4tel de r\u00e9gion.\nL'attuale edificio \u00e8 stato costruito tra il 1986 e il 1988, su progetto dell'architetto Christian Langlois.\nStoria.\nLa \"legge del 19 luglio 1985\" definisce le modalit\u00e0 per l'elezione dei consiglieri generali, il cui numero deve corrispondere al doppio del numero totale dei parlamentari della regione, a cui si aggiunge un seggio per evitare possibili blocchi. Questa regola prevedeva di dare 29 seggi al consiglio regionale del Limosino, ma la pressione di Louis Longequeue e Jean-Claude Cassaing permette al Limosino di ottenere una deroga, con 41 seggi (43 dal 1991)."}
{"id": "8919685", "revid": "618763", "url": "https://it.wikipedia.org/wiki?curid=8919685", "title": "Teatro Mercadante (Altamura)", "text": "Il Teatro Mercadante \u00e8 uno storico teatro di Altamura.\nStoria.\nIl teatro fu costruito nel 1895, a cento anni dalla nascita del noto musicista altamurano Saverio Mercadante (1795-1870). Il vecchio sipario risalirebbe al XVIII secolo e ritrae scene inerenti alla fondazione della citt\u00e0 di Altamura. Al suo interno sono state girate alcune scene del film \"Gli anni ruggenti\" (1962).\nNel 1990 fu chiuso a causa della sua non rispondenza alle leggi di sicurezza e negli anni successivi fu pi\u00f9 volte chiesta da pi\u00f9 parti la riapertura. Il consorzio che lo gestiva non aveva per\u00f2 sufficienti risorse per un suo restauro e messa in sicurezza; la possibilit\u00e0 di riapertura si concretizz\u00f2 nel 2003, allorch\u00e9 una cordata di imprenditori altamurani stanzi\u00f2 i fondi per il restauro. Il teatro fu restituito al pubblico l'11 dicembre 2014 con un concerto diretto dal maestro Riccardo Muti."}
{"id": "8919687", "revid": "599013", "url": "https://it.wikipedia.org/wiki?curid=8919687", "title": "Branko Rizni\u0107", "text": "Caratteristiche tecniche.\n\u00c8 un centrocampista offensivo.\nCarriera.\nNato a Larissa nel periodo in cui il padre Zoran, anch'egli calciatore professionista, militava nella squadra della citt\u00e0, inizia a giocare a calcio nel settore giovanile del . Il 15 novembre 2017 fa il suo esordio fra i professionisti giocando l'incontro di Kup Srbije perso 3-0 contro il ed un mese pi\u00f9 tardi debutta anche in Superliga. Nel club della capitale fatica ad imporsi e nel gennaio 2021 viene ceduto a titolo definitivo all'.\nStatistiche.\n\"Statistiche aggiornate al 12 aprile 2021\"."}
{"id": "8919690", "revid": "1318658", "url": "https://it.wikipedia.org/wiki?curid=8919690", "title": "Massacro di al-Tira", "text": ""}
{"id": "8919692", "revid": "1924342", "url": "https://it.wikipedia.org/wiki?curid=8919692", "title": "Gettomasa", "text": "Biografia.\nOriginario di Montr\u00e9al, ha trascorso gran parte della sua infanzia a Jyv\u00e4skyl\u00e4. Ha intrapreso la carriera musicale nel 2014, anno in cui ha realizzato con Ruuben l'album in studio \"Vellamo LP\" e pubblicato attraverso la KPC Records. L'anno successivo si \u00e8 laureato presso la Gradia Jyv\u00e4skyl\u00e4 e ha firmato un contratto discografico con la PME Records. Il secondo disco \"Chosen One\", distribuito per mezzo della Warner Music Finland, ha fruttato all'artista la sua prima entrata nella Suomen virallinen lista, esordendo in top twenty. Ha conquistato risultati maggiori con gli album in studio successivi \"Diplomaatti\" e \"Kalamies\", che hanno debuttato rispettivamente al vertice e alla 2\u00aa posizione della classifica nazionale. \"Diplomaatti\", oltre a fruttare all'artista la vittoria nella categoria Pubblicazione rap/R&amp;B dell'anno agli Emma gaala, ha trascorso 126 settimane nella Suomen virallinen lista ed \u00e8 risultato il 9\u00ba pi\u00f9 venduto in suolo finlandese nel corso del 2019 secondo la Musiikkituottajat. Ha inoltre ottenuto la sua prima numero uno come artista principale nella hit parade dei singoli grazie a \"Veli m\u00e4 vannon\", reso disponibile nel 2020.\nAgli MTV Europe Music Awards \u00e8 stato candidato come Miglior artista finlandese."}
{"id": "8919696", "revid": "365417", "url": "https://it.wikipedia.org/wiki?curid=8919696", "title": "Scola Italiana", "text": "La Scola Italiana, o Scuola Italiana o ancora sinagoga Scola Italiana, rappresenta un antico luogo di culto ebraico a Venezia che risale al XVI secolo.\nStoria.\nLa sinagoga fu la terza di Venezia e venne fondata nel 1575 dalla comunit\u00e0 ebraica di origine italiana cittadina, pi\u00f9 povera rispetto agli aschenaziti. Fu oggetto di lavori di restauro a cavallo tra i secoli XVIII e XIX.\nDescrizione.\nQuesta e le altre sinagoghe caratterizzano il ghetto veneziano ma la loro presenza \u00e8 discreta perch\u00e9 difficilmente sono riconoscibili dall'esterno, mimetizzandosi con gli altri edifici. Solo entrando mostrano la ricchezza di quanto conservano.\nLa \"Scola\" si trova nel sestiere di Cannaregio, affacciata sul Campo del Ghetto Novo, a Venezia. La sinagoga ha una struttura che la rende la pi\u00f9 semplice tra quelle di Venezia. Risulta molto luminosa perch\u00e9 la sala riceve luce da cinque grandi finestre che affacciano sul Campo del Ghetto Novo."}
{"id": "8919704", "revid": "44876", "url": "https://it.wikipedia.org/wiki?curid=8919704", "title": "Associazione Sportiva Dilettantistica Albenga Calcio 1928", "text": ""}
{"id": "8919713", "revid": "319329", "url": "https://it.wikipedia.org/wiki?curid=8919713", "title": "Campionati mondiali di nuoto 2007 - 100 metri stile libero maschili", "text": ""}
{"id": "8919716", "revid": "1318658", "url": "https://it.wikipedia.org/wiki?curid=8919716", "title": "Sindrome da vibrazione fantasma", "text": "La sindrome da vibrazione fantasma o sindrome dello squillo fantasma, chiamata anche \"ringxiety\", \"fauxcellarm\" o \"phonetom\", \u00e8 la percezione che si verifica quando ci sembra che il telefono cellulare stia vibrando o squillando quando non lo sta facendo. Secondo il dottor Michael Rothberg, il termine non \u00e8 una sindrome, ma \u00e8 meglio caratterizzato come un'allucinazione tattile poich\u00e9 il cervello percepisce una sensazione che non \u00e8 effettivamente presente. Diversi altri articoli sono stati pubblicati negli anni 2010, inclusi \"NPR\", \"Bustle\", \"CBS News\", \"Psychology Today\" e \"WebMD\", che ha pubblicato un articolo utilizzando Rothberg come fonte.\nGli affetti da questa sindrome manifestano stati d'ansia dovuti a squilli, vibrazioni o notifiche che in realt\u00e0 non esistono. Questa particolare condizione \u00e8 influenzata dal fatto che gli esseri umani sono particolarmente sensibili ai toni uditivi tra e hertz e le suonerie di base dei telefoni spesso rientrano in questo intervallo. Infatti, le vibrazioni fantasma si sviluppano possedendo un cellulare con audio acceso o vibrazione. La ricercatrice e accademica Michelle Drouin ha scoperto che quasi 9 di 10 studenti universitari del suo college sono soggetti alla sindrome.\nStoria.\nNel fumetto \"Dilbert\", Scott Adams \u00e8 stato il primo a fare riferimento a tale sensazione nel 1996, chiamandola come \"sindrome del cercapersone fantasma\". Il primo uso pubblicato del termine \"sindrome da vibrazione fantasma\" risale al 2003 in un articolo intitolato con l'omonimo nome, pubblicato sul \"New Pittsburgh Courier\", scritto sotto lo pseudonimo del giornalista Robert D. Jones. Tuttavia, si discute se le prime annotazioni sugli inizi della SVF provenissero da Michael J. Lewis di Melbourne, Australia. Nella conclusione dell'articolo, Jones ha affermato che il fenomeno \u00e8 in crescita, teoria appoggiata anche dallo psicologo David Laramie. Secondo lo psicologo il fenomeno \u00e8 in forte aumento specialmente tra i millennial.\nIl primo studio del fenomeno \u00e8 stato condotto nel 2007 da un ricercatore che ha coniato il termine \"ringxiety\" per descriverlo, mentre nel 2012 venne scelto dal Macquarie Dictionary il termine \"sindrome da vibrazione fantasma\".\nCause.\nLa causa delle vibrazioni fantasma \u00e8 ignota. La ricerca preliminare suggerisce la sua manifestazione a causa di un coinvolgimento eccessivo con il proprio telefono cellulare. Le vibrazioni iniziano in genere a verificarsi dopo un mese o un anno, con il possesso di un telefono. \u00c8 stato suggerito che, quando si anticipa una telefonata, la corteccia cerebrale pu\u00f2 interpretare erroneamente altri input sensoriali (come contrazioni muscolari, pressione dai vestiti o musica) come una vibrazione. Secondo Daniel Kruger dell'universit\u00e0 del Michigan, la sindrome nasce dall'ansia da separazione, infatti la sua manifestazione pu\u00f2 essere intesa come un problema che influisce gli attributi psicologici umani. Fattori come esperienze, aspettative e stati psicologici influenzano la soglia per il rilevamento del segnale. Alcune esperienze possono essere un tipo di pareidolia e possono quindi essere esaminate come un fenomeno psicologico influenzato dalla personalit\u00e0, dalla condizione dell'essere e dal contesto.\nSintomi.\nSintomi come ansia, allucinazioni, desiderio di essere conosciuti e contattati, sintomi depressivi, deficit di attenzione, ipervigilanza e disturbi dell\u2019umore sono alla base della sindrome.\nEpidemiologia.\nIn gran parte degli studi, moltissimi possessori di cellulari riferiscono di aver riscontrato, in forma occasionale, la sindrome, con tassi riportati che vanno dal 29,6% all'89%. Una volta ogni due settimane \u00e8 una frequenza tipica per le sensazioni e alcuni individui possono esserne seriamente infastiditi.\nGestione.\nSono state fatte poche ricerche sul trattamento delle vibrazioni fantasma. Trasportare il telefono in vari modi risolve il problema per alcune persone. Altri metodi includono la disattivazione della vibrazione, la modifica della suoneria o del tono di vibrazione o l'utilizzo di un dispositivo diverso."}
{"id": "8919719", "revid": "319329", "url": "https://it.wikipedia.org/wiki?curid=8919719", "title": "Campionati mondiali di nuoto 2007 - 1500 metri stile libero maschili", "text": ""}
{"id": "8919720", "revid": "319329", "url": "https://it.wikipedia.org/wiki?curid=8919720", "title": "Campionati mondiali di nuoto 2007 - 400 metri misti maschili", "text": ""}
{"id": "8919722", "revid": "319329", "url": "https://it.wikipedia.org/wiki?curid=8919722", "title": "Campionati mondiali di nuoto 2007 - Staffetta 4x100 metri stile libero maschile", "text": ""}
{"id": "8919724", "revid": "319329", "url": "https://it.wikipedia.org/wiki?curid=8919724", "title": "Campionati mondiali di nuoto 2007 - 800 metri stile libero maschili", "text": ""}
{"id": "8919726", "revid": "319329", "url": "https://it.wikipedia.org/wiki?curid=8919726", "title": "Campionati mondiali di nuoto 2007 - 200 metri rana maschili", "text": ""}
{"id": "8919730", "revid": "8660", "url": "https://it.wikipedia.org/wiki?curid=8919730", "title": "Philippine American Football League 2017", "text": "La Philippine American Football League 2017 \u00e8 stata l'8\u00aa edizione del campionato filippino di football americano di primo livello, organizzato per la seconda volta dalla PTFL.\nStagione regolare.\nClassifica.\nLa classifica della regular season \u00e8 la seguente:"}
{"id": "8919735", "revid": "319329", "url": "https://it.wikipedia.org/wiki?curid=8919735", "title": "Campionati mondiali di nuoto 2007 - 200 metri misti femminili", "text": ""}
{"id": "8919756", "revid": "298229", "url": "https://it.wikipedia.org/wiki?curid=8919756", "title": "Ayaka K\u014dra", "text": "Biografia.\nNel 2017 e 2018 si \u00e8 diplomata campionessa giapponese assoluta nel salto in lungo.\nDopo la conquista della medaglia d'oro nel salto in lungo ai campionati asiatici under 20 di Gifu 2018, lo stesso anno prese parte ai mondiali under 20 di Tampere, dove riusc\u00ec a portare a casa la medaglia d'argento nella medesima disciplina.\nNel 2019 conquist\u00f2 la medaglia d'argento, sempre nel salto in lungo, ai campionati asiatici assoluti di Doha. Lo stesso anno prese parte alle Universiadi di Napoli, dove concluse la gara del salto in lungo in dodicesima posizione e prese parte alla staffetta 4\u00d7100 metri, non riuscendo per\u00f2 a raggiungere la finale."}
{"id": "8919758", "revid": "61051", "url": "https://it.wikipedia.org/wiki?curid=8919758", "title": "Newcastle United Jets Football Club (femminile)", "text": "Il Newcastle United Jets Football Club, citato anche come Newcastle United Jets Women, \u00e8 una squadra di calcio femminile australiana, sezione femminile dell'omonimo club con sede a Newcastle, nel Nuovo Galles del Sud.\nIstituita nel 2008, \u00e8 iscritta alla W-League, il livello di vertice nella struttura del campionato australiano di calcio femminile, e gioca le partite casalinghe o al Newcastle Number 2 Sports Ground o al pi\u00f9 capiente Newcastle International Sports Centre di Newcastle.\nStoria.\nLa squadra femminile dell'Newcastle United Jets \u00e8 stata istituita nel 2008 con l'inizio della W-League, diventando una delle otto squadre fondatrici. L'organico della stagione inaugurale ha visto l'ex calciatore di e Gary Phillips assumere l'incarico di head coach e la squadra basata su tutte giocatrici nazionali tranne l'inglese Stacy Day e la svedese Sanna Frostevall. Nel loro primo campionato ottengono quello che rimane il loro miglior risultato sportivo, il secondo posto nella stagione regolare, e ottenuto l'accesso alle final series, l'eliminazione dal torneo in semifinale ad opera del .\nOrganico.\nRosa 2020-2021.\nRosa, ruoli e numeri di maglia aggiornate al 4 ottobre 2020."}
{"id": "8919759", "revid": "131145", "url": "https://it.wikipedia.org/wiki?curid=8919759", "title": "Ayaka Kora", "text": ""}
{"id": "8919763", "revid": "8660", "url": "https://it.wikipedia.org/wiki?curid=8919763", "title": "Manila Cavemen", "text": "I Manila Cavemen sono una squadra di football americano di Manila, nelle Filippine."}
{"id": "8919776", "revid": "125803286", "url": "https://it.wikipedia.org/wiki?curid=8919776", "title": "Pierre Baruzy", "text": "Biografia.\nDi origini Italiane, discendente di una nobile famiglia veneziana, Pierre Barozzi, francesizzato a Baruzy, \u00e8 entrato nell'accademia francese di boxe all'et\u00e0 di 13 anni, dove \u00e8 stato allievo di Charles Charlemont ed \u00e8 stato nominato undici volte campione francese dei pesi medi.\nPartecipa alle Olimpiadi nel 1924, il Box Francese \u00e8 incluso per la prima volta nelle Olimpiadi estive del 1924 a Parigi. Nel 1930 diventa presidente dell'Acad\u00e9mie de Boxe Fran\u00e7aise e nel 1937 si disputa l'ultimo Campionato Francese (fino alla sua rinascita nel 1966) durante il quale ottiene il titolo di Campione in tutte le categorie, battendo boxer medi e pesanti. Tra il 1922 e il 1935 ottiene 11 titoli di campionato.\nPierre Baruzy si un\u00ec alla Resistenza durante la seconda guerra mondiale. Ha presieduto la \"commissione operaia delle JP\". Sotto l'occupazione, Baruzy fu nominato nel dicembre 1941 consigliere comunale di Parigi dal ministro degli Interni Pierre Pucheux, e divenne segretario del consiglio municipale. \u00c8 stato presidente del Comitato Direttivo di Timken (Francia) e Cancelliere dell'Accademia Internazionale CIOS. Come industriale \u00e8 stato presidente della Compagnie des ASTD e membro del Consiglio per Meules Norton.\n\u00c8 stato arrestato nell'agosto 1944 ma \u00e8 stato insignito della Medaglia della Resistenza. Afferma di essere stato nel 1972 in contatto con il generale Revers, capo dell'Organisation de r\u00e9sistance de l'Arm\u00e9e (ORA) e di essere stato membro dal 1942 della Buckmaster network. Baruzy afferma di aver salvato 11 aviatori delle forze alleate i cui aerei sono stati abbattuti dalla esercito tedesco. Le sue attivit\u00e0 di resistenza gli valsero la Medaglia della Libert\u00e0 dal Generale Eisenhower nel 1945, cos\u00ec come una seconda Medaglia del Presidente Ronald Reagan nel 1984; il che lo rende l'unico francese ad aver ricevuto le sue due medaglie.\nAttivo dal 1945 nel Comitato nazionale dell'Organizzazione francese (CNOF), che ha presieduto dal 1952 al 1957, dopo esserne stato il segretario generale. Ha dato nuovo impulso allo sport nel dopoguerra, nel 1965 \u00e8 diventato il presidente fondatore del Comitato nazionale francese di boxe che sar\u00e0 sostituito nel 1975 dalla Federazione di boxe francese Savate (FFBFS e DA).\nPierre Baruzy ha ricevuto numerosi riconoscimenti civili e militari nel corso della sua carriera.\nRiposa nella tomba Bouillon-Bey."}
{"id": "8919801", "revid": "1214201", "url": "https://it.wikipedia.org/wiki?curid=8919801", "title": "Carl Gustafsson", "text": "Caratteristiche tecniche.\n\u00c8 un centrocampista difensivo.\nCarriera.\nCresciuto nel settore giovanile dell', nel 2013 si trasferisce al con cui firma il suo primo contratto professionistico nel 2019. Debutta in prima squadra il 18 agosto 2019 giocando l'incontro di Allsvenskan vinto 2-1 contro l'.\nStatistiche.\n\"Statistiche aggiornate al 12 aprile 2021\"."}
{"id": "8919806", "revid": "599013", "url": "https://it.wikipedia.org/wiki?curid=8919806", "title": "Nemanja Celic", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , inizia la propria carriera professionistica nel , squadra filiale del club austriaco; il 12 maggio 2018 debutta in prima squadra giocando l'incontro di Bundesliga\u00a0perso 3-1 contro lo .\nIl 13 agosto 2020 viene ceduto a titolo definitivo al .\nStatistiche.\n\"Statistiche aggiornate al 12 aprile 2021\"."}
{"id": "8919811", "revid": "599013", "url": "https://it.wikipedia.org/wiki?curid=8919811", "title": "David Schnegg", "text": "Caratteristiche tecniche.\n\u00c8 un terzino sinistro aggressivo e che spinge molto in fase offensiva.\nCarriera.\nClub.\nInizia la propria carriera professionistica fra le fila del , con cui sigla il suo primo contratto professionistico l'8 gennaio 2018. Debutta il 3 marzo seguente in occasione del match di Erste Liga perso 3-2 contro il ; successivamente gioca in seconda serie con e riuscendo a trovare una discreta continuit\u00e0.\nViene poi acquistato dal , con cui gioca il suo primo incontro di Bundesliga il 10 agosto 2019 scendendo in campo con la maglia del contro l'.\nDopo avere trovato poco spazio al LASK, il 17 agosto 2020 viene ceduto in prestito al .\nL'11 giugno 2021 viene ceduto al . Il 15 agosto fa il suo esordio con i lagunari in occasione della sfida di Coppa Italia contro il Frosinone, vinta ai calci di rigore. In Serie A esordisce 12 giorni dopo, giocando titolare la gara in casa dell'Udinese, persa per 3-0.\nIl 15 gennaio 2022 passa in prestito al .\nStatistiche.\n\"Statistiche aggiornate al 12 aprile 2021\"."}
{"id": "8919817", "revid": "599013", "url": "https://it.wikipedia.org/wiki?curid=8919817", "title": "Raffael Behounek", "text": "Caratteristiche tecniche.\n\u00c8 un difensore centrale.\nCarriera.\nCresciuto nello , debutta in prima squadra nell'aprile 2014, giocando un incontro di quarta divisione; nelle successive stagioni ottiene due promozioni che lo portano a giocare in Regionalliga nella stagione 2015-2016. Nel 2017 viene acquistato dal che lo impiega nella formazione riserve; dopo due stagioni in cui viene anche ceduto in prestito all' fa il suo debutto in Bundesliga giocando il match perso 4-1 contro il .\nPoco impiegato nel corso della prima met\u00e0 di stagione, nel gennaio 2019 viene ceduto a titolo definitivo al , in 2. Liga. Sei mesi pi\u00f9 tardi fa ritorno nella massima divisione austriaca, firmando con il .\nStatistiche.\n\"Statistiche aggiornate al 12 aprile 2021\"."}
{"id": "8919832", "revid": "547034", "url": "https://it.wikipedia.org/wiki?curid=8919832", "title": "Archie Macaulay", "text": "Caratteristiche tecniche.\nAd inizio carriera giocava come ala, ma con il passare degli anni arretr\u00f2 il suo raggio d'azione e divenne prevalentemente un interno di centrocampo.\nCarriera.\nGiocatore.\nClub.\nDopo aver giocato a livello giovanile in vari club dilettantistici scozzesi nel 1933 viene ingaggiato dai , club di prima divisione, con cui all'et\u00e0 di 18 anni esordisce tra i professionisti: rimane in squadra fino al termine della stagione 1936-1937 vincendo tre campionati e tre Coppa di Scozia e totalizzando complessivamente 36 presenze e 7 reti in partite di campionato. Nell'estate del 1937 si trasferisce in Inghilterra per 6000 sterline al , club di seconda divisione, dove rimane anche negli anni della seconda guerra mondiale (vincendo tra l'altro una Football League War Cup) ed anche nella stagione 1945-1946, per un totale di 83 presenze e 29 reti in partite di campionato con la maglia degli \"Hammers\"; passa poi al , con cui nella stagione 1946-1947 realizza 2 reti in 26 presenze nella prima divisione inglese.\nNell'estate del 1947, complice la retrocessione in seconda divisione delle \"Bees\", passa per 10000 sterline all', club di prima divisione, con cui vince la First Division 1947-1948 ed il successivo Charity Shield, restando poi in rosa anche nelle due stagioni successive per un totale di 103 presenze ed una rete in partite di campionato con i \"Gunners\"; gioca poi per un triennio al (le prime due stagioni in prima divisione e l'ultima in seconda divisione), dove comunque non \u00e8 mai stabilmente titolare, mettendo a segno 4 reti in 48 partite di campionato nell'arco delle tre stagioni.\nNazionale.\nTra il 1947 ed il 1948 ha giocato complessivamente 7 partite nella nazionale scozzese, facendo il suo esordio il 12 aprile 1947 a Wembley contro l'Inghilterra.\nAllenatore.\nInizia ad allenare ai semiprofessionisti del , club di Southern Football League (all'epoca una delle principali leghe calcistiche inglesi al di fuori della Football League), campionato che vince nella stagione 1955-1956; \u00e8 inoltre contemporaneamente anche giocatore del club, che lascia nel 1957 (anno in cui all'et\u00e0 di 42 anni interrompe definitivamente la carriera da calciatore). Passa quindi ad allenare il , club di terza divisione, con cui al termine della stagione 1959-1960 conquista una promozione in seconda divisione, categoria in cui allena nella stagione successiva, al termine della quale lascia il club per accasarsi al , club di prima divisione, con cui rimane in carica per due stagioni consecutive conquistando rispettivamente un nono ed un quattordicesimo posto in classifica. Nell'estate del 1963 lascia il West Bromwich e scende in quarta divisione al , con cui nella stagione 1964-1965 vince il campionato conquistando cos\u00ec la promozione in terza divisione, categoria in cui continua ad allenare i \"Seagulls\" fino all'ottobre del 1968, conquistando sempre piazzamenti di met\u00e0 classifica, lontani sia dalla promozione che dalla zona retrocessione."}
{"id": "8919833", "revid": "716642", "url": "https://it.wikipedia.org/wiki?curid=8919833", "title": "Archie Macauley", "text": ""}
{"id": "8919835", "revid": "901830", "url": "https://it.wikipedia.org/wiki?curid=8919835", "title": "Challenge Cup (Libano)", "text": ""}
{"id": "8919837", "revid": "1272592", "url": "https://it.wikipedia.org/wiki?curid=8919837", "title": "Ezio Acchini", "text": "Biografia.\nEra cugino del canottiere Mario Acchini.\nNel 1947 vinse la medaglia d'oro nell'otto ai campionati europei di Lucerna 1947.\nAll'et\u00e0 di ventisei anni rappresent\u00f2 l' ai Giochi olimpici di , nell'otto con Luigi Gandini, Mario Acchini, Bonifacio De Bortoli, Angelo Fioretti, Fortunato Maninetti, Enrico Ruberti, Pietro Sessa e il timoniere Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nAgli europei di Amsterdam 1949 vinse un altro oro nell'otto."}
{"id": "8919838", "revid": "110157", "url": "https://it.wikipedia.org/wiki?curid=8919838", "title": "Danny Maddix", "text": "Carriera.\nGiocatore.\nClub.\nDopo aver trascorso una stagione nelle giovanili del , all'inizio della stagione 1986-1987 viene ceduto in prestito per un breve periodo al , con cui all'et\u00e0 di 19 anni esordisce tra i professionisti giocando 2 partite nella terza divisione inglese; fa quindi ritorno agli \"Spurs\", in prima divisione, dove rimane per il resto della stagione 1986-1987 in prima squadra ma senza mai scendere in campo in partite ufficiali. A fine stagione viene ceduto al , altro club di prima divisione: nella sua prima stagione con gli \"Hoops\" gioca 9 partite, ma gi\u00e0 nella stagione 1988-1989 si impone come titolare, realizzando 2 reti (le sue prime in carriera tra i professionisti) in 33 partite di campionato. Continua a giocare nel club per ulteriori sei stagioni in prima divisione: nelle prime due \u00e8 titolare fisso (32 presenze ciascuna) mentre nelle successive quattro totalizza rispettivamente 19, 14, 27 e 22 presenze, per un totale di 188 presenze e 7 reti in questa categoria. Rimane poi nel club anche dal 1996 al 2001, giocando per cinque stagioni consecutive in seconda divisione, per un totale complessivo di 107 presenze e 6 reti in questa categoria. Dal 2001 al 2003 gioca per un ulteriore biennio in seconda divisione, totalizzandovi complessivamente 59 presenze e 2 reti con la maglia dello . Dall'estate del 2003 al dicembre del 2004 gioca invece nel , con cui gioca in totale 33 partite in Football Conference (quinta divisione e pi\u00f9 alto livello calcistico inglese al di fuori della Football League). Dopo alcuni mesi di inattivit\u00e0 torna a giocare nella parte conclusiva della stagione 2004-2005, con i semiprofessionisti del , ritirandosi poi alla fine della stagione 2005-2006 all'et\u00e0 di 39 anni dopo aver vinto due edizioni consecutive del FA Trophy ed un campionato di Conference South (sesta divisione) con il club.\nNazionale.\nNel 1998 ha giocato una partita in nazionale (un'amichevole contro l'Iran).\nAllenatore.\nNel 2004 per un breve periodo \u00e8 stato allenatore ad interim del Barnet, nella parte finale della sua permanenza come giocatore del club."}
{"id": "8919840", "revid": "767487", "url": "https://it.wikipedia.org/wiki?curid=8919840", "title": "Don McAllister", "text": "Carriera.\nGiocatore.\nEsordisce tra i professionisti nella stagione 1970-1971 all'et\u00e0 di 17 anni con la maglia del , che a fine stagione retrocede dalla seconda alla terza divisione inglese, categoria in cui McAllister gioca stabilmente da titolare nel biennio successivo, fino alla vittoria del campionato 1972-1973 ed alla conseguente promozione in seconda divisione, categoria in cui gioca con i \"Trotters\" dal 1973 al 1975.\nNella parte conclusiva della stagione 1974-1975 dopo complessive 156 presenze e 2 reti in partite di campionato con il Bolton viene ceduto per 80000 sterline al , club di prima divisione, con cui conclude la stagione giocando 7 partite di campionato; dopo un'ulteriore stagione da titolare agli \"Spurs\" (35 presenze e 2 reti nella First Division 1975-1976), nella stagione 1976-1977 gioca 12 partite per poi essere ceduto in prestito ai , con la cui maglia nel 1977 gioca 25 partite nella NASL. Fa quindi ritorno al Tottenham, con cui nelle stagioni 1978-1979 e 1979-1980 gioca stabilmente da titolare nella prima divisione inglese, in cui disputa poi ulteriori 19 partite nella stagione 1980-1981, arrivando cos\u00ec ad un totale di 146 presenze e 5 reti in carriera in prima divisione e di 209 presenze e 10 reti in tutte le competizioni ufficiali con il club (tra cui anche 26 presenze e 4 reti in seconda divisione nella stagione 1977-1978), con cui nella stagione 1980-1981 vince tra l'altro una FA Cup. Dal 1981 al 1983 gioca poi in seconda divisione con il ; chiude infine la carriera nel 1984 dopo due brevi parentesi con i (una presenza nella NASL) ed il (3 presenze nella quarta divisione inglese nelle prime settimane della stagione 1984-1985).\nAllenatore.\nNella stagione 1985-1986 allena il , club di Alliance Premier League (quinta divisione e pi\u00f9 alto livello calcistico inglese al di fuori della Football League)."}
{"id": "8919841", "revid": "287204", "url": "https://it.wikipedia.org/wiki?curid=8919841", "title": "Ian Allinson", "text": "Caratteristiche tecniche.\nEra un'ala.\nCarriera.\nGiocatore.\nEsordisce tra i professionisti il 19 aprile 1975 nella partita di campionato pareggiata per 2-2 dal (club della terza divisione inglese) in casa contro il ; si tratta comunque della sua unica presenza stagionale, anche se gi\u00e0 dalla stagione successiva viene aggregato in pianta stabile alla prima squadra, con cui nella Third Division 1975-1976 (conclusa con la retrocessione del club in quarta divisione) gioca 5 partite. Nella stagione successiva inizia a giocare regolarmente da titolare, contribuendo con 7 reti in 39 presenze all'immediato ritorno in terza divisione degli \"U's\", con cui gioca da titolare nelle successive quattro stagioni, tutte in questa categoria; dal 1981 al 1983 gioca invece nuovamente in quarta divisione: sono le sue due migliori stagioni in carriera dal punto di vista realizzativo, dal momento che in entrambe supera quota 20 gol (21 e 22 rispettivamente), mentre in precedenza non aveva mai segnato pi\u00f9 di 7 reti in un singolo campionato. Nell'estate del 1983 dopo 362 presenze e 82 reti fra tutte le competizioni ufficiali lascia il Colchester United per passare all', con cui all'et\u00e0 di 26 anni nella stagione 1983-1984 esordisce in prima divisione: la sua prima stagione con i \"Gunners\" \u00e8 vissuta ai margini della rosa (solamente 9 presenze in campionato), ma nella stagione 1984-1985 si impone tra i titolari, andando in rete per 10 volte in 27 presenze, a cui aggiunge 6 reti in 33 presenze nella stagione successiva. Dopo un biennio da titolare, nella stagione 1986-1987 torna a giocare con minor frequenza, facendo registrare 14 presenze. Nell'estate del 1987 passa allo , club di seconda divisione: dopo sole 9 presenze, nell'ottobre del 1987 si trasferisce al ; con gli \"Hatters\" conclude la stagione mettendo a segno 3 reti in 27 presenze in prima divisione. Nella stagione 1988-1989 gioca poi ulteriori 5 partite in questa categoria, per poi a campionato iniziato far ritorno al Colchester United, in quarta divisione, categoria nella quale va in rete per 7 volte in 25 partite, a cui aggiunge 3 reti in 13 presenze nei primi mesi della stagione 1989-1990, grazie ai quali arriva ad un bilancio totale di 408 presenze e 94 reti con la maglia del Colchester United fra tutte le competizioni ufficiali. Chiude infine la carriera nel 1992, dopo quasi un triennio trascorso come giocatore ed allenatore dei semiprofessionisti del .\nAllenatore.\nLasciato il Baldock Town allena per un biennio lo Stotfold, club della United Counties League (ottava divisione), che lascia al termine della stagione 1993-1994 per andare ad allenare il . Dopo pochi mesi si dimette e fa ritorno allo Stotfold, con cui trascorre le successive quattro stagioni. Negli anni seguenti allena in due diversi periodi i nella Division One della Southern Football League (settima divisione), l' nella Division One della Isthmian League (settima divisione), il nella Division One East della Southern Football League (settima divisione) e per un biennio nuovamente lo Stotfold, con cui nella stagione 2007-2008 vince la United Counties League (nel frattempo divenuta nona divisione).\nNell'estate del 2008 fa ritorno al Boreham Wood, in Isthmian League (settima divisione); al termine della stagione 2009-2010 vincendo i play-off conquista la promozione in National League South (sesta divisione), categoria in cui allena il club fino alle sue dimissioni al termine della stagione 2014-2015. Nel febbraio del 2016 dopo quasi una stagione di inattivit\u00e0 diventa allenatore del , sempre in questa categoria."}
{"id": "8919842", "revid": "716642", "url": "https://it.wikipedia.org/wiki?curid=8919842", "title": "Dean Blackwell", "text": "Carriera.\nClub.\nNella stagione 1988-1989 viene aggregato alla rosa della prima squadra del , club della prima divisione inglese, con cui nella stagione successiva esordisce tra i professionisti giocando 3 partite di campionato, concludendo poi la stagione con un prestito al , club di terza divisione, con cui gioca ulteriori 7 partite. Dalla stagione 1990-1991 torna stabilmente a far parte della rosa dei \"Dons\", con cui negli anni seguenti alterna stagioni da titolare ad altre da riserve ma sempre nella prima divisione inglese, categoria nella quale milita fino al termine della stagione 1999-2000 per un totale di 199 presenze ed una rete. Resta in realt\u00e0 in rosa anche dal 2000 al 2002, annate in cui gioca in totale 6 partite in seconda divisione, grazie alle quali arriva ad un bilancio totale di 250 presenze ed una rete fra tutte le competizioni ufficiali con la maglia del club, che nell'estate del 2002 lascia definitivamente dopo 14 stagioni consecutive per accasarsi al , con la cui maglia realizza 2 reti in 21 presenze e retrocede dalla seconda alla terza divisione, categoria da cui il club viene nuovamente promosso al termine della stagione 2003-2004, in cui Blackwell pur essendo in rosa non disputa nessuna partita ufficiale.\nNazionale.\nTra il 1989 ed il 1990 ha giocato complessivamente 6 partite nella nazionale inglese Under-21."}
{"id": "8919843", "revid": "767487", "url": "https://it.wikipedia.org/wiki?curid=8919843", "title": "Vic Groves", "text": "Biografia.\nSuo nipote Perry \u00e8 stato a sua volta un calciatore professionista; anche lui ha giocato per alcune stagioni nell'Arsenal, club in cui Vic ha trascorso la maggior parte della carriera.\nCaratteristiche tecniche.\nEra un'ala.\nCarriera.\nDopo aver vinto la Isthmian League (all'epoca una delle principali leghe calcistiche inglesi al di fuori della Football League) con il Leytonstone nella stagione 1951-1952 si accasa al , club della prima divisione inglese; fa il suo esordio con gli \"Spurs\" nel settembre del 1952 realizzando una doppietta in una partita vinta in casa per 3-1 contro il , restando per\u00f2 poi una riserva per il resto della stagione: gioca infatti solamente ulteriori 3 partite (nelle quali peraltro segna una rete) per poi a fine anno lasciare il club ed andare a giocare nei semiprofessionisti del .\nNell'estate del 1954 firma un contratto professionistico con il , in terza divisione: dopo aver segnato 24 reti in 42 partite di campionato, nel novembre del 1955 passa per 23000 sterline all', nuovamente in prima divisione. Negli anni seguenti diventa uno dei giocatori pi\u00f9 rappresentativi del club, di cui per alcune stagioni \u00e8 anche capitano (dall'addio di Dave Bowen nel 1959 fino al 1964), rimanendo in squadra fino al termine della stagione 1963-1964 per un totale di 185 presenze e 31 reti nella prima divisione inglese (e, pi\u00f9 in generale, 37 reti in 201 partite ufficiali fra tutte le competizioni). Durante la sua permanenza al club gioca anche alcune partite con il London XI nella Coppa delle Fiere 1955-1958: in particolare, gioca entrambe le sfide della finale del torneo, persa con un punteggio complessivo di 8-2 contro il Barcellona XI (in precedenza, mentre era tesserato del Leyton Orient, aveva giocato anche in London XI-Francoforte XI del 26 ottobre 1955, sfida vinta per 3-2 dai londinesi). Si ritira infine nel 1965, dopo aver trascorso una stagione nei semiprofessionisti del , in Southern Football League."}
{"id": "8919844", "revid": "293377", "url": "https://it.wikipedia.org/wiki?curid=8919844", "title": "Terry Anderson", "text": "Biografia.\nIl 24 gennaio 1980, meno di quattro anni dopo la sua ultima partita da calciatore, Anderson, che dopo il ritiro aveva iniziato a lavorare in un negozio di articoli sportivi, usc\u00ec dalla sua casa di Great Yarmouth per fare jogging: una settimana pi\u00f9 tardi il suo cadavere venne ritrovato in un canale nei campi nei dintorni della cittadina: dall'autopsia si scopr\u00ec che la causa del decesso fu l'annegamento nel canale stesso, anche se la sua data esatta di morte rimane ignota.\nCaratteristiche tecniche.\nEra un'ala.\nCarriera.\nArriva nel settore giovanile dell' nel 1959, all'et\u00e0 di 15 anni, firmando il suo primo contratto professionistico nel 1961 e venendo aggregato alla prima squadra a partire dalla stagione 1962-1963, nella quale all'et\u00e0 di 18 anni esordisce tra i professionisti; rimane con i \"Gunners\" fino al febbraio del 1965, totalizzando complessivamente 25 presenze e 6 reti nella prima divisione inglese. Passa quindi per 15000 sterline al , club di seconda divisione, in cui gioca per diversi anni da titolare contribuendo anche alla vittoria della Second Division 1971-1972, che consente al club di ottenere la prima promozione in prima divisione della sua storia. L'anno seguente raggiunge (e perde) anche la finale di Coppa di Lega. Rimane in squadra fino al termine della stagione 1973-1974, per un totale di 235 presenze e 16 reti in partite di campionato con i \"Canaries\"; nella parte finale della stagione 1973-1974 gioca inoltre per un breve periodo in prestito al , con cui disputa 4 partite in quarta divisione.\nNell'estate del 1974 si trasferisce nella NASL ai , con cui gioca sia nel 1974 che nel 1975 per un totale di 36 partite di campionato; nel 1974, durante i mesi di pausa della NASL, gioca inoltre anche complessive 14 partite nella quarta divisione inglese con le maglie di (10 presenze) e (4 presenze). Nel 1975, dopo il trasferimento dei Baltimore Comets a San Diego, divenendo i , torna definitivamente in patria e gioca un'ultima stagione, facendo ritorno al Colchester United, dove comunque gioca solamente 6 partite nel campionato di terza divisione, che si conclude con la retrocessione del club in quarta divisione."}
{"id": "8919846", "revid": "120485244", "url": "https://it.wikipedia.org/wiki?curid=8919846", "title": "Pace University", "text": "La Pace University \u00e8 un'universit\u00e0 privata dotata di tre campus, ubicati nella citt\u00e0 di New York e nella Contea di Westchester. \n11 settembre 2001.\nDurante gli attentati dell'11 settembre 2001, hanno perduto la vita quattro studenti e quaranta ex studenti della Pace University, che si trova a quattro isolati da Ground Zero. Di tutti gli edifici della Pace University \u00e8 rimasto danneggiato esclusivamente il 55\u00ba piano del World Trade Center; esso ospitava (in un'area di circa 4.268,2 metri quadrati) il \"World Trade Institute della Pace University\" e il \"World Trade Conference Center della Pace University\". In tutti i campus universitari della Pace sorge un memoriale dedicato alle vittime degli attentati. \nCollegamenti esterni.\nSito ufficiale dell'universit\u00e0"}
{"id": "8919850", "revid": "1875018", "url": "https://it.wikipedia.org/wiki?curid=8919850", "title": "Ahirom", "text": ""}
{"id": "8919851", "revid": "729019", "url": "https://it.wikipedia.org/wiki?curid=8919851", "title": "Alberto Leotardi", "text": "Biografia.\nNacque nel 1806, figlio di Pietro 3\u00ba barone di Sant'Alessandro. Arruolatosi nell'Armata Sarda divenne ufficiale iniziando la sua carriera militare. Si distinse durante la repressione dei moti in Savoia nel 1833-1834, e nel 1837 risultava in servizio come tenente presso il 2\u00ba Reggimento della Brigata Savona, allora al comando del maggior generale Giacomo De Asarta.\nNel 1841 risultava in servizio come tenente presso il 16\u00ba Reggimento fanteria della Brigata Savoia, allora al comando del maggior generale Giuseppe Falletti di Villafalletto, venendo promosso capitano nel 1842.\nTra il 1855 e il 1856 partecip\u00f2 alla guerra di Crimea in forza al corpo di spedizione piemontese al comando del generale Alessandro La Marmora, venendo decorato con la Croce di Cavaliere dell'Ordine dei Santi Maurizio e Lazzaro. Nel corso della seconda guerra d'indipendenza italiana partecip\u00f2 alla battaglia di San Martino dove, colonnello al comando dell'11\u00ba Reggimento fanteria della Brigata Casale (generale Ignazio De Genova di Pettinengo) si distinse particolarmente nella conquista del Roccolo e della chiesa di San Martino.\nAl termine della battaglia ricevette la Croce di Ufficiale dell'ordine militare di Savoia, quella di Ufficiale della Legion d'onore e la promozione a maggior generale conferitagli da Re Vittorio Emanuele II di Savoia. Dapprima comandante della Brigata Pinerolo, assunse poi il comando della 7\u00aa Divisione, del IV Corpo d'armata del generale Enrico Cialdini durante le fasi della Campagna piemontese in Italia centrale combattendo a Castelfidardo, dove fu insignito della Croce di Commendatore dell'Ordine militare di Savoia. e poi distinguendosi nell'assedio di Gaeta (1860). Divenuto tenente generale, fu poi Ispettore dell'esercito per le Divisioni militari territoriali di Torino e Alessandria, venendo collocato a riposo dietro sua richiesta con Regio Decreto del 30 ottobre 1866. Si spense nel 1888."}
{"id": "8919865", "revid": "729019", "url": "https://it.wikipedia.org/wiki?curid=8919865", "title": "Manfredo da Limidi", "text": " Da questi derivarono tutte le famiglie dette Figli di Manfredo.\nBiografia.\nManfredo da Limidi, dal nome del castello di Limidi in cui abit\u00f2, o Manfredo da Sorbara, era figlio di Adalberto, governatore di Mantova per Bonifacio di Canossa nel 1047.\nFu un vassallo della grancontessa Matilde di Canossa e visse alla sua corte. Nel 1071 fu testimone di una donazione fatta da Beatrice di Lotaringia, madre di Matilde, all'abbazia di Frassinoro.\nCombatt\u00e9 per Matilde di Canossa nel 1092 contro l'esercito dell'imperatore Enrico IV di Franconia, rimanendo prigioniero per tradimento di un condottiere chiamato Ugone.\nIn un documento datato 14 luglio 1096, la vedova Alda e i figli Ugo, Alberto e Bernardo donarono, per l'anima del defunto Manfredo, al monastero di San Prospero di Reggio due terreni in localit\u00e0 Corticella.\nDiscendenza.\nManfredo spos\u00f2 una certa Alda ed ebbero cinque figli:"}
{"id": "8919867", "revid": "1318658", "url": "https://it.wikipedia.org/wiki?curid=8919867", "title": "Il popolo rock (singolo)", "text": "Il Popolo Rock \u00e8 un singolo del gruppo musicale sardo Tazenda, pubblicato nel 1993, che fa parte del loro primo album dal vivo Il popolo rock e incluso nel loro primo album dal vivo \"Il popolo rock\".\nIl Testo.\nSono aggressivi ma \u00e8 meglio cos\u00ec&lt;BR&gt;\nSono cattivi, lasciamoli sfogare&lt;BR&gt;\nQuelli passivi che dicon sempre s\u00ec&lt;BR&gt;\nSon pi\u00f9 nocivi, non si san manifestare&lt;BR&gt;\nSugli stivali ci son gatti da pelare&lt;BR&gt;\nMa chi ha paura ha la coda di paglia&lt;BR&gt;\nSotto i capelli c'\u00e8 un animoso essere&lt;BR&gt;\nLeggero, insostenibile ma non una canaglia&lt;BR&gt;\nIl popolo, il popolo, il popolo rock&lt;BR&gt;\nAma il Boss, ama Vasco, ama Piero&lt;BR&gt;\nIl popolo, il popolo, il popolo rock&lt;BR&gt;\nAma il sesso, la musica, il mistero&lt;BR&gt;\nIl popolo, il popolo vero&lt;BR&gt;\nOdia, \u00e8 molto ribelle ma sincero&lt;BR&gt;\nSu quattromila sopra un prato forse&lt;BR&gt;\nDuecento diverranno avvocati&lt;BR&gt;\nQuattro soli moriranno di overdose&lt;BR&gt;\nEd altri quattro diverranno magistrati&lt;BR&gt;\nSe sono tanti brillano gli orecchini&lt;BR&gt;\nI tatuaggi, il chiodo, le canne&lt;BR&gt;\nSe sono tanti e non sono pi\u00f9 bambini&lt;BR&gt;\nAmano i watt e non le ninne nanne&lt;BR&gt;\nIl popolo, il popolo, il popolo rock&lt;BR&gt;\nAma il Boss...&lt;BR&gt;\nIl popolo rock odia i politici&lt;BR&gt;\nStorie melense, noiose istituzioni&lt;BR&gt;\nIn mezzo a loro ci sono critici&lt;BR&gt;\nE fanno recensioni senza raccomandazioni&lt;BR&gt;\nSu diecimila c'\u00e8 anche un assassino&lt;BR&gt;\nE c'\u00e8 la madre di un futuro presidente&lt;BR&gt;\nSe quella notte loro vanno a letto insieme il destino&lt;BR&gt;\nTrasforma casualmente un perdente in un vincente&lt;BR&gt;\nPopulus, populus, populus rock&lt;BR&gt;\nPopulus, populus, populus rock&lt;BR&gt;\nSiamo come siete&lt;BR&gt;\nSiete come siamo&lt;BR&gt;\nSiamo come meritiamo&lt;BR&gt;\nSiate sempre come vi pare&lt;BR&gt;\nEl pueblo, el pueblo, el pueblo rock&lt;BR&gt;\nFelice il popolo&lt;BR&gt;\nChe non ha bisogno di eroi&lt;BR&gt;\nPeople, people, the young rock people&lt;BR&gt;\nSono stato un presidente onesto&lt;BR&gt;\nAl servizio del popolo italiano&lt;BR&gt;\nSu populu, su populu, su populu rock&lt;BR&gt;\nTancas serradas a muru&lt;BR&gt;\nFattas a s'afferra-afferra&lt;BR&gt;\nSi su chelu fit in terra&lt;BR&gt;\nL'haiant serradu puru&lt;BR&gt;\nL'haiant serradu puru&lt;BR&gt;\nSi su chelu fit in terra&lt;BR&gt;\nFattas a s'afferra-afferra&lt;BR&gt;\nTancas serradas a muru&lt;BR&gt;\n(Tanche chiuse a muro&lt;BR&gt;\nMesse sul generale arraffa-arraffa&lt;BR&gt;\nSe il cielo fosse in terra&lt;BR&gt;\nChiuderebbero anch'esso)&lt;BR&gt;\nIl popolo, il popolo, il popolo rock&lt;BR&gt;\nNote.\nCategoria che raggruppa i brani musicali dei Tazenda."}
{"id": "8919869", "revid": "767487", "url": "https://it.wikipedia.org/wiki?curid=8919869", "title": "Societ\u00e0 del Casino (Bologna)", "text": "La Societ\u00e0 del Casino, detta anche Nobile Societ\u00e0 del Casino o Casino dei nobili, \u00e8 stata un circolo bolognese di accademie musicali e letterarie, feste e balli attivo per quasi un secolo, tra la seconda met\u00e0 del XVIII secolo e la prima met\u00e0 del XIX secolo.\nStoria.\nNata nel 1766 come circolo aristocratico, in epoca napoleonica la Societ\u00e0 del Casino apr\u00ec le porte al ceto borghese emergente, arrivando ad accogliere fino a 400 soci. Nella prima met\u00e0 dell'Ottocento, la Societ\u00e0 del Casino svolse una parte importante nella vita culturale e politica della citt\u00e0, accogliendo i membri della classe dirigente.\nNel 1823 la Societ\u00e0 del Casino si trasfer\u00ec da Palazzo Vizzani in Palazzo Bolognini Amorini, all'inizio di via Santo Stefano. Il nuovo statuto prevedeva accademie e concerti di musica, esercizi e feste di ballo, accademie di poesia, lettura di fogli non proibiti, giornali scientifici, letterari e di moda, conversazione, il gioco del bigliardo e altri giochi leciti. \nLe accademie, le feste e i balli si tenevano in un grande salone al piano nobile, corredato da figure allegoriche in stile neoclassico e da decorazioni \"alla pompeiana\", mentre i salotti attigui ospitavano le altre attivit\u00e0.\nLe accademie musicali videro esibirsi musicisti di fama e accolsero \u00abi pezzi operistici pi\u00f9 in voga e le partiture tipiche della musica frivola ottocentesca\u00bb. La direzione musicale del Casino fu per molti anni appannaggio di Francesco Giovanni Sampieri (1790-1863), musicista e mecenate, amico di Rossini. La domenica dopo mezzogiorno si teneva un concerto di pianoforte.\nIl gabinetto di lettura, diretto dal conte Carlo Pepoli, ebbe un ruolo importante nell'attivit\u00e0 culturale del Casino. Metteva a disposizione dei soci ventuno testate italiane e straniere di carattere scientifico e letterario.\nDopo aver inglobato la Societ\u00e0 delle Signore, che offriva conversazioni settimanali e feste di carnevale, con l'eventuale presenza dei mariti, e alla quale aderivano alcune delle dame bolognesi pi\u00f9 in vista, quali Cornelia Rossi Martinetti, Maria Malvezzi Hercolani e Teresa Carniani Malvezzi, i soci del Casino diedero vita a un'Accademia di Poesia, pi\u00f9 tardi detta Accademia Felsinea o dei Felsinei, alla quale aderirono personaggi del calibro di Vincenzo Monti, Pietro Giordani, Dionigi Strocchi, Massimiliano Angelelli e Carlo Pepoli.\nIl 27 marzo 1826, luned\u00ec di Pasqua, Giacomo Leopardi vi lesse pubblicamente, davanti ai \"Cigni di Felsina\", ossia i principali letterati del circolo neoclassico bolognese dell'Accademia dei Felsinei, l\"Epistola al conte Carlo Pepoli\", vice-presidente del sodalizio e suo caro amico. La voce fioca del poeta e la distrazione dell'uditorio non fecero apprezzare pienamente il contenuto della lettera. Leopardi apparve \u00abdi tetro umore ... con anima oltre modo sensibile, e mancante di certi necessari doni naturali atti a chiamare la generale attenzione\u00bb.\nDopo il 1848, la politica entr\u00f2 con forza nel circolo e le feste assunsero un carattere patriottico, che non poteva rimanere esente dal controllo poliziesco.\nNel 1854, a seguito di un provvedimento governativo stabiliva che le accademie letterarie, musicali e teatrali devono tenersi alla presenza di ufficiali austriaci, la Societ\u00e0 del Casino sospese le proprie attivit\u00e0 e nel 1854 decret\u00f2 il proprio scioglimento."}
{"id": "8919870", "revid": "1272592", "url": "https://it.wikipedia.org/wiki?curid=8919870", "title": "Mario Acchini", "text": "Biografia.\nEra cugino del canottiere Ezio Acchini.\nNel 1947 vinse la medaglia d'oro nell'otto ai campionati europei di Lucerna 1947.\nAll'et\u00e0 di trentatr\u00e9 anni rappresent\u00f2 l' ai Giochi olimpici di , nell'otto con Luigi Gandini, Ezio Acchini, Bonifacio De Bortoli, Angelo Fioretti, Fortunato Maninetti, Enrico Ruberti, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nAgli europei di Amsterdam 1949 vinse un altro oro nell'otto."}
{"id": "8919873", "revid": "287204", "url": "https://it.wikipedia.org/wiki?curid=8919873", "title": "Attentati di via Ben Yehuda", "text": "Gli attentati di via Ben Yehuda sono una serie di attacchi perpetrati e/o ordinati da arabi palestinesi, alcuni dei quali come attentatori suicidi, contro i civili in via Ben Yehuda, importante arteria stradale nel centro di Gerusalemme, avvenuti dal febbraio 1948 in poi.\n1948.\nIl 22 febbraio 1948, tre camion dell'esercito britannico guidati da un'auto blindata guidata da irregolari arabi e disertori britannici esplosero in via Ben Yehuda uccidendo tra i 49 a i 58 civili e ferendone 123-200. La bomba potrebbe essere stata concepita per uccidere i membri dei \"Furmans\" (scorta del convoglio dei Palmach, forza d'\u00e9lite dell'Haganah) che alloggiavano negli hotel Atlantic e Amdursky ma che erano partiti per un pattugliamento poco prima. Oltre ai due hotel, l'edificio Vilenchick e la banca Kupat-Milveh furono distrutti. La bomba era stata creata da Fawzi al-Qutb. Il convoglio era guidato da un militante di Gerusalemme, 'Azmi al-Ja'uni, che parlava correntemente l'inglese e poteva spacciarsi per un ufficiale britannico. Due disertori britannici, Eddie Brown, un capitano di polizia che affermava che l'Irgun avesse ucciso suo fratello, e Peter Madison, un caporale dell'esercito, erano stati persuasi ad unirsi all'attacco, anche dalla promessa di sostanziali ricompense finanziarie.\nConseguenze.\nLa sera successiva venne distribuito un volantino in cui si afferma che l'esplosione era in risposta a un attentato dell'Irgun di tre giorni prima, a Ramla, il 19 febbraio. Fu firmato da Abd al-Qadir, che si assunse la responsabilit\u00e0 dell'operazione. Lo stesso Abd al-Qadir, al Cairo il giorno dopo, lasci\u00f2 una dichiarazione ad Al-Ahram con lo stesso effetto e l'Alto Comando dell'Esercito del Sacro Jihad ribad\u00ec la dichiarazione in Palestina. Husayn al-Khalidi, segretario del Supremo Comitato Arabo, deplor\u00f2 l'atto come \"depravazione inadatta allo spirito arabo\", e il Comitato stesso, nel tentativo di prendere le distanze dall'incidente, gett\u00f2 dubbi sull'autenticit\u00e0 delle dichiarazioni pubbliche di Abd al-Qadir.\nNella confusione che ne segu\u00ec, i residenti ebrei accusarono immediatamente gli inglesi dell'attacco. L'Irgun avrebbe ordinato ai militanti di sparare a vista a qualsiasi inglese. Alla fine della giornata, otto soldati britannici furono uccisi a colpi di arma da fuoco, mentre un nono fu ucciso mentre era in una clinica ebraica per il trattamento di una ferita. Lehi reag\u00ec anche diversi giorni dopo facendo saltare in aria un treno pieno di soldati britannici mentre si allontanava dalla stazione di Rehovot, uccidendone 27.\nIl giorno dopo, il 23 febbraio, venne lanciata un'offensiva ebraica con colpi di mortaio contro il quartiere arabo di Musrara, a Gerusalemme, uccidendo sette arabi, compresa un'intera famiglia. Gli arabi credevano che fosse una vendetta per l'attentato a via Ben-Yehuda, sebbene, secondo lo storico israeliano Itamar Radai, all'epoca gli ebrei e le loro istituzioni ufficiali incolpassero solo gli inglesi per l'incidente.\n1971.\n8 settembre 1971: una granata fu lanciata all'ingresso del Cafe Alno in via Ben Yehuda. Non esplose e non ci furono feriti.\n1974.\n12 dicembre 1974: un ordigno esplosivo esplose in via Ben Yehuda. Tredici persone rimasero ferite.\n1976.\nIl 9 aprile 1976 un'autobomba fu smantellata in via Ben Yehuda poco prima che esplodesse.\nIl 3 maggio 1976, 33 passanti rimasero feriti quando uno scooter con trappole esplosive esplose all'angolo tra Ben Yehuda e Ben HillelStrade. Tra i feriti ci furono il console greco a Gerusalemme e sua moglie.\n1979.\nIl 1\u00ba gennaio 1979, un'autobomba fu trovata di fronte al Cafe Atara, nel centro commerciale pedonale, e neutralizzata circa mezz'ora prima che esplodesse.\nIl 24 marzo 1979, una persona rimase uccisa e 13 ferite quando una carica esplosiva esplose in un bidone della spazzatura in piazza Zion.\n1981.\nIl 2 maggio 1981, uno zappatore della polizia fu ferito da una carica esplosiva collocata in un bidone della spazzatura vicino al Caf\u00e8 Alno.\n1984.\nIl 15 agosto 1984 un'autobomba fu scoperta in via Ben Yehuda e disinnescata circa 10 minuti prima che esplodesse. Nel veicolo c'erano circa 12 chilogrammi di esplosivo e 3 chilogrammi di chiodi di ferro.\n1997.\nIl 4 settembre 1997, tre attentatori suicidi di Hamas si fecero esplodere simultaneamente nel centro commerciale pedonale, uccidendo 5 israeliani. Il bombardamento fu effettuato da palestinesi del villaggio di Asira al-Shamaliya.\nTre ragazze 14enni furono uccise nell'attacco: Sivann Zarka, Yael Botvin e Smadar Elhanan. Elhanan era la figlia dell'attivista per la pace Nurit Peled-Elhanan e nipote del generale e politico israeliano Mattityahu Peled.\nLa famiglia di Yael Botvin, cittadino statunitense, intent\u00f2 una causa negli Stati Uniti contro la Repubblica Islamica dell'Iran.\nUn giudizio di 251 milioni di dollari in danni compensativi e punitivi fu assegnato ai parenti degli americani uccisi nell'attacco. C'erano pochi beni del governo iraniano negli Stati Uniti dopo la sentenza. I querelanti minacciarono di sequestrare preziosi manufatti persiani situati nei musei di Chicago e di venderli per i proventi, portando alla crisi del patrimonio persiano di Chicago.\n2001.\nIl 1\u00ba dicembre 2001, due attentatori suicidi, nel contesto della Seconda intifada, si fecero esplodere in via Ben Yehuda, seguiti da un'autobomba. Gli attentatori suicidi uccisero undici vittime tra i 15 e i 21 anni, mentre 188 persone rimasero ferite. Hamas rivendic\u00f2 la responsabilit\u00e0, affermando che era una rappresaglia per l'uccisione del militante di Hamas Mahmud Abu Hanoud. Un portavoce di Hamas a Gaza dichiar\u00f2 che questi attacchi non avevano placato la sua sete di vendetta e che avrebbero effettuato ulteriori attentati. Furono intentate azioni legali contro Arab Bank, NatWest e Cr\u00e9dit Lyonnais, sostenendo che avrebbero incanalato denaro ad Hamas."}
{"id": "8919875", "revid": "729019", "url": "https://it.wikipedia.org/wiki?curid=8919875", "title": "Ece Temelkuran", "text": "Biografia.\n\u00c8 stata editorialista per \"Milliyet\" (2000-2009) e \"Habert\u00fcrk\" (2009 \u2013 2012). \u00c8 stata licenziata da \"Habert\u00fcrk\" dopo aver scritto articoli critici nei confronti del governo, in particolare sul massacro di curdi al confine tra Turchia e Iraq del dicembre 2011. \u00c8 stata nominata \"editorialista politico pi\u00f9 letto\" della Turchia ed \u00e8 stata classificata due volte tra le dieci persone pi\u00f9 influenti dei social media. I suoi articoli sono apparsi su media internazionali come The New York Times, \"The Guardian, Der Spiegel, Frankfurter Allgemeine,\" \"Le Monde Diplomatique e Internazionale\"\".\" \u00c8 uno dei membri del Consiglio di Internazionale Progressista, un'organizzazione politica globale che unisce attivisti, leader politici e organizzazioni progressiste di sinistra tra cui spiccano i nomi di Noam Chomsky, Naomi Klein e Yanis Varoufakis.\nLaureata alla Facolt\u00e0 di Giurisprudenza dell'Universit\u00e0 di Ankara, ha pubblicato dodici libri tra saggi e romanzi. ll suo romanzo \"Women Who Blow On Knots\" (uscito in Italia con il titolo \"Soffiano sui nodi\", Spider&amp;Fish, 2019), tradotto in pi\u00f9 di 15 lingue, ha ricevuto l'Edinburgh Book Festival First Book Award e il PEN International Translate Award. \u00c8 stata insignita del Premio per la libert\u00e0 di pensiero Ay\u015fe Zarakolu dell'Associazione per i diritti umani della Turchia, dell'Ambassador of New Europe Award, del Premio PEN per la pace e nel 2019 ha ricevuto la cittadinanza onoraria della citt\u00e0 di Palermo. \u00c8 stata ospite al Salone internazionale del libro di Torino, al Festivaletteratura di Mantova e al Festival internazionale del giornalismo di Perugia. Nel 2017 \u00e8 stata invitata come panelist al Women in The World Summit insieme a Hillary Clinton e nel 2021 ha tenuto una lectio magistralis durante la Milano Digital Week.\nNel 2018, \u00e8 stato pubblicato il suo saggio \"Turkey: The Insane and The Melancholy\" (\"Turchia folle e malinconica\", Spider&amp;Fish, 2018) e nel 2019, \"How to Lose a Country: The 7 Steps from Democracy to Dictatorship (Come sfasciare un paese in sette mosse. La via che porta dal populismo alla dittatura,\" Bollati Boringhieri, 2019).\nOpere.\nOpere in inglese:\nOpere pubblicate in Italia:"}
{"id": "8919877", "revid": "72396", "url": "https://it.wikipedia.org/wiki?curid=8919877", "title": "Bring Me the Workhorse", "text": "Bring Me the Workhorse \u00e8 l'album d'esordio del gruppo musicale My Brightest Diamond."}
{"id": "8919879", "revid": "319329", "url": "https://it.wikipedia.org/wiki?curid=8919879", "title": "Campionati mondiali di nuoto 2007 - 5 km maschili", "text": ""}
{"id": "8919881", "revid": "319329", "url": "https://it.wikipedia.org/wiki?curid=8919881", "title": "Campionati mondiali di nuoto 2007 - 10 km maschili", "text": ""}
{"id": "8919900", "revid": "1888309", "url": "https://it.wikipedia.org/wiki?curid=8919900", "title": "Pala dell'altare maggiore di Verderio", "text": "La pala dell'altare maggiore di Verderio \u00e8 un'opera d'arte conservata nella chiesa parrocchiale dei Santi Giuseppe e Floriano a Verderio Superiore, frazione del comune di Verderio, in provincia di Lecco. Si tratta di un polittico realizzato nel 1499 e penultima opera del pittore pinerolese Giovanni Canavesio. Articolato in 31 scomparti, il soggetto principale \u00e8 la Vergine col Bambino.\nStoria.\nEsecuzione e destinazione originale.\nIl polittico, portato a termine il 20 marzo 1499, fu eseguito per la chiesa di San Dalmazio a Pornassio (IM), comune nell'alta valle dell'Arroscia presso il Colle di Nava.\nL'opera fu poi acquistata dalla famiglia Gnecchi-Ruscone alla fine del XIX per essere trasferita nella chiesa parrocchiale di Verderio Superiore, allora in costruzione.\nDescrizione.\nAnalisi.\nL'opera, caratterizzata da elementi tardogotici, \u00e8 articolata in 31 scomparti con al centro, assisa in trono, la Vergine col Bambino. Sull'aureola d'oro si possono leggere le prime parole dell'Ave Maria.\nAi Suoi lati, coronati da baldacchini a rilievo dorati, le figure intere di quattro santi: San Dalmazio (come detto nell'iscrizione in latino, la pala \u00e8 dedicata oltre che alla Vergine anche a questo santo, patrono di Pornassio), San Giovanni Battista, l'Arcangelo Michele e San Pietro.\nAl di sopra, a mezzo busto, i quattro Dottori della Chiesa. Da sinistra: San Gerolamo, San Gregorio, Sant'Ambrogio, Sant'Agostino.\nNelle cuspidi al di sopra della cimassa sono raffigurate, sempre a mezzo busto, quattro sante: Santa Marta, Santa Caterina, Sant'Agata e Santa Lucia.\nAl centro, sopra il trono della Vergine, la Deposizione di Cristo dalla Croce.\nQuesta grande rappresentazione centrale poggia su una predella dove prendono posto cinque scene della vita della Vergine: la visita ad Elisabetta, il Presepio, l'Adorazione dei Magi, la Presentazione al Tempio, la Fuga in Egitto. Ai due lati della predella i profeti Isaia e David.\nL'opera \u00e8 chiusa ai lati da due fasce verticali contenenti le figure intere di diversi santi, cinque su ogni lato (Antonio Abate, Raffaele, Nicola, Stefano, Bernardo, Sebastiano, Maria Maddalena, Lorenzo, Martino). Alcuni di essi voltano le spalle alla Vergine facendo supporre che il polittico sia stato smembrato e ricostruito in maniera non originale.\nLa cornice imponente che regge l'opera appare rifatta in alcuni punti, ma il disegno d'insieme si riconduce perfettamente alla pittura ligure del Quattrocento, facendo uso fedele e dettagliato degli schemi della stessa."}
{"id": "8919901", "revid": "319329", "url": "https://it.wikipedia.org/wiki?curid=8919901", "title": "Campionati mondiali di nuoto 2007 - 25 km maschili", "text": ""}
{"id": "8919903", "revid": "1272592", "url": "https://it.wikipedia.org/wiki?curid=8919903", "title": "Bonifacio De Bortoli", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nRappresent\u00f2 l' ai Giochi olimpici di , nell'otto con Luigi Gandini, Ezio Acchini, Mario Acchini, Angelo Fioretti, Fortunato Maninetti, Enrico Ruberti, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nNel 1949 e 1950 vinse altri due ori europei nell'otto, ad Amsterdam 1949 e Milano 1950."}
{"id": "8919904", "revid": "297059", "url": "https://it.wikipedia.org/wiki?curid=8919904", "title": "Pala dell'altare maggiore di Verderio Superiore", "text": ""}
{"id": "8919905", "revid": "319329", "url": "https://it.wikipedia.org/wiki?curid=8919905", "title": "Campionati mondiali di nuoto 2007 - 25 km femminili", "text": ""}
{"id": "8919907", "revid": "125764621", "url": "https://it.wikipedia.org/wiki?curid=8919907", "title": "Travel &amp; Spa", "text": "Travel &amp; Spa \u00e8 una rivista di viaggi, turismo e benessere diretta da Paolo Sisti e pubblicata dalla casa editrice RS Planner Media. La rivista tratta argomenti legati ai viaggi del benessere e altri temi correlati come la bellezza, la salute e il relax psicofisico.\nStoria.\nInizialmente fondata nel 2019 come rivista trimestrale cartacea distribuita in edicola col nome di \"Thalasso &amp; Spa\", dopo una sospensione della pubblicazione di alcuni mesi, da luglio 2020 ha assunto il nome \"Travel &amp; Spa\" diventando una rivista mensile digitale distribuita in tutto il mondo attraverso le principali edicole on-line e sul portale di bordo dei treni Italo."}
{"id": "8919913", "revid": "1314312", "url": "https://it.wikipedia.org/wiki?curid=8919913", "title": "Attentato di via Ben Yehuda del 1948", "text": ""}
{"id": "8919915", "revid": "1314312", "url": "https://it.wikipedia.org/wiki?curid=8919915", "title": "Attentato di via Ben Yehuda del 1979", "text": ""}
{"id": "8919917", "revid": "1314312", "url": "https://it.wikipedia.org/wiki?curid=8919917", "title": "Attentato a via Ben Yehuda del 1997", "text": ""}
{"id": "8919918", "revid": "767487", "url": "https://it.wikipedia.org/wiki?curid=8919918", "title": "Elmo di Meyrick", "text": "L'elmo Meyrick \u00e8 un elmo celtico in bronzo conservato al \"British Museum\" di Londra. \u00c8 uno dei quattro elmi dell'et\u00e0 del ferro scoperti in Gran Bretagna. Gli altri tre sono il pi\u00f9 famoso Elmo di Waterloo, l'Elmo di Canterbury e l'Elmo del Guerriero di North Bersted. A differenza dell'elmo di Waterloo, l'elmo di Meyrick \u00e8 privo di corna e sembra essere basato su un modello romano. Vincent Megaw, professore emerito d'archeologia dell'Universit\u00e0 di Leicester, ha ipotizzato che l'elmo potrebbe essere appartenuto a un ausiliario romano attivo nelle campagne romane contro i Briganti (71\u201374).\nRitrovamento.\nLa provenienza dell'elmo \u00e8 sconosciuta, ma per motivi stilistici si ritiene probabile che provenga dal nord dell'Inghilterra, nell'area della Gran Bretagna controllata dalla trib\u00f9 dei Briganti. L'elmo \u00e8 registrato per la prima volta come parte della collezione di armi e armature accumulata da Sir Samuel Rush Meyrick (1783\u20131848), e quindi deve essere stato scoperto qualche tempo prima del 1848. \u00c8 possibile che l'elmo provenisse dallo Stanwick Hoard di circa 140 oggetti in bronzo che furono trovati tra il 1843 e il 1845 vicino a Stanwick Camp (North Yorkshire), ritenuto il probabile \"oppidum\" dei Briganti. Dopo la morte di Meyrick, l'elmo e altri elementi d'armatura dell'et\u00e0 del ferro, come lo Scudo di Witham, furono lasciati a suo cugino, il tenente colonnello Augustus Meyrick, che li smalt\u00ec tra il 1869 e il 1872. L'elmo fu acquistato da Augustus Wollaston Franks, un ricco antiquario indipendente che lavorava per il British Museum cui don\u00f2 il reperto nel 1872.\nDescrizione.\nL'elmo \u00e8 ritenuto un manufatto celtico, su linee romane contaminate da lateniane, in uso ad un celta delle truppe ausiliarie dell'esercito romano. Ha la forma di un berretto conico con una protezione del collo a punta. Esso \u00e8 costituito da un unico foglio di rame, eventualmente filato finito, e ha sbalzate delle decorazione lateniane, simili a quelle presenti sull'Elmo di Waterloo, sul paranuca e sui lati. Sul paranuca ci sono anche due borchie a cupola piatte con scanalature incrociate che originariamente avrebbero tenuto borchie di smalto di vetro rosso. Ci sono fori su entrambi i lati per il fissaggio di una goletta o di paragnatidi ed un foro nella parte superiore della calotta per il fissaggio di una cresta. Sul margine esterno dell'elmo sono incisi due tratti che potrebbero rappresentare il numero romano \"II\"."}
{"id": "8919919", "revid": "1314312", "url": "https://it.wikipedia.org/wiki?curid=8919919", "title": "Attentato a via Ben Yehuda del 2001", "text": ""}
{"id": "8919920", "revid": "628767", "url": "https://it.wikipedia.org/wiki?curid=8919920", "title": "Boleslao I il Crudele", "text": ""}
{"id": "8919921", "revid": "985910", "url": "https://it.wikipedia.org/wiki?curid=8919921", "title": "Monumento a Girolamo Savonarola (Ferrara)", "text": "Il monumento a Girolamo Savonarola, opera del centese Stefano Galletti, si trova in Piazza Savonarola a Ferrara.\nDescrizione.\nRaffigura il frate in atteggiamento oratorio, erto su una catasta di legna che allude al rogo su cui fu fatto morire. Si erge su di un basamento quadrangolare.\nIl monumento fu inaugurato il 23 maggio 1875 (IV centenario dell'illustre concittadino Ludovico Ariosto) alla presenza del principe Umberto I, dello scultore Giulio Monteverde, del poeta Aleardo Aleardi e del sindaco di Firenze Ubaldino Peruzzi.\nStoria.\nNon avendo la sua citt\u00e0 natale ancora reso omaggio a Savonarola, nel 1867 venne istituito un comitato, presieduto da Anton Francesco Trotti, per onorare la memoria del frate, la cui figura all'epoca era tornata in auge grazie agli eventi risorgimentali ed al clima antipapale. Il concorso port\u00f2 Ferrara al livello di altre citt\u00e0, come ad esempio Roma, che prima di essa avevano promosso l'erezione di monumenti celebrativi tramite concorso a livello nazionale. Dopo aver raggiunto i necessari finanziamenti, grazie ai contributi del Municipio, dell'Amministrazione provinciale e di privati, il Comitato ferrarese band\u00ec nel 1870 un concorso nazionale al quale parteciparono dieci scultori, sottoposti al giudizio dei professori dell'Accademia Albertina, scelta per ottenere maggiore imparzialit\u00e0 di giudizio.\nNel 1871 fu eletto vincitore Galletti che, iniziando i lavori qualche tempo dopo, si avvalse della collaborazione del marmista bolognese David Venturi, il quale esegu\u00ec il bicromo basamento e la recinzione composta da piccole colonne.\nIl progetto di Galletti.\nL'Accademia Albertina scelse la proposta di Galletti, la quale si distinse dalle altre per l'attenzione rivolta alla resa del viso e per la posa enfatica delle braccia in atteggiamento declamatorio, simile al suo precedente \"Gioacchino Ventura\", a cui va aggiunta qui la resa realistica del panneggio in cui \u00abrende pienamente il carattere dell'insigne martire italiano. La movenza \u00e8 nobile, severa, piena di vita; scorgersi in essa con evidenza di espressione il personaggio rappresentato. Nuova e appropriata la composizione dello zoccolo (plinto), su cui posa la figura\u00bb. Criticato, invece, fu il basamento, \u00abpesante e troppo largo\u00bb, che doveva quindi esser rifatto.\nCirca trent'anni dopo, nel necrologio per la morte di Galletti, la stessa testata che aveva prodotto elogi in occasione dell'inaugurazione critic\u00f2 invece l'intero complesso, paragonandolo con opere pi\u00f9 fortunate dal punto di vista stilistico, come il suo \"Guercino\" posizionato a Cento o il \"Cavour\" a Roma.\nRestauri.\nFu danneggiato durante i bombardamenti della Seconda guerra mondiale sia nel manto che nella mano sinistra. Negli anni cinquanta del Novecento, le mani furono restaurate da diversi artisti, tra cui lo scultore forlivese Giuseppe Casalini ed il voghentino Giuseppe Virgili.\nNell'autunno del 1992 fu nuovamente sottoposto a restauro per pulirlo da polvere e smog, rimuovere le infestazioni, sistemare alcune decoesioni e per eseguire il restauro della mano, all'epoca nuovamente oggetto di vandalismo.\nAd inizio 2021 \u00e8 partita un'altra campagna di restauro, sempre volta alla pulizia e al consolidamento dell'opera."}
{"id": "8919937", "revid": "2048388", "url": "https://it.wikipedia.org/wiki?curid=8919937", "title": "Elmo di Waterloo", "text": "L'elmo di Waterloo (noto anche come Elmo del ponte di Waterloo) \u00e8 un elmo celtico cerimoniale in bronzo della Britannia pre-romana (circa 150-50 a.C.) ritrovato nel 1868 nel Tamigi presso Waterloo Bridge (Londra) ed oggi British Museum di Londra.\nSi compone di due lamine di bronzo rivettate insieme alle quali si aggiungono due ornamenti conici, anch'essi in bronzo, e provvisti di bottoni superiori. La calotta \u00e8 decorata con motivi \"repouss\u00e9\" tardo-lateniani. La foggia, per l'et\u00e0 del ferro, \u00e8 attualmente unica in Europa. \u00c8 comunque possibile, anche se i due non sono identici, avvicinarlo all'elmo cornuto raffigurato sul Calderone di Gundestrup. Per il luogo del suo ritrovamento e per la data della sua fabbricazione \u00e8 da attribuire al popolo dei Cantiaci cui, secondo Claudio Tolomeo, apparteneva la citt\u00e0 di Londinium.\nRitrovamento.\nL'elmo fu dragato dal letto del Tamigi vicino al Waterloo Bridge nel 1868 e nel marzo dello stesso anno fu dato in prestito al British Museum dalla Thames Conservancy. Nel 1988, l'ente successore della Thames Conservancy, la Port of London Authority, don\u00f2 il manufatto al British Museum.\nDescrizione.\nLa calotta dell'elmo \u00e8 costituita da due fogli di bronzo, uno formante la parte anteriore e l'altro quella posteriore, rivettati insieme ai lati e in alto. Un pezzo di bronzo a forma di mezzaluna separato \u00e8 rivettato alla parte inferiore del foglio anteriore e due corna di bronzo coniche con manopole terminali sono rivettate sulla parte superiore dell'elmo. Una striscia decorativa con una fila di rivetti copre l'unione tra i fogli anteriore e posteriore e gira intorno alla base delle corna. Alla fine della striscia, su entrambi i lati del casco, c'\u00e8 un anello adatto per un sottogola o un guanciale. Ci sono una serie di piccoli fori attorno al bordo inferiore, che potrebbero essere stati usati per attaccare un rivestimento.\nL'elmo era decorato con sei borchie in bronzo, di cui una ora mancante, tre sul davanti e tre sul retro. Questi hanno segni incrociati su di essi che suggeriscono che siano stati progettati per contenere borchie di smalto di vetro rosso ma questi non sono pi\u00f9 presenti. C'\u00e8 anche una decorazione a sbalzo lateniana sulla parte anteriore e posteriore dell'elmo. Il \"design\" \u00e8 simile a quello della Grande Torque di Snettisham.\nScopo.\nEssendo realizzato con sottili fogli di bronzo, l'elmo sarebbe stato troppo fragile per l'uso in battaglia, e quindi probabilmente era destinato ad essere utilizzato per scopi cerimoniali o da parata. Sotto questo aspetto \u00e8 simile agli scudi in bronzo dell'et\u00e0 del ferro che sono stati trovati, che non sarebbero stati efficaci contro le armi contemporanee e avrebbero potuto essere usati solo a scopo di visualizzazione. In alternativa, \u00e8 stato suggerito che l'elmo sia in ogni caso troppo piccolo per la maggior parte dei maschi adulti e potrebbe essere stato indossato da una statua in legno di una divinit\u00e0 celtica.\nSi pensa che il motivo per cui l'elmo di Waterloo e gli scudi cerimoniali di bronzo come lo scudo di Battersea e lo scudo di Witham furono tutti trovati nei fiumi sia che furono gettati nel fiume come offerte votive agli d\u00e8i.\nImportanza.\nL'elmo di Waterloo \u00e8 uno dei soli tre elmi dell'et\u00e0 del ferro trovati in Inghilterra e anche l'unico elmo con le corna risalente all'et\u00e0 del ferro ad essere stato trovato ovunque in Europa. Tuttavia, ci sono diverse raffigurazioni dell'et\u00e0 del ferro di persone che indossano elmi con le corna provenienti da altre parti d'Europa. Ci sono alcune incisioni di Galli che indossano elmi con le corna sull'Arco di Orange risalenti al 55 a.C. circa ma sono molto diverse dall'Elmo di Waterloo. Mentre l'elmo di Waterloo ha corna diritte e coniche con un'ampia base che sono rappresentazioni stilizzate di corna di animali, gli elmi raffigurati sulle incisioni di Orange mostrano corna di toro curve e realistiche tra le quali \u00e8 collocata una ruota verticale. Simile alle raffigurazioni sull'arco trionfale di Orange \u00e8 l'immagine di una figura che salta che indossa un elmo cornuto e tiene una ruota sul Calderone di Gundestrup dalla Danimarca, risalente al I secolo a.C. Quest'elmo ha una forma diversa dall'Elmo di Waterloo e le corna sono curve come quelle di Orange ma come l'Elmo di Waterloo le corna dell'elmo non sono appuntite, ma sono dotate di manopole terminali. Un bassorilievo dell'et\u00e0 del ferro a Brague, vicino ad Antibes (Francia), mostra anche rappresentazioni di persone che indossano elmi con le corna.\nNonostante le raffigurazioni di elmi cornuti sull'arco trionfale di Orange e altrove, l'elmo di Waterloo rimane l'unico esempio noto di un vero elmo con le corna di questo periodo e altri elmi dell'et\u00e0 del ferro che sono stati trovati, come l'elmo di Canterbury e l'Elmo di Meyrick della Gran Bretagna settentrionale, sono senza corna. Tuttavia, influenzate dalle caratteristiche iconiche dell'elmo di Waterloo, le moderne interpretazioni artistiche dei guerrieri dell'et\u00e0 del ferro li mostrano con indosso elmi cornuti, il che ha portato Miranda Aldhouse-Green, professore di archeologia all'Universit\u00e0 di Cardiff, a commentare che \u00e8 \"un peccato che ha trovato un posto cos\u00ec saldo in molte ricostruzioni popolari di guerrieri britannici\"."}
{"id": "8919940", "revid": "2056951", "url": "https://it.wikipedia.org/wiki?curid=8919940", "title": "Emil Bock", "text": "Biografia.\nNel 1914, si diploma al liceo e inizia a studiare tedesco e lingue moderne all'Universit\u00e0 di Bonn. Nel 1916, incontra il predicatore evangelico Friedrich Rittelmeyer a Berlino, citt\u00e0 dove poi frequenta conferenze filosofiche e teologiche, e vi studia anche il latino, il greco e l'ebraico. Dopo la guerra, studia teologia protestante a Berlino dove si laurea nel 1921.\nNel giugno dello stesso anno, partecipa con alcuni amici al primo corso per teologi di Rudolf Steiner a Stoccarda. Dopo un secondo corso nel settembre 1921 presso il Goetheanum di Dornach, vicino a Basilea, Emil Bock si fa portavoce dei giovani teologi e lavora, insieme a Friedrich Rittelmeyer, alla fondazione della La Comunit\u00e0 dei Cristiani avvenuta a Dornach nel settembre 1922.\nNel 1922, Emil Bock si sposa a Stoccarda con Grete Seumer, con al quale ha quattro figli.\nDirige poi fino al 1931 il seminario di Stoccarda. Alla morte di Friedrich Rittelmeyer, nel 1938, Emil Bock viene nominato suo successore nell'ufficio di rettore della Comunit\u00e0 dei Cristiani.\nNel mese di giugno 1941 la Comunit\u00e0 dei Cristiani viene bandita dal regime nazionalsocialista. Emil Bock sar\u00e0 rinchiuso nel campo di Welzheim fino al mese di febbraio 1942, quando venne rilasciato sotto sorveglianza fino al 1945. Subito dopo la fine della guerra, Emil Bock inizia a ricostruire la Comunit\u00e0 dei Cristiani in Germania.\nEmil Bock ha lavorato fino alla fine della sua vita come sacerdote, scrittore e conferenziere. Muore il 6 dicembre 1959, all'et\u00e0 di 64 anni."}
{"id": "8919955", "revid": "339392", "url": "https://it.wikipedia.org/wiki?curid=8919955", "title": "CADS-N-1 Ka\u0161tan", "text": ""}
{"id": "8919959", "revid": "4175", "url": "https://it.wikipedia.org/wiki?curid=8919959", "title": "Tour della Nazionale di rugby a 15 dell'Italia 1973", "text": ""}
{"id": "8919960", "revid": "59912", "url": "https://it.wikipedia.org/wiki?curid=8919960", "title": "Maschera da sub", "text": ""}
{"id": "8919961", "revid": "283026", "url": "https://it.wikipedia.org/wiki?curid=8919961", "title": "3K87 Kortik", "text": ""}
{"id": "8919965", "revid": "1613450", "url": "https://it.wikipedia.org/wiki?curid=8919965", "title": "Gameboys", "text": "Gameboys \u00e8 una webserie boys' love filippina diretta da Ivan Andrew Payawal. Presentata come un computer screen film, la serie vede come protagonisti Kokoy De Santos e Elijah Canlas nei panni di due ragazzi, un giocatore in live streaming e il suo fan, che si sono ritrovati online durante la pandemia di COVID-19 del 2020 e la quarantena della comunit\u00e0 dell'isola di Luzon.\nTrama.\nStagione 1.\nDurante la quarantena di Luzon per la pandemia di COVID-19 del 2020, il giocatore in live streaming Cairo Lazaro (Caimazing) perde in un gioco online contro Gavreel Alarcon (Angel2000). Quando Cairo invita Gavreel per una rivincita, Gavreel gli confessa di essere innamorato di lui e gli chiede un appuntamento. Sebbene Gavreel vinca la rivincita e continui ad esprimere il suo amore per il Cairo, Cairo esita a esprimere i suoi sentimenti. Mentre entrambi si legano lentamente tra loro, Cairo fa anche amicizia con Pearl, l'ex ragazza di Gavreel ed ora la sua migliore amica. Nel frattempo, Cairo sta anche vivendo problemi familiari poich\u00e9 suo padre \u00e8 stato ricoverato in ospedale a causa dell'infezione da coronavirus.\nTerrence, l'ex fidanzato di Gavreel, dopo aver rotto con la sua ragazza cerca di tornare con Gavreel. In un tentativo, Terrence crea una spaccatura tra Gavreel e Cairo facendo credere a Cairo che Gavreel abbia usato sua nonna, Lola Cora, morta l'anno prima, per stare con Cairo. Pi\u00f9 tardi, Cairo si rende conto del suo errore di credere a Terrence e si scusa con Gavreel. Terrence viene successivamente affrontato da Gavreel, Cairo e Pearl in una riunione di gruppo nella quale Gavreel ribadisce a Terrence che non ha alcuna intenzione di tornare insieme a lui e che \u00e8 innamorato di Cairo.\nProprio quando le cose stanno migliorando tra Cairo e Gavreel, Cairo apprende da suo fratello maggiore, London, che loro padre non sta per niente bene. Cairo si sente in colpa per la situazione di suo padre. Si scopre infatti che Cairo \u00e8 scappato di casa e suo padre \u00e8 stato infettato dal virus mentre lo cercava. La storia rivela inoltre il motivo per cui Cairo \u00e8 scappato: Risa, l'ex migliore amica di Cairo che aveva una cotta per lui, ha annunciato alla sua famiglia e ai suoi amici sui social che il ragazzo \u00e8 gay. Incapace di affrontare la sua famiglia circa la sua sessualit\u00e0, Cairo \u00e8 scappato di casa. Pi\u00f9 tardi, la madre del Cairo, Leila, lo informa in lacrime che suo padre \u00e8 morto.\nGavreel e Pearl continuano a sostenere Cairo durante il suo lutto. Sia Terence che Risa si scusano per i loro errori e per i problemi che hanno causato nelle vite di Cairo e Gavreel. Nel frattempo, Leila ha deciso di trasferire la famiglia nella provincia di Bukidnon, cosa che Cairo accetta con esitazione. Cairo alla fine confessa il suo interesse per Gavreel. Successivamente, Cairo e Gavreel si incontrano di persona per la prima volta grazie all'aiuto di Pearl.\nProduzione.\nSviluppo.\nIl 15 luglio 2020, The IdeaFirst Company ha annunciato che il marchio di servizi cellulari di Globe Telecom, TM, avrebbe presentato gli episodi della serie. Il 21 agosto 2020, Bench, un marchio di abbigliamento filippino, \u00e8 stato anche accolto sui social media come il nuovo sponsor della serie.\nPoche ore prima della premiere dell'episodio 9, \"Say It With Love\", lo sceneggiatore della serie Ash M. Malanum, ha twittato che sarebbero stati realizzati altri tre episodi portando il totale degli episodi a 13. Tuttavia, il rilascio di questi episodi \u00e8 stato ritardato di due settimane dopo che il 2 agosto 2020 il governo filippino ha deciso di riportare Metro Manila e le province vicine alla quarantena comunitaria avanzata modificata (MECQ).\nRiprese.\nI primi nove episodi della serie sono stati girati completamente online a causa delle restrizioni di quarantena. Agli attori principali Elijah, Kokoy, Adrianna e Kyle \u00e8 stato chiesto di montare le cornici e truccarsi da soli e Ivan ha diretto le riprese online. I membri della famiglia di Kokoy de Santos ed Elijah Canlas sono stati anche accreditati per aver contribuito alla produzione mentre gli attori stessi recitano nella loro casa. Anche il fratello di Elijah, Jerom e il padre Rommel, hanno recitato nella serie rispettivamente come il fratello e il padre del personaggio di Cairo.\nFuturo.\nThe IdeaFirst Company ha annunciato che il 19 giugno 2020 realizzer\u00e0 una serie spin-off di \"Gameboys\" intitolata \"Pearl Next Door\". Adrianna So riprender\u00e0 il ruolo dell'omonimo personaggio, accanto a Iana Bernardez, Philip Hernandez, Rachel Coates e Cedrick Juan.\nIl 13 settembre 2020, dopo la premiere del finale della stagione 1, IdeaFirst Company ha annunciato che la serie avr\u00e0 una seconda stagione. Prima di questo annuncio, la societ\u00e0 di produzione aveva annunciato che sarebbe stato realizzato un adattamento cinematografico della serie. Il 22 gennaio 2021, un teaser ufficiale per la seconda stagione \u00e8 stato caricato sul canale YouTube di IdeaFirst Company in collaborazione con il singolo 'Hanggang sa Huli' del gruppo P-Pop SB19.\nIl 13 giugno 2021, \"Gameboys\" \u00e8 stato presentato in anteprima sul canale digitale GMA Network di Heart of Asia Channel, in onda ogni domenica dalle 23:00 alle 24:00.\nDistribuzione.\nYouTube.\nIl primo episodio, \"Pass or Play\", \u00e8 stato presentato in anteprima su YouTube il 22 maggio 2020 alle 20:00 (ora standard filippina). La serie \u00e8 considerata il primo dramma BL filippino ad essere prodotto da un media professionale.\nIl 20 settembre 2020 \u00e8 stato rilasciato \"Alt Gameboys\" (episodio 13.5) dedicato al viaggio di Terrence nel lato oscuro di internet e degli appuntamenti online, notoriamente denominato Alter (abbreviazione di Alternate) World. Diretto da Perci Intalan, introduce anche un nuovo personaggio, Achilles De Dios.\nNetflix.\nIl 23 novembre 2020, l'account Twitter di Netflix Filippine ha annunciato che una Level-Up Edition sarebbe stata rilasciata a livello globale a partire dal 30 dicembre 2020. In linea con la \"Level-Up Edition\", le scene originali sono state aggiornate e ri-girate con filmati aggiuntivi, nuova corrispondenza e storie \"Vidgram\" dei personaggi mai viste prima. In questa versione i primi due episodi sono stati rieditati in un unico episodio (intitolato \"Pass or Play?\") e di conseguenza tutti gli episodi successivi della stagione sono stati rinumerati. \"AltGameboys\", originariamente numerato 13.5, \u00e8 presentato come l'episodio 13.\nTV.\nLa webserie \u00e8 stata trasmessa in anteprima il 13 giugno 2021 attraverso il canale Heart of Asia Channel in Digital TV Box a livello nazionale."}
{"id": "8919967", "revid": "1005847", "url": "https://it.wikipedia.org/wiki?curid=8919967", "title": "JA21", "text": "JA21 (acronimo di Juiste Antwoord 2021 in italiano: Risposta corretta 2021) \u00e8 un partito politico dei Paesi Bassi.\n\u00c8 stato fondato nel dicembre 2020 da Joost Eerdmans e Annabel Nanninga dopo aver lasciato il Forum per la Democrazia il 26 novembre 2020. Il partito ha partecipato alle elezioni generali olandesi del 17 marzo 2021.\nStoria.\nJA21 \u00e8 stato fondato il 18 dicembre 2020 da Eerdmans e Nanninga, dopo che avevano lasciato il Forum per la Democrazia a seguito di una disputa interna sulla risposta della leadership del partito alle accuse di razzismo, antisemitismo e omofobia contro il loro movimento giovanile (inclusa la glorificazione di Anders Breivik e Brenton Tarrant) e per dichiarazioni controverse fatte dal leader del partito Thierry Baudet. Il partito si descrive come un \"vero\" partito di destra e mira a colmare il divario tra il Partito popolare per la libert\u00e0 e la democrazia (VVD) e il Partito per la libert\u00e0 (PVV). Il leader del partito Joost Eerdmans era stato precedentemente membro del parlamento per la lista Pim Fortuyn ed era stato vicesindaco di Rotterdam.\nIdeologia.\nNella sua piattaforma, JA21 si descrive sia come liberale che conservatore con una particolare attenzione sulla libert\u00e0 personale, trasparenza politica e affidabilit\u00e0 governativa. Sia gli osservatori politici che la leadership del partito hanno fatto riferimento a JA21 come influenzato dal \"Fortuynismo\", l'ideologia sposata dal politico olandese assassinato Pim Fortuyn e dalla sua lista Lista Pim Fortuyn (LPF). Il leader del partito Joost Eerdmans, \u00e8 lui stesso un ex politico dell'LPF e ha affermato di volere che JA21 aiuti \"le idee di Fortuyn a tornare nella Camera dei Rappresentanti\"."}
{"id": "8919969", "revid": "404449", "url": "https://it.wikipedia.org/wiki?curid=8919969", "title": "Non vedo l'ora di abbracciarti", "text": "Non vedo l'ora di abbracciarti \u00e8 un singolo del gruppo musicale italiano Eugenio in Via Di Gioia, pubblicato il 9 aprile 2021.\nVideo musicale.\nIl videoclip del brano, diretto da Giorgio Blanco, \u00e8 stato pubblicato il 13 aprile 2021 sul canale YouTube del gruppo."}
{"id": "8919970", "revid": "290023", "url": "https://it.wikipedia.org/wiki?curid=8919970", "title": "Monte Pelao", "text": ""}
{"id": "8919973", "revid": "283026", "url": "https://it.wikipedia.org/wiki?curid=8919973", "title": "2S6 Tunguska", "text": ""}
{"id": "8919982", "revid": "1571097", "url": "https://it.wikipedia.org/wiki?curid=8919982", "title": "La tradizione del Natale", "text": "La tradizione del Natale (\"Hometown Christmas\") \u00e8 un film per la televisione del 2018 diretto da Emily Moss Wilson.\nDistribuzione.\nIl film \u00e8 stato distribuito nel 2018."}
{"id": "8919988", "revid": "287204", "url": "https://it.wikipedia.org/wiki?curid=8919988", "title": "Una relazione mortale", "text": "Una relazione mortale (\"Fianc\u00e9 Killer\") \u00e8 un film per la televisione del 2018 diretto da Fred Olen Ray.\nDistribuzione.\nIl film \u00e8 stato distribuito nel 2018."}
{"id": "8919989", "revid": "212348", "url": "https://it.wikipedia.org/wiki?curid=8919989", "title": "Un Natale con amore", "text": "Un Natale con amore (\"A Godwink Christmas\") \u00e8 un film per la televisione del 2018 diretto da Michael Robinson.\nDistribuzione.\nIl film \u00e8 stato distribuito nel 2018."}
{"id": "8919991", "revid": "212348", "url": "https://it.wikipedia.org/wiki?curid=8919991", "title": "Natale a palazzo", "text": "Natale a palazzo (\"Christmas at the Palace\") \u00e8 un film per la televisione del 2018 diretto da Peter Hewitt.\nDistribuzione.\nIl film \u00e8 stato distribuito nel 2018."}
{"id": "8919992", "revid": "1924342", "url": "https://it.wikipedia.org/wiki?curid=8919992", "title": "Gasellit", "text": "I Gasellit sono un gruppo musicale finlandese formatosi nel 2008. \u00c8 formato dai rapper H\u00e4t\u00e4-Miikka, P\u00e4k\u00e4 e Thube Hefner, e dal produttore discografico MusaJusa.\nStoria del gruppo.\nFondatosi a Oulunkyl\u00e4, il gruppo \u00e8 salito alla ribalta con la pubblicazione del primo album in studio \"Kiitt\u00e4m\u00e4t\u00f6n\", che ha esordito alla 26\u00aa posizione della Suomen virallinen lista. Anche i dischi successivi \"Aina\" e \"Seis\" hanno riscosso successo, debuttando in top twenty della medesima graduatoria. Attraverso la Johanna Kustannus, parte della divisione finlandese della Universal Music Group, \u00e8 stato messo in commercio il quarto album in studio \"Veli\", che si \u00e8 collocato al 3\u00ba posto della graduatoria nazionale, rimanendovi per oltre 100 settimane. La vetta della classifica degli album \u00e8 stata raggiunta con \"Jano\" e \"Zen\". Di quest'ultimo, sette tracce su quindici sono entrate nella hitparade dei singoli finlandese, tra cui \"Me ei menn\u00e4 rikki\" al vertice.\nAgli Emma gaala, il principale riconoscimento musicale della Finlandia, hanno conseguito la vittoria nella categoria Gruppo musicale dell'anno, riuscendo ad ottenere diverse nomination."}
{"id": "8920011", "revid": "767487", "url": "https://it.wikipedia.org/wiki?curid=8920011", "title": "Dead Like Juliet", "text": "I Dead Like Juliet sono una band metalcore/hardcore indipendente italiana fondata nel 2011 a Merano, in Alto Adige.\nSono tra i gruppi italiani metalcore pi\u00f9 conosciuti, grazie ai loro numerosi tour in pi\u00f9 di venti paesi europei. Tra i pi\u00f9 importanti due in Russia, due nel Regno Unito, uno per i paesi balcanici, uno in Scandinavia e l'ultimo aprendo per gli Adept.\nSi distinguono sulla scena metalcore per via delle loro affinit\u00e1 all'hardcore e dell'uso delle tastiere nella loro musica.\nDal 2018 tutti i loro pezzi vengono prodotti indipendentemente nel \"Sound Revolt Studio\".\nIl loro ultimo singolo \"Save Me\", dedicato a chi combatte con la depressione, \u00e8 uscito il 3 Novembre 2020."}
{"id": "8920015", "revid": "1591878", "url": "https://it.wikipedia.org/wiki?curid=8920015", "title": "La Torretta", "text": "La Torretta \u00e8 un complesso di edifici, originariamente concepiti come villa delle delizie di Gian Galeazzo all\u2019interno del parco Visconteo e poi riadattati prima ad uso agricolo e ora abitativo. Si trova a Pavia, in Lombardia.\nStoria.\nIl complesso della Torretta, costituito da pi\u00f9 unit\u00e0 residenziali e da rustici, era inserito all\u2019interno del parco Visconteo e rappresenta uno straordinario prototipo della villa di delizia, legata alla riscoperta viscontea dell\u2019ideale umanistico della campagna. Il complesso \u00e8 menzionato per la prima volta nel 1384, quando fu realizzata la torre a cavaliere della strada maestra (Vigentina) che nel 1386 risulta in effetti occupata da Gian Galeazzo. Sempre nello stesso anno, il signore acquis\u00ec anche il vicino mulino sulla Vernavola degli Astolfi. Accanto alla torre, tra il 1388 il 1389, furono innalzati altri edifici, come il \u201cPalazzo del Giardino della Torretta\u201d, per i quali il signore fece giungere oltre 54.000 mattoni dalle fornaci di Lardirago e della cascina Repentita e nove carri di ontani e pi\u00f9 di 191.000 per realizzare il muro di cinta del \u201cGiardino della Torretta\u201d. Nel 1402 si lavorava ancora in opere di carpenteria, si ha infatti notizia di legname di larice trasportato dal lago Maggiore alla riva del Ticino. Nel giardino della Torretta, Gian Galeazzo si trasfer\u00ec nel 1399, per timore della peste, e qui ricevette gli ambasciatori senesi. Il complesso, che era dotato di peschiere, falconiere, e ambiente destinati i cani per la caccia, ospit\u00f2 nel XV secolo anche gli Sforza, ma entr\u00f2 in decadenza con l\u2019arrivo dei francesi nel 1499 e sub\u00ec pesanti danni durante l\u2019assedio, e la successiva battaglia, del 1525. Nel XVI la Camera Ducale concesse a livello il complesso (insieme ad altre possessioni del parco Visconteo) alla famiglia patrizia pavese dei Menochio, il cui esponente pi\u00f9 noto fu Giacomo, professore di Diritto presso l\u2019universit\u00e0 di Pavia e senatore del Senato di Milano dal 1592. I Menochio trasformarono la residenza urbana suburbana in un\u2019azienda agricola, dotata di villa patronale e rustici, simili ad altre sorte del contado di Pavia tra Sei e Settecento e il complesso fu sempre pi\u00f9 spesso denominato \u201cTorretta dei Menochio\u201d. La parte rustica fu arricchita nel XVIII di opifici che sfruttavano l'acqua della Venavola e di una pileria da riso. A partire dagli anni \u201950 del Novecento l\u2019area in cui sorge la Torretta fu interessata da una progressiva urbanizzazione e, progressivamente, il complesso perse la propria destinazione agricola.\nDescrizione.\nIl complesso \u00e8 articolato intorno a due corti distinte: la prima padronale, il cui accesso \u00e8 garantito dalla torre porta (ora intonacata e ribassata in altezza) fatta innalzare da Gian Galeazzo nel 1384, e da una corte rustica. La prima corte \u00e8 rettangolare, con casa padronale sul lato corto a fronte dell\u2019ingresso e giardino alle sue spalle. \u00a0Questa parte del complesso sub\u00ec pesanti rimaneggiamenti nel corso del Seicento: la facciata della casa patronale che si affaccia sul giardino, pur conservando traccia delle originarie bifore trecentesche, presenta caratteri barocchi e in particolare nel terrazzo con balaustra in granito e soprastante loggiato a tre fornici. Analogamente, quella rivolta verso la corte, si caratterizza per un portico a cinque fornici, su colonne doriche in granito, al piano terreno, mentre \u00e8 arricchita da arcate, colonnette e paraste al piano superiore. La corte rustica, di dimensioni maggiori rispetto alla prima e di forma quadrata, conserva alcune grandi bifore trecentesche, seppur gran parte degli edifici furono rimodellati tra Sette e Ottocento, trasmettendogli caratteristiche del tutto simili a quelle delle comuni cascine."}
{"id": "8920016", "revid": "1214201", "url": "https://it.wikipedia.org/wiki?curid=8920016", "title": "Landskrona Boll och Idrotts\u00e4llskap", "text": ""}
{"id": "8920017", "revid": "2076835", "url": "https://it.wikipedia.org/wiki?curid=8920017", "title": "Inga Lindstr\u00f6m - Una sposa in fuga", "text": "Inga Lindstr\u00f6m: Una sposa in fuga (\"Inga Lindstr\u00f6m: Die Braut vom G\u00f6takanal\") \u00e8 un film per la televisione del 2018 diretto da Matthias Kiefersauer.\nTrama.\n\u00c8 il giorno delle nozze di Emma e Paul al quale sono invitati i rispettivi parenti, tra cui Maren, la sorella della sposa, e i loro genitori, Per e Frida, da tempo divorziati, e anche Victor, il fratello di Paul e i loro genitori, Melker e Kirsten. Quest'ultima, con le sue manie di controllo, vorrebbe che Paul e Emma dopo le nozze lavorassero nell'attivit\u00e0 di famiglia per poi un giorno assumerne il controllo, davanti alla cosa Emma si sta rendendo conto che una volta diventata una donna sposata la sua vita sar\u00e0 dedita solo alle responsabilit\u00e0, e impulsivamente scappa via.\nTutti gli invitati si mettono a cercarla, e Emma trova temporaneamente rifugio in una locanda gestita da Hans, il quale scopre che Emma \u00e8 la figlia di Frida, rimanendone turbato. Frida e Hans si conobbero in passato, e dopo tanto tempo i due si rivedono: Frida aveva tradito Per con Hans rimanendo incinta di Emma, \u00e8 lui il suo vero padre e Emma \u00e8 sempre rimasta all'oscuro di questa verit\u00e0. Intanto tra Victor e Maren, che in passato ebbero una storia, c'\u00e8 un riavvicinamento, almeno finch\u00e9 Maren non scopre che Victor ha una nuova fidanzata la quale lo lascia dato che lui voleva tradirla.\nEmma inizia a fare amicizia con Moritz, giovane ragazzo che lavorava proprio nel servizio caterign al matrimonio, attratto da lei le propone di scappare invitandola a viaggiare con lui col il suo furgoncino. Quando Paul trova Emma non riesce a convincerla nel riconsiderare l'idea del matrimonio, lei preferisce viaggiare con Moritz, in realt\u00e0 \u00e8 ancora innamorata di Paul ma \u00e8 troppo spaventata all'idea di sposarlo. Paul trova consolazione nella saggezza di suo padre, proprio lui gli fa capire che Emma \u00e8 terrorizzata perch\u00e9 ormai vede nel matrimonio unicamente una vita di doveri e privazioni.\nPer confessa a Frida di non provare nessun rancore nei suoi confronti per averlo tradito, e anche se Emma non \u00e8 la sua vera figlia l'ha sempre amata come se lo fosse, e anche se il loro matrimonio non ha funzionato Frida gli ha dato due figlie e quindi Per non rimpiange nulla. Proprio quando Emma e Moritz stavano per partire, si rendono conto che le ruote del furgoncino sono state forate, Emma inizia a rendersi conto che Moritz \u00e8 soltato una persona insignificante senza sostanza, infatti bench\u00e9 dichiarasse di volersi trasferire in Brasile per diventare un meccanico, scopre che non \u00e8 nemmeno capace di cambiare le ruote del furgoncino. Poi arriva Paul, il quale, dopo aver forato lui stesso le ruote del furgoncino, compra quelle di ricambio, proponendo a Moritz di montarle lui stesso, a patto che Moritz gli presti il mezzo con cui Paul intende viaggiare con Emma al suo fianco e lei, felice di vedere Paul combattere per salvare il loro amore, accetta felicemente.\nFrida e Hans, che in tanti anni non avevano mai smesso di amarsi, ritornano insieme, mentre Per conosce la sorella di Hans e da subito i due si rivelano attratti l'uno dall'altra. Paul, alla guida del furgoncino, fa una sosta e finalmente lui e Emma chiariscono i loro sentimenti: lei lo ama ma non vuole che il matrimonio diventi un pretesto per vivere una monotona e noiosa routine, lei \u00e8 innamorata di Paul perch\u00e9 lui \u00e8 un uomo romantico e passionale, dimostrandolo quando ha lottato per riconquistarla, Emma ci tiene ancora a sposarlo ma nel loro matrimonio non deve mancare l'avventura e il rischio. Emma e Paul fanno l'amore e dopo essersi riconciliati i due finalmente sono pronti per sposarsi.\nDistribuzione.\nIl film \u00e8 stato distribuito nel 2018."}
{"id": "8920019", "revid": "33751", "url": "https://it.wikipedia.org/wiki?curid=8920019", "title": "Al-Talaba SC", "text": ""}
{"id": "8920022", "revid": "287204", "url": "https://it.wikipedia.org/wiki?curid=8920022", "title": "Lampada Giova", "text": "Giova \u00e8 una lampada da tavolo progettata dalla designer ed architetta italiana Gae Aulenti nel 1964 per l'azienda d'illuminazione FontanaArte.\nIl progetto rappresenta l'esordio della designer italiana nel campo dell'illuminazione d'autore e si distingue per la duplice funzione di lampada e vaso.\nLa lampada si compone di due sfere sovrapposte, l'inferiore funge da portalampada, mentre la superiore si presenta come vaso portafiori..\nContesto storico-culturale.\nIn un periodo di sviluppo economico ed urbanizzazione del dopoguerra, in cui la figura del progettista assume un ruolo chiave nella ricostruzione di citt\u00e0 ed ambienti interni, la giovane architetta donna Aulenti, a seguito di numerosi successi professionali ottenuti nel corso degli anni 50, diventa una delle maggiori esponenti del nuovo movimento neoliberty italiano, assumendo il ruolo di fautrice dello stile, esprimendo un nuovo linguaggio simbolico incentrato sull'utilizzo di linee e e forme curve, opponendosi cosi alla filosofia del razionalismo e minimalismo italiano. Appoggiandosi alle teorie di Ernesto Nathan Rogers, la figura di Gae Aulenti diviene negli anni '60 sempre pi\u00f9 internazionale grazie anche ai vari allestimenti per i negozi Olivetti a Parigi e Buenos Aires, per i quali progetta vari sistemi di illuminazione in grado di animare gli ambienti interni, accentuando un richiamo all'Art Nouveau come segno di reazione all'estrema funzionalit\u00e0. \nNegli anni sessanta Gae Aulenti sviluppa un significativo dialogo con FontanaArte, creando prodotti che rivelano il suo approccio innovativo nell\u2019uso di forme e materiali. Lampada Giova (1964), segna l\u2019esordio di Aulenti nel settore dell\u2019illuminazione d\u2019autore. Giova \u00e8 una delle icone del design d\u2019autore presenti in occasione della realizzazione del Centro Fly a Milano, nel 1966, di cui Gae Aulenti sar\u00e0 art director. In particolare la lampada verr\u00e0 posta nello showroom di Poltronova, insieme ad altre produzioni della Aulenti.\nDescrizione.\nCaratteristiche Tecniche.\nSu una base in metallo \u00e8 posizionato un globo in vetro soffiato trasparente che include la sfera interna in vetro soffiato bianco lucido, dove alloggia la sorgente luminosa. Al di sopra, poggia una coppa in vetro soffiato pulegoso trasparente colorato con funzione di vaso portafiori. Il cavo di alimentazione, l'interruttore e la spina sono di colore nero. La lampada \u00e8 disponibile in due dimensioni.\nMateriali e Lavorazioni.\nLa base in metallo si presenta sia in finitura cromata che galvanizzata dorata. La semisfera inferiore \u00e8 realizzata in vetro soffiato bianco lucido. La semisfera superiore \u00e8 realizzata in vetro pulegoso, il quale si presenta con una superficie scabra, semi-opaca o traslucida costituita da bollicine ottenute introducendo nella massa fusa una sostanza atta a produrre lo sviluppo di bolle di gas. La tecnica venne sviluppata negli anni venti da Napoleone Martinuzzi alla Venini.\nComponente figurativa e plastica.\nLa base di Giova viene prodotta nella versione cromata e dorata, conferendo cos\u00ec due caratteri diversi: la cromata pi\u00f9 neutra e discreta, la dorata pi\u00f9 lussuosa e vistosa.\nIl vetro della sfera inferiore permette di far trasparire l'intreccio di forme curve delle tre componenti e il contrasto di linee morbide e rette ottenute dal taglio delle sfere.\nUn'ulteriore contrasto \u00e8 dato anche dalla scelta dei vetri utilizzati, in quanto il materiale della calotta superiore, realizzato in vetro pulegoso, suggerisce all'utente la sua seconda funzione, quella di contenere.\nGrado di codifica.\nLa lampada Giova, per la sua duplice funzione, \u00e8 stata realizzata partendo da una rielaborazione di due codici gi\u00e0 esistenti. Si tratta di un fenomeno di ipercodifica, ovvero sulla base di una regola precedente viene proposta una regola additiva per una applicazione particolarissima della regola generale. Questo \u00e8 un caso particolare nel quale troviamo una sorta di unione di due ipercodifiche.\nInterazione con l'utente.\nLa duplice funzione di Giova permette all'utente di utilizzare l'oggetto sia come sistema di illuminazione che come vaso portafiori. La semisfera superiore, non essendo vincolata al resto della struttura, pu\u00f2 essere rimossa o ruotata su se stessa. Inoltre, come artefatto di design, agisce sulla sfera del \"far essere\" lavorando sull'identit\u00e0 dell'utente che la possiede.\nValorizzazione.\nPartendo dai concetti teorici del semiologo Jean-Marie Floch:, \nsi pu\u00f2 affermare che le funzioni assolte dalla lampada appartengano a campi semantici molto differenti, ovvero l'illuminazione e la botanica. Questo accostamento inusuale ed innovativo ha richiesto una particolare attenzione da parte del designer nel coniugare al meglio le due funzioni, richiedendo quindi una particolare attenzione al lato pratico, in quanto lavora sui valori utilitari. Troviamo anche una valorizzazione utopica perch\u00e9, rispetto ad altre lampade, Giova lavora nella sua estetica all'essere diversa."}
{"id": "8920023", "revid": "380453", "url": "https://it.wikipedia.org/wiki?curid=8920023", "title": "Volleybalvereniging Orion 2019-2020 (maschile)", "text": "Questa voce raccoglie le informazioni riguardanti il Volleybalvereniging Orion nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8920024", "revid": "122266807", "url": "https://it.wikipedia.org/wiki?curid=8920024", "title": "Rosamunde Pilcher - L'eredit\u00e0 di nostro padre", "text": "Rosamunde Pilcher - L'eredit\u00e0 di nostro padre (\"Rosamunde Pilcher: Das Verm\u00e4chtnis unseres Vaters\") \u00e8 un film per la televisione del 2018 diretto da Marco Serafini.\nTrama.\nIris \u00e8 una giovane ragazza che vive a Londra, lavora in un'azienda di software ed \u00e8 fidanzata con Marc, la sua \u00e8 una vita tranquilla, almeno fino a quando non riceve una lettera dalla Cornovaglia, a spedirla \u00e8 stata una ragazza di nome Greta, la quale la invita a raggiungerla nella speranza che Iris possa rintracciare per lei l'ex amante del suo defunto padre John in modo che possa darle lo yacht che le aveva lasciato in eredit\u00e0.\nAnche se Iris \u00e8 sorpresa da questa insolita richiesta, decide di accettare anche perch\u00e9 il suo lavoro non le piace vedendolo come un pretesto per inseguire il suo sogno di diventare una reporter. Raggiunta la casa di Greta scopre che lei ha la sua stessa et\u00e0, \u00e8 molto malata, viene accudita dalla sua matrigna Maura e dal suo fratellastro Patrick, unico figlio di Maura avuto dal suo primo matrimonio. Maura \u00e8 stata la seconda moglie di John, ora vive insieme al suo compagno Timothy, ex atleta il quale sta insieme a lei principalmente per via dell'eredit\u00e0 che John le ha lasciato.\nGreta, per via delle sue pessime condizioni di salute, muore poco dopo aver conosciuto Iris, quest'ultima vuole rispettare le sue volont\u00e0 e trovare l'amante di John per darle lo yacht \"Sea Breeze\" scoprendo che in realt\u00e0 si tratta di Fiona, sua madre. Adesso Iris ha capito che John era suo padre mentre Greta la sua sorellastra, Greta ha preferito non dirle nulla lasciando che fosse lei a scoprirlo da sola. Iris inizia a frequentare Patrick, il quale era molto affezionato a John, tanto che ha rinunciato alla carriera per ereditare l'emittende radiofonica indipendente del suo patrigno. In breve tempo qualla che era iniziata come un'amicizia tra Patrick e Iris, diventa poi amore.\nPatrick sta attraversando un momento difficile, infatti si sta impegnando a osteggiare un'industria petrolifera che vuole estrarre del petrolio dal mare, vicino alla costa, non curandosi del terribile impatto ambientale che ci\u00f2 comporterebbe. Fiona raggiunge Iris in Cornovaglia spiegandole che John era incastrato in un matrimonio infelice, loro due erano amanti, ma quando Fiona scopr\u00ec di essere incinta lo lasci\u00f2 anche perch\u00e9 John non ebbe il coraggio di prendere posizione e di lasciare sua moglie dato che aspettava Greta, e Fiona non voleva vivere nell'ombra limitandosi a essere solo l'amante. Iris le mostra tutte le lettere che John aveva scritto e spedito a Fiona, ma lei non le ha mai lette infatti le rispediva sempre indietro, ma se non lo avesse fatto avrebbe scoperto che la moglie di John era morta due anni dopo che Fiona lo lasci\u00f2, infatti John desiderava stare con Fiona e accogliere lei e Iris nella sua famiglia. Fiona per\u00f2 non rimpiange di averlo ignorato, essendosi completamente disaffezionata da lui anche perch\u00e9 \u00e8 felice insieme al suo nuovo compagno, John infatti non ha combattuto per salvare il loro amore, e non intende nemmeno accettare lo yacht.\nIris decide di aiutare Patrick nell'inchiesta contro l'azienda petrolifera, intanto in Cornovaglia arriva Marc, che dopo aver saputo che John era il padre di Iris, vede in tutto ci\u00f2 la possibilit\u00e0 di appropriarsi del patrimonio dell'uomo ritenendo che Iris debba far valere i suoi diritti in quanto unica figlia del defunto, mettendo in guardia Maura facendole capire in maniera sfacciata che tenter\u00e0 in tutti i modi di ottenere attraverso Iris la titolarit\u00e0 sull'eredit\u00e0 di John, in effetti Maura aveva sempre saputo dell'esistenza di Iris. Quest'ultima, disgustata dall'avidit\u00e0 di Marc, decide di lasciarlo, spiegando a Maura che non deve avere nulla da temere e che non desidera mettere in discussione la ripartizione dell'eredit\u00e0.\nPatrick prende a pugni Timothy il quale aveva tentato di mandare in rovina l'emittente radiofonica allontanando gli sponsor temendo che, se avesse continuato a combattere contro l'industria petrolifera, alla fine lo avrebbero citato in giudizio non volendo perdere il denaro di Maura dietro a delle eventuali spese legali. Maura decide di lasciare Timothy cacciandolo di casa, inoltre \u00e8 disposta a dividere il patrimonio del marito con Iris, e insieme decidono di investirlo nell'emittente radiofonica.\nL'azienda petrolifera, almeno per ora, rinuncia a costrire la sua piattaforma di estrazione grazie alla raccolta firme di Patrick, ora lui e Iris sono finalmente una coppia, Iris porta nel cuore il ricordo di Greta perch\u00e9 solo grazie a sua sorella adesso pu\u00f2 vivere un'esistenza felice.\nDistribuzione.\nIl film \u00e8 stato distribuito nel 2018."}
{"id": "8920026", "revid": "121973504", "url": "https://it.wikipedia.org/wiki?curid=8920026", "title": "La vendetta di Elle", "text": "La vendetta di Elle (\"A Daughter's Revenge\") \u00e8 un film per la televisione del 2018 diretto da Anthony Lefresne.\nDistribuzione.\nIl film \u00e8 stato distribuito nel 2018."}
{"id": "8920041", "revid": "287204", "url": "https://it.wikipedia.org/wiki?curid=8920041", "title": "Giocolo Giocoli II", "text": "Biografia.\nPrincipe di Jadera, visconte di Faenza e valoroso Capitano, partecip\u00f2 nel 1264 con gli altri maggiorenti della citt\u00e0 alla designazione di Obizzo II d'Este a signore di Ferrara dopo la morte di Azzo VII. Secondo una fonte locale seicentesca sarebbe stato proclamato \"capo dei nobili e signore del popolo\", per il periodo 1270-1298 e nel 1274 avrebbe fatto erigere la chiesa di San Domenico. Combatt\u00e9 e svolse incarichi diplomatici al servizio di Obizzo II d'Este: secondo una storia degli Estensi cinquecentesca, avrebbe guidato nel 1282 il contingente ferrarese che partecip\u00f2 alla presa di Faenza alla testa di mille fanti, i quali s'accompagnarono alle genti di Malatesta da Rimini, di Tribaldello Manfredi &amp; de Bolognesi. e l'anno successivo lo stesso contro Forl\u00ec. Nel 1289 sarebbe stato inviato come ambasciatore a Modena per ricevervi in nome di Obizzo II il giuramento di fedelt\u00e0 della citt\u00e0. Alla sua morte ebbe una sepoltura templare nella imponente cappella dei principi Giocoli all'interno della chiesa di Santa Maria del Tempio in Ferrara, ora scomparsa."}
{"id": "8920057", "revid": "438678", "url": "https://it.wikipedia.org/wiki?curid=8920057", "title": "Ostruzione del Canale di Suez nel 2021", "text": ""}
{"id": "8920062", "revid": "33689", "url": "https://it.wikipedia.org/wiki?curid=8920062", "title": "Bundle Hardware Software", "text": ""}
{"id": "8920073", "revid": "92723", "url": "https://it.wikipedia.org/wiki?curid=8920073", "title": "Bernardino Carlos Guillermo Honorato Echeverr\u00eda Ruiz", "text": ""}
{"id": "8920075", "revid": "92723", "url": "https://it.wikipedia.org/wiki?curid=8920075", "title": "Angel Otaegui Echeverr\u00eda", "text": ""}
{"id": "8920077", "revid": "458786", "url": "https://it.wikipedia.org/wiki?curid=8920077", "title": "Bart\u0142omiej Wdowik", "text": "Caratteristiche tecniche.\n\u00c8 un esterno sinistro che pu\u00f2 svariare lungo tutta la corsia.\nCarriera.\nCresciuto nel settore giovanile del , debutta in prima squadra il 28 luglio 2018 in occasione dell'incontro di III liga perso 2-0 contro il ; l'anno seguente si trasferisce all' in seconda divisione dove si ritaglia in breve tempo un ruolo da titolare. Sei mesi pi\u00f9 tardi, nel gennaio 2020, viene acquistato dal approdando dunque in Ekstraklasa. Esordisce nella massima divisione polacca il 16 febbraio giocando il match pareggiato 0-0 contro il .\nStatistiche.\n\"Statistiche aggiornate al 12 aprile 2021\"."}
{"id": "8920078", "revid": "287204", "url": "https://it.wikipedia.org/wiki?curid=8920078", "title": "Incidente della Mongolia Interna", "text": "L'incidente della Mongolia Interna ()\uff0co l'epurazione del Partito Rivoluzionario Popolare della Mongolia Interna (), \u00e8 stata una massiccia epurazione politica durante la Rivoluzione Culturale nella Mongolia Interna. L'epurazione \u00e8 stata sostenuta dal Comitato Centrale del Partito Comunista Cinese ed \u00e8 stata guidata da Teng Haiqing, un tenente generale (zhong jiang) dell'Esercito popolare di liberazione. Ha avuto luogo dal 1967 al 1969 durante il quale oltre un milione di persone sono state classificate come membri del gi\u00e0 dissolto \"Partito Rivoluzionario Popolare della Mongolia Interna\", mentre il linciaggio e il massacro diretto hanno provocato la morte di decine di migliaia di persone, la maggior parte delle quali erano Mongoli.\nSecondo la querela ufficiale della Procura suprema del popolo nel 1980 dopo la Rivoluzione culturale: durante l'epurazione furono arrestate 346.000 persone, 16.222 furono perseguitate a morte o uccise direttamente e oltre 81.000 rimasero permanentemente ferite (storpio per tutta la vita). Altre stime hanno indicato un bilancio delle vittime tra 20.000 e 100.000, mentre centinaia di migliaia sono stati arrestati e perseguitati e oltre un milione di persone sono state colpite.\nDopo la Rivoluzione Culturale, l'epurazione fu considerata un \"errore\" e le sue vittime furono riabilitate dal Partito Comunista Cinese (PCC) durante il periodo \"Boluan Fanzheng\". Tuttavia, il comandante dell'epurazione, Teng Haiqing, non ha ricevuto alcun processo o punizione legale perch\u00e9 il Comitato Centrale del PCC pensava che Teng avesse ottenuto risultati militari nelle guerre passate. D'altra parte, alcuni affiliati di Teng hanno ricevuto varie pene detentive, con una delle principali affiliate mongole condannata a 15 anni di prigione.\nSfondo storico.\nIl 16 maggio 1966, la Rivoluzione Culturale fu lanciata ufficialmente da Mao Zedong e dal Gruppo Centrale per la Rivoluzione Culturale. Dal 7 giugno al 20 luglio, Ulanhu, il presidente della regione autonoma cinese della Mongolia Interna, \u00e8 stato ampiamente criticato come un \"attivista anti-partito\" e perseguitato. \u00c8 stato anche criticato da leader centrali come Liu Shaoqi e Deng Xiaoping, che a loro volta furono presto perseguitati durante la Rivoluzione. Il 16 agosto, Ulan \u00e8 stato licenziato dalle sue posizioni ed era agli \"detenzione domiciliare\" a Pechino.\nNel maggio 1967, Teng Haiqing (\u6ed5\u6d77\u6e05) divenne il leader della regione militare della Mongolia Interna. Il 27 luglio 1967, il ramo settentrionale del Comitato centrale del Partito Comunista Cinese annunci\u00f2 che Ulanhu aveva commesso cinque crimini, tra cui antimaoismo, antisocialismo, separatismo e cos\u00ec via.. Supportato da Lin Biao, Jiang Qing e Kang Sheng, Teng ha lanciato una massiccia epurazione che intendeva \"scavare\" il \"veleno di Ulanhu\" nella Mongolia interna.\nDurante l'epurazione, il gi\u00e0 dissolto \"Partito Rivoluzionario Popolare (PRP) della Mongolia Interna\" \u00e8 stato affermato di essersi ristabilito e cresciuto al potere dal 1960. Ulanhu \u00e8 stato accusato di essere il leader di tale partito. Almeno centinaia di migliaia di persone sono state classificate come membri del PRP, considerati separatisti e perseguitati. Durante l'epurazione, la lingua mongola fu bandita dalle pubblicazioni ei mongoli furono accusati di essere \"i figli e gli eredi di Gengis Khan\".\nLinciaggio e massacro.\nMetodi di tortura e uccisione.\nI metodi utilizzati per linciare e uccidere durante la purga includevano il marchio con ferri da stiro caldi, l'alimentazione di scarti di forno, la rimozione di fegati, l'impiccagione, il taglio di lingue e nasi, chiodi perforanti, vagine perforanti, versando acqua calda salina nelle ferite e altro ancora.\nBilancio delle vittime.\nSecondo la querela ufficiale della Procura Suprema del Popolo nel 1980 dopo la Rivoluzione Culturale, durante l'epurazione furono arrestate 346.000 persone (il 75 per cento erano mongoli), oltre 16.000 furono perseguitate a morte e oltre 81.000 furono ferite e disabili in modo permanente.\nAltre stime includono:\nRiabilitazione.\nDopo la Rivoluzione Culturale, il nuovo leader supremo della Cina Deng Xiaoping sal\u00ec al potere nel 1978 e diresse, insieme a Hu Yaobang e altri, una riabilitazione su larga scala di \"casi ingiusti, falsi, errati (\u51a4\u5047\u9519\u6848)\" avvenuti durante la Rivoluzione. L'incidente della Mongolia Interna \u00e8 stato considerato un \"errore\" e le sue vittime sono state riabilitate dal Partito Comunista Cinese (PCC) nel 1979 durante il periodo \"Boluan Fanzheng\". L'intera epurazione \u00e8 stata attribuita alla \"Banda dei Quattro\" e Lin Biao cos\u00ec come i suoi affiliati. I processi per la banda dei quattro iniziarono nel 1980.\nNegli anni '80, ci furono chiamate a processo contro Teng Haiqing, il comandante dell'epurazione, ma il Comitato centrale del PCC pensava che Teng avesse ottenuto risultati militari durante le guerre in passato e non avrebbe dovuto assumersi la responsabilit\u00e0 dell'epurazione. D'altra parte, alcuni affiliati di Teng hanno ricevuto varie pene detentive, con una delle principali affiliate mongole, Wu'er Bagan (\u4e4c\u5170\u5df4\u5e72), condannata a 15 anni di prigione."}
{"id": "8920080", "revid": "365417", "url": "https://it.wikipedia.org/wiki?curid=8920080", "title": "Oratorio della Santissima Trinit\u00e0 (San Giovanni in Croce)", "text": "L'oratorio della Santissima Trinit\u00e0, anche noto pi\u00f9 impropriamente come chiesa della Santissima Trinit\u00e0, \u00e8 un edificio religioso del comune di San Giovanni in Croce, in provincia di Cremona (Lombardia, Italia).\nStoria.\nL'Oratorio della Santissima Trinit\u00e0 ha origini antiche e complesse, poich\u00e9 la sua storia fonda le basi dalla fine del XV secolo.\nL'oratorio sorge non troppo distante dalla Chiesa di San Zavedro, l'ex chiesa parrocchiale di San Giovanni in Croce, e proprio presso questa chiesa venne fondata nel 1476 la Confraternita della Beata Vergine delle Grazie (Disciplini), che nel 1579 si aggreg\u00f2 all'arciconfraternita romana dell'Ordine della Santissima Trinit\u00e0 (Trinitari). A seguito di questa aggregazione, 90 anni pi\u00f9 tardi, nel 1669, la confraternita venne formalmente intitolata alla Santissima Trinit\u00e0. E fu proprio questa compagnia che decise di costruire questo nuovo, al tempo, edificio di culto.\nI lavori di costruzione ebbero inizio col porre le fondamenta nel 1581, che vennero gettate sulle rovine di un edificio pi\u00f9 antico. Poi, dal 1586 ebbe inizio l'edificazione vera e propria, che giunse a termine nel 1624.\nTuttavia, dagli inizi del XVIII secolo subentr\u00f2 il decadimento dell'oratorio, a seguito dell'indebolimento della confraternita, che perse di vivacit\u00e0 e si ritrov\u00f2 in crisi economiche. La confraternita riusc\u00ec a perdurare e a governare l'oratorio fino al 1786, anno in cui venne soppressa per ordine dall'imperatore Giuseppe II d'Asburgo-Lorena. Cos\u00ec, decaduta la confraternita della Santissima Trinit\u00e0, a subentrare ad essa ci fu la Compagnia del Santissimo Sacramento, gi\u00e0 presente nella chiesa parrocchiale dal 1578.\nCome dimostrato dai documenti relativi alle visite pastorali, l'oratorio venne patrocinato dalla famiglia Vidoni, che dal 1623 divenne feudataria di San Giovanni in Croce. Infatti, l'influenza e il patronato dei Vidoni fece s\u00ec che nel XIX secolo l'oratorio venne abbellito e ornato di quadri, statue e pregiati arredamenti. E rimase sotto il patronato dei Vidoni fino agli inizi del XX secolo, quando allo scoppio del fascismo i membri della famiglia abbandonarono il paese.\nNegli anni successivi del Novecento, l'oratorio fu completamente abbandonato e adibito ai pi\u00f9 vari e disparati usi. Ad esempio fu utilizzato come cinema, bar, palestra e anche come magazzino. Questo degrado perdur\u00f2 per lunghi decenni, fino a quando non venne finalmente attuato un intenso e lungo progetto restaurativo conclusosi nel 2018, che ha riportato l'oratorio al suo antico splendore originario.\nDescrizione.\nL'Oratorio della Santissima Trinit\u00e0 \u00e8 un edificio religioso che segue il tipico esempio di chiesa progettata secondo le regole di Carlo Borromeo, che dett\u00f2 le istruzioni per la costruzione dei nuovi edifici sacri.\nEsterno.\nEsternamente l'oratorio ha un aspetto sobrio, \u00e8 costruito in mattoni ed \u00e8 caratterizzato da una semplice pianta rettangolare, lunga 17.2 m e larga 8.5 m, con un prolungamento nella zona absidale che si presenta profonda 7 m e lunga 4.4 m.\nLa facciata \u00e8 slanciata ed \u00e8 divisa in due ordini, separati da un cornicione mediano parallelo al suolo. Inoltre, la facciata si presenta tripartita da otto lesene, abbinate a due a due in modi da risultare quattro per ogni ordine, con quelle del secondo ordine che terminano ognuna con un capitello di ordine dorico. Per ogni ordine, le lesene sono poste due agli estremi laterali e due pi\u00f9 verso il centro, creando in questo modo degli spazi tra di esse, con quello centrale che presenta una riquadratura maggiore rispetto a quelli laterali. Al centro del primo ordine si apre l'accesso peincipale con un portale quadrangolare, mentre al centro del secondo ordine si aprono tre finestre, due laterali rettangolari pi\u00f9 corte di quella centrale, che termina ad arco. Come termine superiore, a chiudere in alto la superficie della facciata, vi si trova un semplice frontone triangolare.\nAncora, considerando il livello del presbiterio, si pu\u00f2 notare alla sua destra di quest'ultimo il campanile a pianta quadrata, edificato nel XIX secolo, mentre alla sua sinistra la sagrestia.\nInterno.\nInternamente l'oratorio presenta un assetto a navata unica, con il soffitto con grande volta a botte, costolonata e lunettata, che venne affrescata nel 1886. Sotto la volta, un cornicione in stucco e molto sporgente corre lungo tutto il suo perimetro, sorretto da varie mensole.\nSulle pareti sono presenti varie nicchie a pianta semicircolare, in cui sono situate statue di santi.\nInfine, l'abside \u00e8 semicircolare e la sua altezza \u00e8 di molto ribassata rispetto all'altezza del resto dell'edificio. Qui \u00e8 presente un crocifisso centrale, l'altare maggiore e due finestre laterali per l'illuminazione.\nOpere scomparse.\nA testimonianza dell'importante patronato della famiglia Vidoni, vi erano due delle pi\u00f9 pregevoli opere dell'oratorio, due monumenti funebri realizzati tra il 1822 e il 1836.\nEssi vennero realizzati in marmo di Carrara dallo scultore Giuseppe Giudici su progetto di Luigi Voghera e furono voluti dalla principessa Carlotta Kewenh\u00fcller-Metsch per il marito, il principe Giuseppe de Soresina-Vidoni, e il figlio Giovanni. Ma, purtroppo, oggi le due opere sono andate perdute dagli anni '50 del XX secolo, poich\u00e9 vennero smontate per essere spostate al cimitero, ma qui non giunsero mai.\nA ricordo del suddetto principe Giuseppe e della sua tomba vi \u00e8 ancora oggi una lapide marmorea posta esternamente sulla facciata dell'edificio, precisamente alla sinistra del portale, tra lo spazio creato da due delle lesene del primo ordine. Qui segue l'intera inscrizione:\nRestauro.\nDopo il lungo periodo di completo abbandono e i vari e disparati utilizzi che se ne sono fatti, finalmente negli ultimi anni \u00e8 stato compiuto un intenso lavoro di restauro.\nPart\u00ec tutto intorno al 2008 con il progetto restaurativo favoreggiato dall'allora parroco locale don Mario Binotto, poi proseguito da don Bernardino Orlandelli e ancora da don Diego Pallavicini. Cos\u00ec ebbe inizio il paziente lavoro restaurativo realizzato da Rosa Nolli, al fine di riportare l'oratorio al suo aspetto originario. Di fondamentale importanza \u00e8 stato il mecenatismo della locale azienda casearia Saviola, che ha finanziato buona parte dei lavori. Altro contributo \u00e8 stata anche la tesi universitaria dell'architetto Maria Cristina Bertani, incentrata proprio su questo edificio.\nIl restauro si \u00e8 concluso nel 2018, dopo un lungo percorso durato pi\u00f9 di 10 anni. La successiva inaugurazione si \u00e8 tenuta a fine primavera, riaprendo ufficialmente l'edificio, che ad oggi \u00e8 nuovamente visitabile. Poche ore dopo l'inaugurazione si \u00e8 anche tenuto un evento serale e un concerto nella chiesa parrocchiale di San Giovanni Battista.\nL'Amministrazione comunale curer\u00e0 la manutenzione della torre campanaria dell'oratorio."}
{"id": "8920081", "revid": "599013", "url": "https://it.wikipedia.org/wiki?curid=8920081", "title": "Hubert Adamczyk", "text": "Caratteristiche tecniche.\n\u00c8 un trequartista.\nCarriera.\nInizia a giocare presso la squadra della sua citt\u00e0, lo , che lascia nel 2014 per entrare a far parte dell'Academy del ; con il club londinese trascorre un biennio al termine del quale fa rientro in patrie fra le file del ; debutta fra i professionisti il 6 marzo disputando i minuti finali dell'incontro di Ekstraklasa\u00a0perso 2-1 contro il . Poco impiegato in prima squadra, dopo un prestito all' nel 2018 viene ceduto a titolo definitivo al , che a sua volta lo presta al in vista della stagione 2018-2019.\nStatistiche.\n\"Statistiche aggiornate al 12 aprile 2021\"."}
{"id": "8920095", "revid": "599013", "url": "https://it.wikipedia.org/wiki?curid=8920095", "title": "Tiago Alexandre Mendes Alves", "text": "Caratteristiche tecniche.\n\u00c8 un centrocampista offensivo che pu\u00f2 agire anche da ala.\nCarriera.\nInizia la propria carriera professionistica nel , dove viene promosso in prima squadra nel 2016 dopo una stagione passata con la squadra B nel Campeonato de Portugal; debutta il 31 luglio 2016 in occasione dell'incontro di Ta\u00e7a da Liga vinto 2-1 contro l'. Nel 2017 fa ritorno in terza divisione fra le fila del e l'anno seguente passa al che lo utilizza nella propria formazione Under-23 nella \"Liga Revela\u00e7\u00e3o\".\nNel febbraio 2019 si trasferisce in Polonia firmando con il , club di terza divisione; divenuto titolare in poco tempo, al termine della stagione ottiene la promozione in I liga. Dopo aver iniziato da titolare anche la stagione seguente, nel mese di agosto viene acquistato dal approdando quindi in Ekstraklasa; debutta nella massima divisione polacca il 29 settembre giocando il match pareggiato 0-0 contro l'.\nStatistiche.\n\"Statistiche aggiornate al 12 aprile 2021\"."}
{"id": "8920104", "revid": "458786", "url": "https://it.wikipedia.org/wiki?curid=8920104", "title": "Adri\u00e1n Kapr\u00e1lik", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile dello , debutta in prima squadra il 14 giugno 2020 in occasione dell'incontro di Superliga\u00a0vinto 2-1 contro lo ; a partire dalla stagione seguente viene promosso in pianta stabile in prima squadra ed il 15 agosto realizza la sua prima rete nella vittoria per 4-2 contro l'.\nStatistiche.\n\"Statistiche aggiornate al 13 aprile 2021\"."}
{"id": "8920117", "revid": "416175", "url": "https://it.wikipedia.org/wiki?curid=8920117", "title": "Chaturbate", "text": "Chaturbate \u00e8 un sito web per adulti, in cui \u00e8 possibile chattare gratuitamente con migliaia di donne o uomini suddivisi in varie categorie, oppure eventualmente parlare con loro in privato dietro una forma di abbonamento.\nAll'interno del sito vengono effettuate esibizioni dal vivo in webcam, tipicamente con scene di nudo o attivit\u00e0 sessuale che vanno dallo spogliarello a contenuti espliciti per adulti. Ad ottobre 2020 Chaturbate era il 65\u00b0 sito web al mondo e il 5\u00b0 sito per adulti pi\u00f9 popolare.\nChaturbate \u00e8 una parola macedonia formata da \"chat\" e \"masturbarsi\". Gli spettatori possono guardare gratuitamente (ad eccezione degli spettacoli privati), ma possono pagare attraverso un sistema di \"mance\" chiamate \"tips\" o \"token\", in base alle richieste di chi sta effettuando l'esibizione. Il sito stesso guadagna trattenendo circa il 40% di queste mance.\nA novembre 2019 il sito si \u00e8 classificato al 22\u00ba posto nella classifica globale di Alexa ed era il pi\u00f9 grande sito di webcamming per adulti insieme a BongaCams e LiveJasmin. Si stima che il sito abbia circa 4,1 milioni di visitatori singoli ogni mese."}
{"id": "8920118", "revid": "965226", "url": "https://it.wikipedia.org/wiki?curid=8920118", "title": "Hu Bo", "text": "I suoi testi sono stati pubblicati con lo pseudonimo Hu Qian () ed \u00e8 principalmente conosciuto per il suo primo e unico lungometraggio \"An Elephant Sitting Still\" (2018).\nBiografia.\nNato nel 1988 a Jinan, Shandong, Cina, Hu Bo studi\u00f2 all'Accademia cinematografica di Pechino, dove ottenne il diploma in regia nel 2014."}
{"id": "8920122", "revid": "322321", "url": "https://it.wikipedia.org/wiki?curid=8920122", "title": "Chiesa di San Sabino (Fratta Todina)", "text": "La chiesa di San Sabino \u00e8 la parrocchiale di Fratta Todina, in provincia di Perugia e diocesi di Orvieto-Todi; fa parte del vicariato di San Terenziano.\nStoria.\nVerso la met\u00e0 del XVII secolo la vecchia cappella medievale di Fratta Todina si rivel\u00f2 insufficiente a soddisfare le esigenze dei fedeli e, cos\u00ec, il cardinale Giovambattista Altieri decise di costruirne al suo posto una di maggiori dimensioni. Il progetto venne affidato agli architetti Vittorio Honofri e Giovanni Antonio Fratini; la prima pietra della nuova chiesa fu posta il 25 aprile 1654 e i lavori vennero poi ultimati il 9 aprile 1657.\nNel 1733 venne realizzata la cantoria, mentre la consacrazione fu impartita il 25 settembre 1735 dal vescovo di Todi Ludovico Anselmo Gualterio.Grazie all\"'inventario generale dei beni appartenenti all'Arcipretura di Fratta Todina\", redatto nel 1846, si conosce che all'epoca nella chiesa erano collocati, oltre al maggiore, gli altari laterali della Madonna del Rosario, di Sant'Orsola, di Sant'Antonio da Padova e della Madonna Santissima dei Sette Dolori.\nVerso il 1950 gli altari minori furono oggetto di un rifacimento; nel 1959 risultava che il tetto della chiesa versasse in condizioni non ottimali, mentre il pavimento era in buono stato. Nel 2008 l'edificio venne interessato da un intervento di ristrutturazione.\nDescrizione.\nFacciata.\nLa facciata della chiesa, rivestita in mattoni a faccia vista, presenta ai lati due lesene giganti d'ordine tuscanico sorreggenti il timpano, mentre centralmente si apre il portale d'ingresso timpanato, sopra il quale s'apre una finestra di forma quadrata.\nInterno.\nL'interno della chiesa, composto da un'unica navata voltata a botte e suddivisa da paraste tuscaniche in quattro campate, ospita diverse opere di pregio, tra le quali il quadro raffigurante la \"Madonna del Carmine con i Santi Antonio da Padova, Vito, Antonio Abate e Filippo Neri\", risalente forse alla met\u00e0 del Seicento, la pala raffigurante la \"Madonna del Rosario e santi\", eseguita in epoca barocca da Andrea Polinori, la statua avente come soggetto \"San Michele Arcangelo\" e la pala dell\"'Immacolata e i Santi Pietro, Savino, Michele Arcangelo e Paolo\", dipinta nel 1665."}
{"id": "8920127", "revid": "6923", "url": "https://it.wikipedia.org/wiki?curid=8920127", "title": "Faro di Praia da Barra", "text": "Il Faro di Praia da Barra, noto anche come Faro di Aveiro (in portoghese: \"Farol de Aveiro\" o \"Farol da Praia da Barra\"), \u00e8 un faro attivo situato a Gafanha da Nazar\u00e9 nel comune di \u00cdlhavo nel distretto portoghese di Aveiro.\nSituato sulla costiera di Praia da Barra, al margine meridionale della Ria de Aveiro, \u00e8 il faro pi\u00f9 alto del Portogallo, con un'altezza di 62 m."}
{"id": "8920130", "revid": "324090", "url": "https://it.wikipedia.org/wiki?curid=8920130", "title": "Istinto di conservazione", "text": "L'istinto di conservazione, detto anche di autoconservazione, \u00e8 un impulso indirizzato alla conservazione di se stessi e della propria integrit\u00e0.\nNel libro \"Al di l\u00e0 del principio di piacere\", lo psicoanalista austriaco Sigmund Freud definisce il concetto di autoconservazione come \"pulsione di vita\", in antitesi alla \"pulsione di morte\". Il filosofo tedesco Arthur Schopenhauer ne ha definito il concetto come Volont\u00e0 di vivere, cio\u00e8 come \"cieco e continuo impulso irrazionale che guida comportamenti istintivi\", provocando un infinito e irriducibile sforzo a mantenere l'esistenza, senza del quale la natura stessa non potrebbe esistere."}
{"id": "8920131", "revid": "827882", "url": "https://it.wikipedia.org/wiki?curid=8920131", "title": "Shanghai New International Expo Center", "text": "Lo Shanghai New International Expo Center (abbreviato con l'acronimo SNEIC) \u00e8 un centro espositivo situato a Pudong, Shanghai.\nOspita mostre, fiere, congressi ed esposizioni, tra cui il Motor Show di Shanghai. \nStoria.\nLo studio di design statunitense Murphy/Jahn Architects si \u00e8 occupato della progettazione della struttura.\nLa costruzione \u00e8 iniziata il 4 novembre 1999, venendo poi aperto il 2 novembre 2001. Ha anche ospitato la Tennis Masters Cup del 2002, dove una delle sale \u00e8 stata temporaneamente trasformata in un campo da tennis.\nA partire dal 2012, ha una capienza di 200.000 m\u00b2 coperti e 100.000 m\u00b2 di area espositiva all'aperto. Le strutture dell'Expo Center includono 17 sale espositive, sale conferenze e un centro business. \nLa Shanghai New International Expo Center Co., La societ\u00e0 che gestisce il centro espositivo, \u00e8 una joint venture sino-tedesca al 50:50 tra la Shanghai Lujiazui Exhibition Development e della German Exposition Corporation International GmbH (GEC)."}
{"id": "8920133", "revid": "767487", "url": "https://it.wikipedia.org/wiki?curid=8920133", "title": "Delitto al circolo del tennis", "text": "Delitto al circolo del tennis \u00e8 un film del 1969 diretto da Franco Rossetti.\nTrama.\nUn gruppo di giovani borghesi annoiati e in cerca di forti emozioni, costringono per mettere in crisi l'equilibrio morale, il ricco padre di una di loro."}
{"id": "8920144", "revid": "124123", "url": "https://it.wikipedia.org/wiki?curid=8920144", "title": "Persone di nome Ante", "text": ""}
{"id": "8920149", "revid": "1521913", "url": "https://it.wikipedia.org/wiki?curid=8920149", "title": "Body cam", "text": "Il Bodycam \u00e8 un dispositivo di registrazione audio, video o fotografico indossabile.\nHa una gamma di usi e design, di cui l'uso pi\u00f9 noto \u00e8 come parte dell'attrezzatura di polizia. Altri usi includono uso sportivo per scopi sociali e ricreativi, nel commercio, nell'assistenza sanitaria, nell'uso militare, nel giornalismo, nella sorveglianza dei cittadini e nella sorveglianza segreta.\nApplicazioni.\nForze dell'ordine.\nIn questo campo serve per raccogliere elementi documentali sullo svolgersi delle operazioni di polizia.\nEsercito.\nIn questo campo sono usate per trasmettere o registrare immagini utili e per provare abusi o incidenti. Nel 2013 un soldato dei Royal Marines britannici \u00e8 stato accusato di aver ucciso un insorto afghano nel 2011 violando la legislazione internazionale.\nVigili del fuoco.\nI vigili del fuoco le usano come strumento per valutare gli incendi e per scopi di comunicazione e formazione. In questo campo sono spesso termocamere per poter vedere al buio e all'interno di edifici pieni di fumo. La realt\u00e0 aumentata pu\u00f2 essere aggiunta per accentuare i contorni di oggetti e persone.\nSanit\u00e0.\nIn questo campo \u00e8 utilizzata per provare aggressioni ai danni del personale medico e come forma di misurazione oggettiva nella ricerca sanitaria."}
{"id": "8920151", "revid": "1451528", "url": "https://it.wikipedia.org/wiki?curid=8920151", "title": "Action camera", "text": ""}
{"id": "8920152", "revid": "1451528", "url": "https://it.wikipedia.org/wiki?curid=8920152", "title": "Action cam", "text": ""}
{"id": "8920153", "revid": "287204", "url": "https://it.wikipedia.org/wiki?curid=8920153", "title": "BR Engineering BR01", "text": "La BR Ingegneria BR01 \u00e8 una vettura da competizione appartenente alla categoria LMP1 costruita a partire dal 2018 dalla italiana Dallara e la russa BR Engineering.\nDescrizione.\n2015.\nProgettata da Paolo Catone, padre della Peugeot 908, ha debuttato in forma non definita sul circuito de Le Castellet\nNel 2015 la SMP aveva inizialmente pianificato di gareggiare per l'intera stagione nella European Le Mans Series con la BR01, ma a causa di ritardi, nella prima gara stagionale il team ha corso l'Oreca 03. La vettura ha debuttato poi ad Imola, per poi partecipare con la SMP Racing alla 24 Ore di Le Mans e con un unico prototipo alla 6 Ore del Bahrain.\n2016.\nLa stagione seguente la SMP Racing ha schierato 2 vettura le nella 24 Ore di Daytona 2016 e ha preso parte alla stagione 2016 del Campionato Mondiale Endurance. Alla Daytona Mikhail Aleshin ha conquistato la pole position in una sessione di qualifiche sul bagnato, tuttavia la vettura \u00e8 arrivata 38\u00aa assoluta."}
{"id": "8920164", "revid": "1543377", "url": "https://it.wikipedia.org/wiki?curid=8920164", "title": "Rey\u00f0arfj\u00f6r\u00f0ur (fiordo)", "text": "Rey\u00f0arfj\u00f6r\u00f0ur (fiordo) (in lingua islandese: \"Fiordo della balenottera\") \u00e8 un fiordo situato nel settore orientale dell'Islanda. \nDescrizione.\nIl Rey\u00f0arfj\u00f6r\u00f0ur \u00e8 il pi\u00f9 lungo e il pi\u00f9 largo dei fiordi situati nella regione dell'Austurland, nei fiordi orientali. \u00c8 posizionato tra il Mj\u00f3ifj\u00f6r\u00f0ur a nord e il F\u00e1skr\u00fa\u00f0sfj\u00f6r\u00f0ur a sud. Ha una larghezza di 7 km all'imboccatura e penetra per 30 km nell'entroterra.\nAll'interno del fiordo sulla sponda nord si trova la cittadina omonima, che originariamente era chiamata B\u00fa\u00f0areyri.\nNella parte settentrionale si apre la piccola diramazione dell'Eskifj\u00f6r\u00f0ur dove si trova il villaggio omonimo.\nI rilievi montuosi su entrambe le sponde del fiordo raggiungono i 1000\u20131100 m sul livello del mare. \nTra il fiordo Rey\u00f0arfj\u00f6r\u00f0ur e Eskifj\u00f6r\u00f0ur c'\u00e8 una piccola penisola e diversi isolotti che sono stati inclusi dal 1973 nella Riserva Naturale di H\u00f3lmanes.\nL'area del fiordo fa parte del comune di Fjar\u00f0abygg\u00f0.\nAttivit\u00e0.\nSulla sponda settentrionale del fiordo, a est di Rey\u00f0arfj\u00f6r\u00f0ur, si trova la fonderia di alluminio Alcoa Fjar\u00f0a\u00e1l, che opera l\u00ec dal 2007 ed \u00e8 diventata il maggior datore di lavoro nella zona. In precedenza, abitanti vivevano principalmente di pesca e caccia alle balene. \nDurante la seconda guerra mondiale qui c'era una base militare alleata.\nLe immagini per la serie TV Fortitude sono state girate nel fiordo.\nVie di comunicazione.\nAll'estremit\u00e0 occidentale del fiordo si trova il villaggio di Rey\u00f0arfj\u00f6r\u00f0ur, nelle cui vicinanze passa la Hringvegur, la grande strada statale ad anello che, dopo aver superato il tunnel di F\u00e1skr\u00fa\u00f0sfjar\u00f0arg\u00f6ng, conduce al villaggio di F\u00e1skr\u00fa\u00f0sfj\u00f6r\u00f0ur. Nelle vicinanze di Rey\u00f0arfj\u00f6r\u00f0ur, la strada S92 Nor\u00f0fjar\u00f0arvegur si dirama dalla Hringvegur e corre lungo la sponda settentrionale del fiordo fino a Eskifj\u00f6r\u00f0ur e poi attraverso il tunnel Nor\u00f0fjar\u00f0arg\u00f6ng fino a Neskaupsta\u00f0ur. \nLa sponda sud \u00e8 accessibile tramite la strada sterrata T955 Vattarnesvegur. La T954 Helgusta\u00f0avegur e L958 V\u00f6\u00f0lav\u00edkurvegur continuano lungo la sponda nord."}
{"id": "8920171", "revid": "46291", "url": "https://it.wikipedia.org/wiki?curid=8920171", "title": "Anthemis aeolica", "text": "Anthemis aeolica \"Lojac.\" \u00e8 un endemismo delle isole Eolie, la cui posizione tassonomica non \u00e8 condivisa dai botanici, essendo molto simile ad Anthemis maritima.\nTassonomia.\nL'Anthemis aeolica fu rinvenuta per la prima volta nel 1844 su alcuni isolotti intorno a Panarea da Giovanni Gussone, che la classific\u00f2 come \"A. maritima var. a.\". In seguito, numerosi ricercatori annotarono la sua presenza a Bottaro, Basiluzzo e Dattilo, confermandone l'appartenenza al ciclo di A. maritima, di volta in volta come variet\u00e0, sottospecie, taxon critico, specie a s\u00e9 stante.\nNel 2014 Ferro e Coniglione l'hanno rintracciata nell\u2019isolotto di Lisca Bianca, proponendo di considerarla come una sottospecie di A. maritima.\nAlla analisi morfologica sembra pi\u00f9 simile ad A. pedunculata, specie del Nord Africa.\nDescrizione.\nLe foglie hanno lacinie sottili e piccioli nudi, le brattee sono glabre, lanceolate o triangolari-lanceolate, talora con brevi lacinie alla base; i capolini hanno brattee dell\u2019involucro glabre, da lanceolate a triangolare-lanceolate, i fiori sono tubulosi, lunghi 3,5\u20134\u00a0mm. con ligule fino a 14\u00a0mm, privi di ghiandole, con antere lunghe 1,4\u00a0mm, cipsele eteromorfe, lunghe 1,6-1,7\u00a0mm, le esterne bruno-nerastre e prive di coronula membranacea, le interne bianco-grigiastre. Nel complesso la plantula \u00e8 pi\u00f9 piccola di A. maritima, lunga 8\u00a0mm, senza asse epicotile assente.\nA parere di recenti sudi botanici, A.aeolica non evidenzia affinit\u00e0 con A. maritima.\nDistribuzione.\nAttualmente A. aeolica \u00e8 scomparsa dagli isolotti dove era stata segnalata in passato, mentre si ritrova abbondante su Lisca Bianca, insediata sia all'interno che lungo la costa, associata a Dianthus rupicola aeolicus, Hyoseris taurina, Suaeda vera, Limonium minutiflorum, Limbarda crithmoides e Lotus cytisoides."}
{"id": "8920173", "revid": "123734602", "url": "https://it.wikipedia.org/wiki?curid=8920173", "title": "Odrzechowa", "text": "Odrzechowa \u00e8 un paesino di campagna in Polonia, specificamente nella comunit\u00e0 di Zarszyn, del Distretto di Sanok, nel Voivodato della Precarpazia. Posata sul ruscello Czernis\u0142awka."}
{"id": "8920177", "revid": "125904454", "url": "https://it.wikipedia.org/wiki?curid=8920177", "title": "Malik Fitts", "text": ""}
{"id": "8920179", "revid": "287204", "url": "https://it.wikipedia.org/wiki?curid=8920179", "title": "Inverness Caledonian Thistle Football Club 2016-2017", "text": "Questa voce raccoglie le informazioni riguardanti l'Inverness Caledonian Thistle Football Club nelle competizioni ufficiali della stagione 2016-2017."}
{"id": "8920180", "revid": "729019", "url": "https://it.wikipedia.org/wiki?curid=8920180", "title": "Aylmer Haldane", "text": "Biografia.\nI primi anni.\nFiglio del fisico Daniel Rutherford Haldane e di sua moglie Charlotte Elizabeth Lowthorpe, James Aylmer Lowthorpe Haldane era membro di una famiglia di solide tradizioni scozzesi e nacque a Gleneagles. Egli era inoltre cugino di Richard Haldane, I visconte Haldane, segretario di stato per la guerra dal 1905 al 1912, promotore delle riforme Haldane.\nLa carriera militare.\nNel settembre del 1882, dopo aver frequentato la Edinburgh Academy ed il Royal Military College di Sandhurst, Haldane venne assegnato ai Gordon Highlanders come ufficiale. Il 18 febbraio 1886, venne promosso al rango di tenente e l'8 aprile 1892 a quello di capitano.\nTra il 1894 ed il 1895, Haldane fu parte delle forze armate del Waziristan e prese parte alla spedizione a Chitral. Si occup\u00f2 della rivolta degli Afridi nella campagna di Tirah per i due anni successivi (1897\u20131898), e venne nominato compagno del Distinguished Service Order (DSO) il 20 maggio 1898, nonch\u00e9 aiutante di campo del comandante in capo delle Indie orientali. Haldane combatt\u00e9 nella seconda guerra boera in Sudafrica, dove venne fatto prigioniero. Durante la sua prigionia a Pretoria, pianific\u00f2 la fuga che rese famoso Winston Churchill. Haldane non riusc\u00ec a fuggire e si lament\u00f2 successivamente della mancata assistenza tributatagli da Churchill e da quanti erano fuggiti con lui. Ad ogni modo, Haldane riusc\u00ec poi a fuggire separatamente rispetto al gruppo.\nHaldane venne nominato capo dello staff della sezione dell'intelligence del War Office il 27 giugno 1901, promosso maggiore il 23 luglio 1902, e proposto per la nomina a tenente colonnello gi\u00e0 il giorno successivo. Fu attach\u00e9 militare presso l'esercito imperiale giapponese dal luglio del 1904 al settembre del 1905 durante la guerra russo-giapponese ed accompagn\u00f2 le forze giapponesi nell'occupazione della Manciuria.\nPromosso colonnello, Haldane venne nominato compagno dell'Ordine del Bagno il 16 marzo 1906 ed ottenne il grado il 29 ottobre 1906. Dal 1906 al 1909, fu vicedirettore dell'intelligence militare dell'esercito britannico. Il 1\u00ba ottobre 1909, Haldane venne promosso generale di brigata e nel 1910 divenne comandante della 10th Infantry Brigade.\nHaldane combatt\u00e9 nella prima guerra mondiale inizialmente come ufficiale della 3rd Division. Ottenne il comando del VI corpo d'armata operante in Francia nel 1916.\nDopo la Grande Guerra, Haldane venne nominato ufficiale comandante dell'esercito britannico in Iraq dal 1920 e rimase con tale incarico sino al 1922. Si ritir\u00f2 dal servizio attivo nel 1925.\nHaldane mor\u00ec il 19 aprile 1950 a 88 anni di et\u00e0 nella sua casa di Londra; la sua salma venne sepolta nel Brookwood Cemetery, nel Surrey."}
{"id": "8920193", "revid": "228587", "url": "https://it.wikipedia.org/wiki?curid=8920193", "title": "International Ski Federation", "text": ""}
{"id": "8920194", "revid": "1451528", "url": "https://it.wikipedia.org/wiki?curid=8920194", "title": "Bodycam", "text": ""}
{"id": "8920195", "revid": "1451528", "url": "https://it.wikipedia.org/wiki?curid=8920195", "title": "Body camera", "text": ""}
{"id": "8920204", "revid": "1354930", "url": "https://it.wikipedia.org/wiki?curid=8920204", "title": "Giro delle Alpi Apuane 1958", "text": "Il Giro delle Alpi Apuane 1958, quindicesima edizione della corsa, si svolse nel giugno 1958, con partenza e arrivo a Marina di Massa, in Italia. La vittoria fu appannaggio dell'italiano Luigi Zaimbro, che precedette i connazionali Augusto Giorgio e Antonio Toniolo. "}
{"id": "8920205", "revid": "666668", "url": "https://it.wikipedia.org/wiki?curid=8920205", "title": "Fotbal Club Autobergamo", "text": "Il Fotbal Club Autobergamo, noto come Autobergamo Deva per ragioni di localizzazione, \u00e8 una squadra di calcio a 5 romena con sede a Deva.\nStoria.\nLa societ\u00e0 \u00e8 stata fondata nel 2013 come \"ASFC Fiat Autobergamo\" per sopperire al vuoto lasciato in citt\u00e0 dallo scioglimento del . Iscritta alla massima serie, la Fiat Autobergamo vince immediatamente la Liga 1, ottenendo il diritto di partecipare all'edizione seguente della Coppa UEFA. Nell'estate del 2014 la societ\u00e0 \u00e8 divenuta \"FC Autobergamo\" per adeguarsi alle disposizioni della UEFA che vietano alle squadre di inserire il nome di aziende nella denominazione sociale."}
{"id": "8920206", "revid": "61051", "url": "https://it.wikipedia.org/wiki?curid=8920206", "title": "Western Sydney Wanderers Football Club (femminile)", "text": "Il Western Sydney Wanderers Football Club, citato anche come Western Sydney Wanderers Women, \u00e8 una squadra di calcio femminile australiana, sezione femminile dell'omonimo club con sede a Parramatta, quartiere finanziario di Sydney, nel Nuovo Galles del Sud.\nIstituita nel 2012, \u00e8 iscritta alla W-League, il livello di vertice nella struttura del campionato australiano di calcio femminile, e gioca le partite casalinghe al Marconi Stadium di Bossley Park, impianto dalla capienza di posti.\nStoria.\nL'annuncio della creazione del Western Sydney Wanderers FC il 4 aprile 2012 da parte dell'allora CEO della federcalcio australiana (FFA) Ben Buckley \u00e8 stato presto seguito dall'annuncio di una squadra femminile associata che avrebbe gareggiato nella W-League. Il 5 luglio 2012, Stephen Roche \u00e8 stato annunciato head coach della stagione inaugurale della squadra, incarico che mantenne per due stagioni consecutive. In questo periodo la squadra non riusc\u00ec ad accedere alle final series, classificandosi al 6\u00ba posto nella stagione regolare 2012-2013 e al 7\u00ba nella stagione regolare di quella successiva.\nIl 17 luglio 2014, Norm Boardman venne chiamato a ricoprire l'incarico di nuovo head coach della squadra. Anche sotto la sua direzione tecnica, nelle due stagioni con Boardman sulla panchina la squadra non riusc\u00ec a migliorare le prestazioni generali, terminando i campionati nelle parti bassi della classifica.\nIl 20 maggio 2016 la dirigenza affida la direzione tecnica a un nuovo staff composto dall'head coach Richard Byrne, coadiuvato dal vice Leah Blayney e da Davide Del Giovine come allenatore dei portieri. Nell'ottobre 2017, l'ex giocatrice del Western Sydney Wanderers Catherine Cannuli e Ryan Doidge si sono uniti a Byrne come assistenti allenatori. Nelle due stagioni del nuovo staff tecnico le prestazioni della squadra non cambiano, concludendo i campionati 2016-2017 e 2017-2018 all'8\u00ba posto della stagione regolare.\nDopo una nuova gestione tecnica affidata Dan Barrett nella stagione 2018-2019, dove la squadra chiude la parte regolare del campionato al 9\u00ba e ultimo posto, dall'aprile 2019 l'incarico viene rilevato da Dean Heffernan, che riesce a migliorare sensibilmente le prestazioni delle \"Wander Women\" e, dopo aver concluso la stagione regolare del campionato 2019-2020 al 4\u00ba posto nella stagione regolare, per la prima volta nella sua storia sportiva la squadra accede alle final series per poi venire eliminata in semifinale dal . Heffernan rimane alla guida tecnica della squadra anche la stagione successiva, terminata al 6\u00ba posto nella stagione regolare.\nOrganico.\nRosa 2020-2021.\nRosa, ruoli e numeri di maglia aggiornate al 4 ottobre 2020."}
{"id": "8920210", "revid": "767487", "url": "https://it.wikipedia.org/wiki?curid=8920210", "title": "Venere (film)", "text": "Venere \u00e8 un film del 1932 diretto da Nicola Fausto Neroni."}
{"id": "8920211", "revid": "1354930", "url": "https://it.wikipedia.org/wiki?curid=8920211", "title": "Giro delle Alpi Apuane 1957", "text": "Il Giro delle Alpi Apuane 1957, quattordicesima edizione della corsa, si svolse il 6 ottobre 1957 su un percorso di 230\u00a0km, con partenza e arrivo a Marina di Massa, in Italia. La vittoria fu appannaggio dell'italiano Armando Pellegrini, che complet\u00f2 il percorso in 6h43'00\", alla media di 34,243\u00a0km/h, precedendo i connazionali Giuseppe Fallarini e Alberto Negro. "}
{"id": "8920216", "revid": "1924342", "url": "https://it.wikipedia.org/wiki?curid=8920216", "title": "Identification", "text": "Identification \u00e8 il primo album in studio del cantante svedese Benjamin Ingrosso, pubblicato nel 2018.\nTracce.\nEdizione Standard\nTracce Bonus - Edizione Deluxe"}
{"id": "8920228", "revid": "46291", "url": "https://it.wikipedia.org/wiki?curid=8920228", "title": "Leucheria", "text": "Leucheria \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus erbaceo annuale o perenne. Sono prive di lattice.\nLe foglie lungo il caule sono disposte in modo alternato e in genere formano una rosetta basale. La lamina fogliare ha varie forme: lineare, da strettamente lanceolata a ovata, spatolata con bordi interi, dentati o grossolanamente lobati. Sono presenti anche forme pennatosette o pennatifide.\nLe infiorescenze sono composte da capolini terminali solitari o raccolti in formazioni corimbose o panicolate. I capolini, peduncolati, sono apparentemente radiati e sono formati da un involucro a forma campanulata composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi (centrali del disco) e ligulati (periferici del raggio). Le brattee, simili a foglie, disposte su 2 serie in modo embricato sono di vario tipo e consistenza. Il ricettacolo, glabro, a forma convessa \u00e8 nudo (senza pagliette).\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori sono omomorfi (a forme tutte uguali) e sono inoltre ermafroditi e fertili.\nI frutti sono degli acheni con pappo. La forma degli acheni \u00e8 fusiforme (raramente \u00e8 compressa); le pareti sono ricoperte da coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole disposte su una serie, sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite nel Sudamerica (Argentina, Bolivia, Cile, Isole Falkland e Per\u00f9).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). Nel 2021 la famiglia \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae forma due \"gruppi fratelli\" ed entrambe rappresentano il \"core\" della sottofamiglia.\nIl genere \"Leucheria\" descritto da questa voce appartiene alla trib\u00f9 Nassauvieae. In uno studio recente (2018) il genere di questa voce risulta appartenere ad un clade (interno alla trib\u00f9) formato dai generi \"Leucheria\", \"Moscharia\", \"Oxyphyllum\" e \"Polyachyrus\". Nell'ambito di questo clade \"Leucheria\" occupa il \"core\" e con il genere \"Polyachyrus\" forma due \"gruppi fratelli\". All'interno del genere, da un punto di vista morfologico-cladistico, sono stati individuati due cladi principali: un gruppo di piante acaulescenti/subacaulescenti (il \"core\" del genere) e un gruppo di piante caulescenti (gruppo suddiviso ulteriormente in due sottocladi). \nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 40.\nElenco specie.\nQuesto genere comprende le seguenti 48 specie:\nSinonimi.\nSono elencati alcuni sinonimi per questo genere:"}
{"id": "8920231", "revid": "1745361", "url": "https://it.wikipedia.org/wiki?curid=8920231", "title": "Heimat (Delta V)", "text": "Heimat \u00e8 il sesto album di studio del gruppo musicale italiano Delta V, pubblicato su etichette discografiche Sony Music e RCA Records il 25 gennaio 2019.\nDescrizione.\n\u00c8 il primo album dei Delta V che vede la partecipazione della cantante Marti, al secolo Martina Albertini. Prodotto da Paolo Gozzetti, contiene undici brani (e una traccia fantasma). In questa formazione, i Delta V sono composti da Carlo Bertotti, Flavio Ferri e Marti. All'album hanno partecipato come esecutori anche Andrea Zuccotti (chitarra) e Pietro Bertotti (cori).\nI brani sono stati composti da Carlo Bertotti, con l'eccezione di \"Io sto bene\", cover del celebre brano dei CCCP - Fedeli alla linea, composta da Massimo Zamboni. A proposito di \"Io sto bene\", l'autore ha espresso il seguente pensiero:\nLa registrazione dell'album si \u00e8 svolta nell'arco di due anni tra Torre Paponi (IM), Seggiano (GR) e Milano, con la supervisione di Paolo Gozzetti.\nTracce.\nIn coda a \"Disubbidiente\" si trova una ghost track intitolata \"Fantasma\", non riportata nella tracklist ufficiale."}
{"id": "8920233", "revid": "1924342", "url": "https://it.wikipedia.org/wiki?curid=8920233", "title": "En g\u00e5ng i tiden", "text": "En g\u00e5ng i tiden \u00e8 il secondo album in studio del cantante svedese Benjamin Ingrosso, pubblicato nel 2021."}
{"id": "8920234", "revid": "628767", "url": "https://it.wikipedia.org/wiki?curid=8920234", "title": "Casimiro I il Restauratore", "text": ""}
{"id": "8920235", "revid": "400694", "url": "https://it.wikipedia.org/wiki?curid=8920235", "title": "Rogerius", "text": ""}
{"id": "8920236", "revid": "628767", "url": "https://it.wikipedia.org/wiki?curid=8920236", "title": "Boleslao II il Generoso", "text": ""}
{"id": "8920239", "revid": "736476", "url": "https://it.wikipedia.org/wiki?curid=8920239", "title": "Christmas at the Palace", "text": ""}
{"id": "8920240", "revid": "51032", "url": "https://it.wikipedia.org/wiki?curid=8920240", "title": "Fagioli occhio nero", "text": ""}
{"id": "8920242", "revid": "56620", "url": "https://it.wikipedia.org/wiki?curid=8920242", "title": "Zohar Manna", "text": "\u00c8 stato professore di informatica alla Stanford University.\nBiografia.\nHa conseguito la laurea (Bachelor of Science) e il Master presso il Technion - Israel Institute of Technology.\nHa frequentato la Carnegie Mellon University e ha conseguito il dottorato di filosofia (PhD) in informatica nel 1968.\nManna torn\u00f2 in Israele nel 1972 come professore di matematica applicata presso il Weizmann Institute of Science. \u00c8 diventato professore ordinario a Stanford nel 1978. \u00c8 rimasto affiliato al Weizmann Institute of Science fino al 1995. Ha continuato a lavorare come professore a Stanford fino al pensionamento nel 2010.\nHa supervisionato 30 studenti di dottorato, tra cui Nachum Dershowitz, Adi Shamir, Thomas Henzinger, Pierre Wolper e Mart\u00edn Abadi.\nLibri.\n\u00c8 autore di nove libri. \"The Mathematical Theory of Computation\" (McGraw Hill, 1974; ristampato Dover, 2003) \u00e8 uno dei primi testi a fornire un'ampia copertura dei concetti matematici alla base della programmazione del computer.\nCon Amir Pnueli, \u00e8 coautore di una trilogia incompiuta di libri di testo sulla logica temporale e sulla verifica dei sistemi reattivi: \"The Temporal Logic of Reactive and Concurrent Systems: Specification\" (Springer-Verlag, 1991), \"The Temporal Logic of Reactive and Concurrent Systems: Safety\" (Springer-Verlag, 1995) e \"The Temporal Logic of Reactive and Concurrent Systems: Progress\" (non pubblicato; i primi tre capitoli sono pubblicati su http://theory.stanford.edu/~zm/tvors3.html).\nCon Aaron R. Bradley \u00e8 stato coautore di un libro di testo, \"The Calculus of Computation\", che funge da introduzione sia alla logica del primo ordine che alla verifica formale.\nPremi.\nNel 1994 \u00e8 stato nominato membro dell'Association for Computing Machinery. Nel 2016, ha condiviso l'Herbrand Award con Richard Waldinger per la sua \"ricerca pionieristica e contributi pedagogici (con Richard Waldinger) al ragionamento automatizzato, alla sintesi di programmi, alla pianificazione e ai metodi formali\". Ha ricevuto il Premio Bauer dall'Universit\u00e0 Tecnica di Monaco e un dottorato honoris causa dall'\u00c9cole Normale Sup\u00e9rieure de Cachan."}
{"id": "8920247", "revid": "6923", "url": "https://it.wikipedia.org/wiki?curid=8920247", "title": "The Good Times and the Bad Ones", "text": "The Good Times and the Bad Ones \u00e8 il secondo album in studio della boy band statunitense Why Don't We, pubblicato nel 2021."}
{"id": "8920248", "revid": "1543377", "url": "https://it.wikipedia.org/wiki?curid=8920248", "title": "Estuardo Maldonado", "text": "Maldonado \u00e8 membro di VAN () (Avanguardia Artistica Nazionale), il gruppo informalista di pittori fondato da Enrique T\u00e1bara. Altri membri di VAN erano An\u00edbal Villac\u00eds, Luis Molinari, Hugo Cifuentes, Le\u00f3n Ricaurte e Gilberto Almeida . La presenza internazionale di Maldonado \u00e8 in gran parte dovuta alla sua partecipazione a oltre cento mostre all'aperto in Ecuador.\nBiografia.\nNato a P\u00edntag, nel distretto di Quito in Ecuador, Maldonado \u00e8 andato via di casa in tenera et\u00e0 per osservare e imparare dalla natura. Sia la natura che i temi indigeni sono stati un'ispirazione fondamentale per gran parte del suo lavoro. Maldonado ha studiato arte nella Scuola di Belle Arti a Guayaquil . Nel 1953, Maldonado ha insegnato disegno e storia dell'arte presso la Scuola Americana di Guayaquil. Nel 1955, Maldonado viaggi\u00f2 lungo la costa ecuadoriana e durante il suo soggiorno ha ritratto volti e paesaggi del CFO.\nNel 1955 Maldonado tenne le sue prime mostre a Guayaquil, Portoviejo e Esmeraldas. Nel 1956, Benjam\u00edn Carri\u00f3n invit\u00f2 Maldonado ad esporre nella Casa della cultura ecuadoriana, il che lo rese il primo artista ecuadoriano a esporre sculture a Quito e Guayaquil. Nel 1957, Maldonado part\u00ec per l'Europa con una borsa di studio e viaggi\u00f2 in Francia, Germania, Svizzera e Paesi Bassi e si stabil\u00ed a Roma, in Italia. Maldonado ha frequentato l'Accademia di Belle Arti di Roma e l'Accademia di San Giacomo.\nIl lavoro di Maldonado descrive le astrazioni della natura. Le sue radici ancestrali sono evidenti in alcune delle sue opere basate su un immaginario precolombiano della sua zona nativa andina. Allo stesso tempo, \u00e8 interessato alle palpitazioni dell'evolversi dell'Universo. \u00c8 a causa di questa curiosit\u00e0 intrinseca con il progresso e la storia che ha un posto all'interno del movimento artistico costruttivista latinoamericano.\nVladimir Tatlin fond\u00f2 il Costruttivismo in Russia nel 1913. Influenzato dal futurismo e dal cubismo, questo movimento si basa su forme astratte e geometriche ed \u00e8 legato alle idee architettoniche. Il movimento costruttivista arriv\u00f2 in America Latina attraverso Joaqu\u00edn Torres Garc\u00eda e Manuel Rend\u00f3n. L'universalismo costruttivo \u00e8 uno stile innovativo creato da Joaqu\u00edn Torres Garc\u00eda che dopo aver vissuto in Europa per oltre quarant'anni, \u00e8 tornato nella sua terra natale, l'Uruguay, e ha portato con s\u00e9 nuovi concetti artistici. L'universalismo costruttivo combina riferimenti al mondo precolombiano con le forme geometriche del costruttivismo europeo.\nNegli anni '60, Estuardo Maldonado introdusse i segni archeologici nelle sue opere costruttiviste. Poi la \"S\", segno che si pu\u00f2 trovare in varie culture primitive, come nella Valdivia, \u00e8 diventata per lui una componente plastica essenziale, che lo ha portato a infinite possibilit\u00e0. Nel 1972 ha lavorato con l'acciaio inossidabile nella creazione delle sue opere. Nel 1994 inizia a realizzare i suoi ipercubi e ipersfere.\nIl lavoro di Maldonado \u00e8 stato celebrato in tutto il mondo per aver combinato con successo la natura con l'innovazione, mantenendo il rapporto con le sue radici andine.\nNel 2009 Maldonado \u00e8 stato insignito del Premio Eugenio Espejo, il pi\u00f9 prestigioso Premio Nazionale del suo paese per l'Arte, la Letteratura e la Cultura presentato dal Presidente dell'Ecuador.\nMusei e mostre.\nNel 2000, dopo aver studiato e trascorso 43 anni in Europa nel pieno del suo lavoro e integrandosi nei processi culturali e artistici dell'avanguardia europea, \u00e8 tornato in Ecuador per pubblicare il frutto della sua costante ricerca. Le sue opere si trovano in 20 musei internazionali. Anche il premio Eugenio Espejo ha realizzato pi\u00f9 di 200 mostre su scala nazionale e internazionale."}
{"id": "8920264", "revid": "1924342", "url": "https://it.wikipedia.org/wiki?curid=8920264", "title": "Fallin' (Adrenaline)", "text": "Fallin' (Adrenaline) \u00e8 un singolo della boy band statunitense Why Don't We, pubblicato nel 2020 ed estratto dal loro secondo album in studio \"The Good Times and the Bad Ones\".\nDescrizione.\nLa canzone utilizza un sample tratto dal brano \"Black Skinhead\" di Kanye West (2013).\nGli autori accreditati del brano sono Guy-Manuel de Homem-Christo, Corbyn Besson, Cydel Young, Daniel Seavey, Derrick Watkins, Elon Rutberg, Jonah Marais, Kanye West, Malik Jones, Michael Dean, Noah Goldstein, Sakiya Sandifer, Thomas Bangalter e Wasalu Jaco."}
{"id": "8920275", "revid": "110157", "url": "https://it.wikipedia.org/wiki?curid=8920275", "title": "Museo di belle arti di Granada", "text": "Il museo di belle arti di Granada \u00e8 la pi\u00f9 importante pinacoteca della citt\u00e0, la cui fama \u00e8 radicata pi\u00f9 nel suo patrimonio monumentale che in quello pittorico. Questo spiega il relativo oblio in cui \u00e8 caduto questo museo. \nIl museo venne ospitato inizialmente nell'antico convento domenicano di \"Santa Cruz la Real\", e venne inaugurato nel 1839, e pertanto \u00e8 la pinacoteca provinciale pi\u00f9 antica di Spagna. Dopo diversi cambi di ubicazione, da 1958 ha sede nel Palazzo di Carlo V, notevole edificio del Rinascimento annesso all'Alhambra.\nStoria.\nCome tanti altri musei provinciali di Spagna, questo Museo di belle arti deve la sua origine alla desamortizaci\u00f3n di Mendiz\u00e1bal, che aveva portato alla dispersione di numerose opere d'arte appartenute a ordini religiosi. Cos\u00ec, l'istituzione venne creata per custodire le opere artistiche, per lo pi\u00f9 religiose, che erano in pericolo.\nIl museo venne inaugurato nell'antico convento domenicano di \"Santa Cruz la Real\", l'11 agosto 1839. Nel 1889, il Comune di Granada prese la decisione di dedicare l'edificio a sede di un Liceo militare, e quindi le collezioni d'arte passarono in diversi altri edifici: prima nei saloni della \"Casa Consistorial\", dopo in un edificio della \"calle Arandas\", e quindi alla cos\u00ec detta Casa de Castril.\nGi\u00e0 nel XIX secolo venne discussa l'opportunit\u00e0 di recuperare come sede del Museo il famoso Palazzo di Carlo V, considerato l'edificio cristiano pi\u00f9 importante di Granada, che permaneva vuoto e in condizioni non ottimali. Il Patronato del Museo decise formalmente il trasferimento in detto edificio nel 1914, ma la cosa non avvenne fino al 1941 quando il governo spagnolo (la Direzione generale di belle arti) decise il trasferimento.\nIl processo dur\u00f2 a lungo, e il Museo non venne inaugurato nel Palazzo fino al 1958, in coincidenza con il IV centenario dalla morte di Carlo V. Venne sistemato nel piano superiore dell'edificio, con ovvie limitazioni anche se si decise di non alterare la disposizione originale.\nNel 1994 vennero avviate le opere di ristrutturazione del piano terra del Palazzo di Carlo V per ubicarvi, tra le altre cosee, il Museo dell'Alhambra. L'eliminazione del piano rialzato rese necessario il trasferimento di parte delle sale del Museo di belle arti nel complesso edilizio denominato Nuovi Musei.\nIl Museo \u00e8 stato sottoposto a una nuova sistemazione, secondo tecniche moderne, iniziata nel 2003 e inaugurata a gennaio del 2008.\nCollezioni.\nLe collezioni sono costituite essenzialmente da dipinti e sculture, dal XV al XX secolo. I fondi pi\u00f9 ampi e ricchi provengono da fondazioni religiose confiscate nel XIX secolo. Sono poi state aggiunte opere depositate nel Museo del Prado e nuove acquisizioni, con tanti esemplari di arte moderna e di antichi maestri.\nTra i pezzi pi\u00f9 antichi, spicca la scultura di \"Santa Mar\u00eda dell'Alhambra\", della fine del XV secolo, attribuita a Roberto Tedesco e che presiedeva la \"Puerta de la Justicia\" dell'Alhambra. Nel 1941 \u00e8 stata rimossa dall'esposizione e sostituita con una copia per preservarla dal deterioramento. Della stessa epoca, \u00e8 il \"Trittico\" del \"Grande Capitano\", realizzato in smalto di Limoges.\nDegli inizi del XVI secolo \u00e8 il grande gruppo del \"El entierro de Cristo\", di Jacopo Torni, e il poco pi\u00f9 recente rilievo della \"Vergine con il Bambino\", scolpito in legno da Diego de Silo\u00e9.\nUna delle sezioni pi\u00f9 importanti \u00e8 quella degli inizi del XVII secolo con opere di Juan S\u00e1nchez Cot\u00e1n. Il suo \"Bodeg\u00f3n con cardo e carote\" \u00e8 forse la migliore opera del Museo, nonch\u00e9 pezzo chiave della sua produzione, insieme ad un altro del Museo del Prado. Dello stesso artista il Museo ospita varie opere di genere religioso provenienti della Certosa di Granada nella quale l'artista fu monaco. Tra queste una \"Virgen despertando al Ni\u00f1o\", gi\u00e0 di minore rilevanza, visto che S\u00e1nchez Cot\u00e1n era piuttosto conservatore e antiquato nelle sue opere religiose e la sua fama odierna e radicata nelle sue nature morte. \nUn altro esempio representativo di natura morta spagnola degli inizi del XVII secolo \u00e8 \"Cajitas de dulces\", di Juan van der Hamen, proveniente del Palazzo arcivescovile.\nAlonso Cano, nato a Granada, \u00e8 un altro grande protagonista del Museo. Qui si custodiscono \"La Virgen del Lucero\", \"San Jer\u00f3nimo penitente en el desierto\" e la scultura di \"San Diego de Alcal\u00e1\". Molto numerosa \u00e8 la collezione dei seguaci di Alonso Cano, sia scultori che pittori, come Pedro Atanasio Bocanegra, Juan de Siviglia, Pedro de Mena, del quale si conserva un busto della \"Dolorosa\" o de la \"Soledad\", e di Jos\u00e9 de Mora, accanto ad altri maestri meno conosciuti, come i Cieza, Miguel Jer\u00f3nimo di Cieza e suo figlio Jos\u00e9, Pedro de Moya, Ambrosio Mart\u00ednez Bustos e i G\u00f3mez di Valencia, Felipe G\u00f3mez di Valencia e suo figlio Francisco, chiudendo con le opere del pittore e scultore Jos\u00e9 Risue\u00f1o.\nDel XIX secolo spicca una \"Vista del Antiguo Ayuntamiento de Granada\" (1873), di Mari\u00e0 Fortuny i Marsal, e del 1920, un \"Paisaje de Sierra Nevada\" di Antonio Mu\u00f1oz Degrain. "}
{"id": "8920277", "revid": "8660", "url": "https://it.wikipedia.org/wiki?curid=8920277", "title": "Philippine American Football League 2018", "text": "La Philippine American Football League 2018 \u00e8 stata la 9\u00aa edizione del campionato filippino di football americano di primo livello, organizzato per la terza volta dalla PTFL.\nStagione regolare.\nClassifica.\nLa classifica della regular season \u00e8 la seguente:"}
{"id": "8920279", "revid": "46291", "url": "https://it.wikipedia.org/wiki?curid=8920279", "title": "Moscharia", "text": "Moscharia \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus erbaceo annuale e profumato. Sono prive di lattice.\nLe foglie lungo il caule sono disposte in modo alternato. Le foglie sono semplici; la lamina fogliare ellittica, intera con bordi dentati o lobati fino ad essere pennatosetti.\nLe infiorescenze sono composte da capolini terminali, pi\u00f9 o meno solitari o raccolti in formazioni corimbose. I capolini sono omogami, discoidi e sono formati da un involucro a forma pi\u00f9 o meno campanulata composto da brattee (o squame) all'interno delle quali un ricettacolo fa da base ai fiori. Le brattee disposte su 2 serie in modo embricato sono dimorfiche: quelle esterne hanno una consistenza fogliacea; quelle interne sono convolute e vicine ai fiori marginali. Il ricettacolo, glabro e convesso, \u00e8 provvisto di pagliette.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, pochi, sono omomorfi (a forme tutte uguali). Quelli marginali sono ermafroditi e fertili; quelli interni sono sterili.\nI frutti sono degli acheni con pappo. La forma degli acheni \u00e8 fusiforme (raramente \u00e8 compressa); le pareti sono ricoperte da coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (nei fiori centrali \u00e8 assente) \u00e8 formato da corte setole disposte su una serie, sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite nel Cile.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Moscharia\" descritto da questa voce appartiene alla trib\u00f9 Nassauvieae. In uno studio recente (2018) il genere di questa voce risulta appartenere ad un clade (interno alla trib\u00f9) formato dai generi \"Leucheria\", \"Moscharia\", \"Oxyphyllum\" e \"Polyachyrus\". Nell'ambito di questo clade \"Moscharia\" occupa la posizione pi\u00f9 \"basale\" (\u00e8 il primo gruppo ad essersi separato) inoltre \u00e8 vicino al genere \"Polyachyrus\" in quanto entrambi condividono le foglie con padiglioni auricolari alla base, e il capolino con involucro monoseriato.\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 20.\nElenco specie.\nQuesto genere comprende le seguenti 2 specie:\nSinonimi.\nSono elencati alcuni sinonimi per questo genere:"}
{"id": "8920280", "revid": "287204", "url": "https://it.wikipedia.org/wiki?curid=8920280", "title": "Stanza paese", "text": "Con stanza a paese, stanza paese, stanza-paese, stanza alla boschereccia, stanza boschereccia, sala boschereccia o semplicemente boschereccia si intende un tipo di stanza completamente decorata, dalle pareti al soffitto, per creare un'illusione prospettico-scenografica di una struttura parzialmente costruita ed immersa in un paesaggio. Questo genere figurativo pittoresco di pittura decorativa parietale, di moda tra la fine del Settecento e fino a met\u00e0 dell'Ottocento, sar\u00e0 adottato con risultati sorprendenti in particolare in Emilia e in ambito bolognese. Tali stanze saranno chiamate anche \"giardini d'inverno\" a partire dall'Ottocento.\nStoria.\nDall'\"hortus pictus\" alla \"deliziosa\".\nL'idea di giardino dipinto per \u00ab\"sfondare\" gli ambienti con fondali paesistici\u00bb risale all'antichit\u00e0: \u00abnella domus romana sui muri dei viridaria fiorivano gli \"horti picti\". Le pareti si aprivano al paesaggio e integravano, con l'affresco, il dialogo tra la natura reale e la natura simulata. Grazie alla contiguit\u00e0 tra edifici e giardini, e alla loro continuit\u00e0 illusiva, verit\u00e0 e finzione si confondevano, mentre nell'intimit\u00e0 delle case si celebrava l'incontro con le divinit\u00e0 silvestri richiamate dalla vegetazione dipinta\u00bb. (per approfondire si rimanda alla voce Pittura romana di giardino)\nA partire dal Medioevo \u00abil giardino, espressione dell'ordine cosmologico negli orti dei monaci che sperimentavano le propriet\u00e0 dei semplici, fu uno spazio chiuso, concepito come un luogo \"segreto\" dove si esprimeva la divinit\u00e0 del pensiero\u00bb: nell'hortus conclusus \u00abla natura si trasform\u00f2 in simbolo\u00bb, concezione sottostante anche ai giardini dei principi, nei quali per\u00f2, \u00abcomplice il \"Roman de la Rose\", l'hortus conclusus, immagine di perfezione, coincise con il \"giardino d'amore\" e divent\u00f2 locus amoenus\u00bb, una sorta di eden profano di cui un esempio pittorico \u00e8 dato delle sale della Rocca di Vignola.\nNel Rinascimento, si passer\u00e0 dal \"giardino d'amore\" al \"giardino dipinto\", uno spazio avvolgente concepito come un \u00abpaesaggio all'aperto\u00bb, i cui esempi illustri sono la \"Sala delle Asse\" di Leonardo da Vinci nel Castello Sforzesco di Milano e la \"Camera degli Sposi\" di Andrea Mantegna nel Castello di San Giorgio a Mantova, a cui si ispira il Garofalo per la volta della \"Sala del Tesoro\" di Palazzo Costabili: \u00ab\u00e8 una svolta epocale, che a partire da questo episodio e dalla pergula raffaellesca aprir\u00e0 pi\u00f9 tardi il cielo in una stanza\u00bb. I decori delle \"stanze dipinte\" integrarono a poco a poco anche le icone dei miti agresti. (per approfondire si rimanda alla voce Pittura illusionistica)\n\u00abAll'aprirsi del Seicento, nasce a Roma, nella bottega di Annibale Carracci, il \"paesaggio ideale\"\u00bb, in cui ogni singolo elemento naturale viene inserito in una composizione perfettamente calibrata e bilanciata, alla ricerca dell'equilibrio formale e della bellezza idilliaca. Il \"paesaggio ideale\" \u00e8 il \u00abdono dei bolognesi alla pittura europea e modello di riferimento per le arti figurative. Un nuovo interesse per la natura cambia lo sguardo degli artisti, che la osservano immergendola nella nobile grandezza degli antichi. Il paesaggio, luogo idilliaco e al tempo stesso letterario, diventa protagonista, e commenta l'azione. Privilegiato, rispetto alla decorazione a parete, \u00e8 il quadro da cavalletto. Non mancano, tuttavia, nel Seicento, alcuni esempi di ambienti decorati a giardino\u00bb, come quelli del bolognese e scenografo Giovanni Francesco Grimaldi o la \"Sala della Primavera\" della villa Falconieri a Frascati, opera di Ciro Ferri databile intorno al 1666: \u00abla sala, una \"deliziosa\", anticipa di pi\u00f9 di un secolo la \"boschereccia\", intesa come espediente per dissolvere l'involucro della parete\u00bb. Il termine \"deliziosa\" \u00e8 settecentesco, e serve a definire una stanza piacevolmente decorata, in cui trascorrere momenti di svago e delizia.\nA Bologna, con la perdita degli affreschi del Baglione al piano terra della villa del Tuscolano di Giovanni Battista Campeggi, il modello decorativo di riferimento per il giardino dipinto \u00e8 dato dalla sala senatoria di Palazzo Cospi Ferretti, opera del 1675 di Angelo Michele Colonna e del paesaggista Gioacchino Pizzoli, in cui la natura \u00e8 protagonista e ove si \u00abspalancano le pareti, e le immergono in un fresco verziere, in sintonia\u00bb con l'esempio romano.\nDalla \"deliziosa\" alla \"stanza paese\".\nSul finire del Settecento le stanze \"deliziose\" presero l'aspetto di \"stanze boscherecce\" e si diffusero fino a met\u00e0 dell'Ottocento, in particolar modo nei palazzi patrizi della Bologna napoleonica.\nSecondo alcuni studiosi, alla base dell'affermarsi delle \"stanze paese\" vi furono alcune tendenze significative: a livello di tecnica, il \u00abprogressivo ingrandirsi delle tempere a paesaggio delimitate da cornici in stucco che decoravano i palazzi bolognesi\u00bb; l'installarsi di una sensibilit\u00e0 preromantica e del senso del \"pittoresco\"; il desiderio delle famiglie in vista di ridisegnare i parchi e i giardini pubblici e privati con boschetti, viali sinuosi, grotte, finti ruderi e coffeehouse, e di \u00abtrasformare un'abitazione in un \"giardino d'inverno\" dove soggiornare come in un bosco domestico\u00bb, che venne alimentato dalla diffusione del \"Dell'arte dei giardini inglesi\" di Ercole Silva del 1801 e de \"Le affinit\u00e0 elettive\" di Goethe del 1809.\nCon la \"stanza paese\" si trasformava un ambiente chiuso in uno spazio aperto, le pareti riproducevano illusionisticamente spazi verdi \u00abentro equilibrate ripartizioni spaziali che \"regolarizzano\" la natura secondo le tendenze del nuovo razionalismo classicista\u00bb di provenienza francese.\nEra un tipo di veduta lontana da riferimenti topografici e storici, \u00abintrisa di componenti letterarie, espressione di un'arcadia in cui si integravano mirabilmente architettura, pittura e scultura\u00bb.\nLa \"stanza paese\" era tipicamente al pian terreno, sia nelle ville di campagna che nei palazzi di citt\u00e0, e si apriva direttamente sul giardino con il quale creava una continuit\u00e0 ottica tra interno ed esterno, talvolta la decorazione dava luce a stanze affacciate su cortili e chiostri\nTra gli elementi archittonici che venivano dipinti nelle \"stanze paese\" figuravano gli elementi architettonici ormai prediletti per i giardini: i tempietti in rovina, i patii, i berceau e i pergolati, che lasciavano lo sguardo libero di perdersi in lontananza nei paesaggi immaginari e deliziarsi dei giochi d'acqua.\nIl genere venne inaugurato al Palazzo Albergati di Zola Predosa, con la decorazione dell'ala di levante del pian terreno, eseguita tra il 1776 e il 1778 dal figurista Giuseppe Valiani e dai pittori Prospero e Gaetano Pesci, in cui non mancavano riferimenti agli affreschi di Giambattista Tiepolo presenti nella Villa Valmarana \"Ai Nani\": si trattava di \u00abuna grande camera dipinta a verdura, e boscareccia... ad uso del ballo, allorquando \u00e8 illuminata produce un... allegro effetto\u00bb.\nUna ventina d'anni dopo, nel 1797, durante il rifacimento degli ex appartamenti del Cardinale Legato il Valiani affianc\u00f2 Vincenzo Martinelli per decorare a tempera la \"Sala Boschereccia\" nel Palazzo Pubblico, oggi palazzo comunale di Bologna, uno degli esempi pi\u00f9 illustri del genere. Il Martinelli, che fu uno dei principali artisti che si dedicarono alle \"boscherecce\", traeva ispirazione dall\"ars topiaria\" e dal giardino naturale europeo; prima di lavorare alla \"sala Boschereccia\" di Palazzo Pubblico intorno ai trent'anni aveva gi\u00e0 raggiunto una notevole fama come pittore di quadri di paesaggio, di apparati effimeri e scenografie per i teatri cittadini.\nNel 1798, il Martinelli compose una nuova scenografica \"boschereccia\" per la \"Sala del Convivio\" di Palazzo Aldini Sanguinetti, oggi sede del Museo internazionale e biblioteca della musica, con le quinte vegetali che si aprivano sui paesaggi e le figure dipinte di Bacco, Cerere, Flora e Pan, opera di Pelagio Palagi.\nAllievo del Martinelli, il paesista Rodolfo Fantuzzi, dopo un soggiorno a Roma di cui si riscontrano le influenze, si dedic\u00f2 intorno al 1810 alla \"Sala Boschereccia\" di Palazzo Hercolani, la pi\u00f9 celebre delle \"stanze paese\" emiliane, che richiam\u00f2 successivamente nei decori di villa Cavazza a Belpoggio.\nSimilmente ai pittori francesi di fine Settecento, artefici di un \"paesaggismo della ragione\", il Fantuzzi dipingeva una natura che seppure idealizzata aveva un'aderenza al vero, visione che si ritrovava nei successivi affreschi di casa Redenti, in quelli della canonica della chiesa dei Santi Gregorio e Siro o ancora in quelli a villa Achillini a Sasso Marconi, oggi perduti. Dei decori di casa Baravelli ci resta solo il progetto di Fantuzzi, del 1822; fu artefice anche della \"Camera del cacciatore\", ascrivibile al genere, e delle decorazioni di Villa Malpighi - Salina in localit\u00e0 Corticella.\nNel 1818 a Bologna l'Accademia Clementina, attuale Accademia di Belle Arti, aveva promosso una specializzazione nell'ambito della scenografia, la scuola di paesaggio tenuta da Luigi Busatti, facendo diventare la citt\u00e0 un fertile centro di produzione di questa tipologia di decorazione.\nI \"dipinti grotteschi\", cos\u00ec come le \"stampe incorniciate\", erano considerati una pratica inferiore rispetto alla pittura di figura e di storia, di cui peraltro si lamentava da qualche tempo la mancanza: dopo la partenza per Roma di Pelagio Palagi non vi era a Bologna nessun pittore \u00abdegno di stare a fronte dei trapassati per le serie pitture a fresco, ed all'oglio\u00bb. Le scuole di pittura e scultura erano deserte, mentre andavano di moda i decoratori, come Antonio Basoli e Felice Giani: \u00abin nissun'altra citt\u00e0 si ritrova un numero maggiore di buoni Pittori di Ornati, di Paesi e di quanto altro pu\u00f2 contribuire ad una capricciosa decorazione\u00bb\" (Rossi).\nAll'Accademia erano frequentate soprattutto le classi di ornato e di architettura. La pittura di paesaggio si esprimeva con successo nelle \"stanze paese\", che continuavano la tradizione decorativa barocca delle ville e dei palazzi senatori. Nonostante la grande fortuna del genere, la scuola di paesaggio di Busatti rimase ai margini.\nAntonio Basoli realizz\u00f2 tra le altre la \"stanza paese\" di Palazzo Contri, e fece un progetto per Casa Belvederi nel 1807.\nDalla vicina Bologna la moda della \"stanza paese\" si diffuse anche nel modenese, di cui resta l'esempio esempio nell'altana della Villa Giacobazzi a Sassuolo, dipinta nel 1857 da Antonio Valentini in collaborazione con Giovanni Braglia\nIn ambito non emiliano, tra gli artisti specializzati in \"stanze a paese\" anche Angiolo Angiolini e Niccol\u00f2 Contestabile, autore quest'ultimo nel 1818 della \"Sala decorata a bosco\" di Palazzo Guadagni Strozzi Sacrati, o ancora delle sale fiorentine del Palazzo Rinuccini e della \"stanza paese\" con rovine del Palazzo Ducale di Lucca; si segnalano inoltre le \"stanze a paese\" di Palazzo Gerini, Palazzo Corsini al Prato, Palazzo Vivarelli Colonna, Palazzo Martelli e Palazzo Pucci.\nNel 1834 Giacomo Savini, allievo del Martinelli, su commissione del marchese Virgilio Davia dipinse la \"stanza paese\" di Palazzo Davia Garagnani con una propensione naturalistica, facendo scorgere gli Appennini oltre il colonnato.\nForse ascrivibile tra le \"boscherecce\" anche la sala dipinta nel 1937 da Amerigo Bartoli a Villa Saffi, a San Varano.\nLa stagione delle \"stanze alla boschereccia\" si chiuse con l'opera parietale di Ottavio Campedelli nella Villa di San Martino del 1858, raffigurante la \"Vallata del Panaro\" e i \"Sassi di Rocca Malatina\".\nMolte \"boscherecce\" sono andate perdute, come a palazzo Buonvisi d'Inverno in Fillungo a Lucca."}
{"id": "8920296", "revid": "1731538", "url": "https://it.wikipedia.org/wiki?curid=8920296", "title": "Acchiappatopi (DC Comics)", "text": "L'Acchiappatopi (\"Ratcatcher\") \u00e8 un personaggio dei fumetti DC Comics, un criminale nemico ricorrente di Batman.\nBiografia del personaggio.\nLavorando presso l'ufficio d'igiene di Gotham City, Otis Flannigan impar\u00f2 ad addestrare e a controllare i topi a suo piacimento. Dopo aver ucciso accidentalmente un uomo in una rissa, venne rinchiuso nel penitenziario di Gotham per dieci anni: una volta uscito rap\u00ec i quattro funzionari responsabili della sua condanna , tenendoli per cinque anni come prigionieri nelle fogne torturandoli ripetutamente con i suoi roditori. In questo periodo impazz\u00ec completamente e assunse l'identit\u00e0 dell'Acchiappatopi. I suoi piani vennero sventati da Batman, che dopo aver trovato il cadavere di uno dei quattro prigionieri lo raggiunse nel suo covo e lo sconfisse.\nTornato in prigione, tent\u00f2 la fuga utilizzando i suoi topi, ma venne fermato da Dick Grayson, che al tempo indossava il manto dell'uomo pipistrello dopo gli eventi di . Divenuto un nemico ricorrente ma minore dell'uomo pipistrello, Acchiappatopi mor\u00ec durante gli eventi di Crisi infinita, venendo polverizzato da un'unit\u00e0 OMAC sotto le spoglie di uno dei barboni con cui si era alleato.\nPoteri e abilit\u00e0.\nFlannigan \u00e8 in grado di comunicare e controllare veri e propri eserciti di topi, con i quali pu\u00f2 commettere i pi\u00f9 svariati misfatti utilizzandoli per attaccare i suoi nemici o rubare vari oggetti.\nEgli inoltre ha la completa conoscenza delle fognature di Gotham, tanto da poterle usare come rifugio pi\u00f9 volte. Inoltre ha studiato la piantina di Blackgate: in questo modo pu\u00f2 usare facilmente i suoi topi per contrabbandare oggetti nella prigione e trovare nuove vie di fuga.\nAcchiappatopi usa spesso armi a gas per contrastare i suoi nemici. Non \u00e8 molto ferrato nel corpo a corpo, venendo sconfitto da Batman con estrema facilit\u00e0."}
{"id": "8920309", "revid": "287204", "url": "https://it.wikipedia.org/wiki?curid=8920309", "title": "Visconte Falkland", "text": "Visconte Falkland \u00e8 un titolo nobiliare della par\u00eca di Scozia creato nel 1620 dal re di scozia Giacomo VI per Sir Henry Cary, per quanto questi fosse inglese e non avesse alcun legame con la Scozia. Venne nel contempo creato Lord Cary, sempre nella par\u00eca di Scozia. Suo figlio, il secondo visconte, fu un uomo di stato. Il figlio minore di quest'ultimo, il quarto visconte (che succedette al fratello maggiore), fu Lord luogotenente dell'Oxfordshire. Il figlio di questi, il quinto visconte, rappresent\u00f2 diverse costituenti alla camera dei comuni e fu First Lord of the Admiralty dal 1693 al 1694. Le isole Falkland, nell'Atlantico meridionale, prendono il nome da lui.\nAlla sua morte la linea del secondo visconte si estinse ed i titoli vennero ereditati dal cugino di secondo grado dell'ultimo visconte, il sesto visconte. Questi era nipote di Patrick Cary, figlio quintogenito del primo visconte. Grande sostenitore della famiglia Stuart, venne creato il 13 dicembre 1722 da James Francis Edward Stuart al titolo di \"conte di Falkland\" nella par\u00eca giacobita, non riconosciuta quindi dal governo inglese. Decise inoltre di aderire al cattolicesimo. Un suo discendente, il decimo visconte, fu amministratore coloniale e politico per il partito liberale. Nel 1832 venne creato anche Barone Hunsdon, d Scutterskelfe nella contea di York, nella par\u00eca del Regno Unito. Questo titolo gli consent\u00ec di sedere automaticamente nella Camera dei lord ma si estinse alla sua morte nel 1884. I titoli scozzesi vennero ereditati da suo fratello minore, l'undicesimo visconte. Questi fu un ammiraglio della Royal Navy.\nSuo nipote, il dodicesimo visconte, sedette nella camera dei lords come pari rappresentante di Scozia dal 1894 al 1922. Questi venne succeduto da suo figlio, il tredicesimo visconte, che pure sedette come pari rappresentante di Scozia dal 1922 al 1931. I titoli sono poi passati al nipote di quest'ultimo, il quindicesimo visconte, che \u00e8 succeduto al padre nel 1984. Questi \u00e8 uno dei pari ereditari ammessi a rimanere nella camera dei lords anche dopo il passaggio dell'House of Lords Act 1999.\nUna statua del visconte Falkland si trova nella St Stephens Hall, nel palazzo del parlamento a Londra. Il 27 aprile 1909 la suffragetta Marjory Hume si incaten\u00f2 alla statua in segno di protesta. Quando vennero rimosse le catene, il piede destro della statua venne danneggiato e tale rimane sino ai nostri giorni.\nVisconti (di) Falkland (1620).\nL'erede apparente \u00e8 il figlio dell'attuale detentore del titolo, Lucius Alexander Plantagenet Cary, master di Falkland (n. 1963)"}
{"id": "8920311", "revid": "260676", "url": "https://it.wikipedia.org/wiki?curid=8920311", "title": "Critics' Choice Movie Award per la migliore sceneggiatura originale", "text": ""}
{"id": "8920312", "revid": "666668", "url": "https://it.wikipedia.org/wiki?curid=8920312", "title": "Vin\u00edcius El\u00edas Teixeira", "text": ""}
{"id": "8920314", "revid": "1924342", "url": "https://it.wikipedia.org/wiki?curid=8920314", "title": "Duets (Sting)", "text": "Duets \u00e8 una raccolta contenenti vari duetti del cantante britannico Sting con vari artisti internazionali. \nL'album contiene duetti gi\u00e0 editi, con l'aggiunta del nuovo singolo \"September\" in duetto con Zucchero Fornaciari."}
{"id": "8920315", "revid": "124703675", "url": "https://it.wikipedia.org/wiki?curid=8920315", "title": "Sant'Ambrogio (Giuseppe Giusti)", "text": "Poesia di Giuseppe Giusti.\nProbabilmente una delle poesie pi\u00f9 famose del poeta, un tempo studiata nelle scuole italiane ed inserita in numerose antologie.\nLa poesia si rivolge a una fantomatica \"eccellenza\" che non ama il poeta per le sue poesie contro il potere stabilito e racconta un episodio probabilmente realmente accaduto nella chiesa di Sant'Ambrogio a Milano in cui il poeta, in compagnia del figlio di Alessandro Manzoni si imbatte nelle truppe di occupazione.\nLa musica \u00e8 il tramite che permette al poeta di comprendere il popolo apparentemente nemico, comprenderne la sofferenza, provare empatia.\nPur nel classico tono scherzoso e ironico tipico della poesia del Giusti questa poesia raggiunge momenti alti di commozione e di riflessione che la rendono, forse, la pi\u00f9 bella poesia del poeta.\nTesto della poesia.\nVostra Eccellenza, che mi sta in cagnesco\nper que\u2019 pochi scherzucci di dozzina,\ne mi gabella per anti-tedesco\nperch\u00e9 metto le birbe alla berlina,\no senta il caso avvenuto di fresco\na me che girellando una mattina\nc\u00e0pito in Sant\u2019Ambrogio di Milano,\nin quello vecchio, l\u00e0, fuori di mano.\nM\u2019era compagno il figlio giovinetto\nd\u2019un di que\u2019 capi un po\u2019 pericolosi,\ndi quel tal Sandro, autor d\u2019un romanzetto\nove si tratta di Promessi Sposi\u2026\nChe fa il nesci, Eccellenza? o non l\u2019ha letto?\nAh, intendo; il suo cervel, Dio lo riposi,\nin tutt\u2019altre faccende affaccendato,\na questa roba \u00e8 morto e sotterrato.\nEntro, e ti trovo un pieno di soldati,\ndi que\u2019 soldati settentrionali,\ncome sarebber Boemi e Croati,\nmessi qui nella vigna a far da pali:\ndi fatto se ne stavano impalati,\ncome sogliono in faccia a\u2019 generali,\nco\u2019 baffi di capecchio e con que\u2019 musi,\ndavanti a Dio, diritti come fusi.\nMi tenni indietro, ch\u00e9, piovuto in mezzo\ndi quella maramaglia, io non lo nego\nd\u2019aver provato un senso di ribrezzo,\nche lei non prova in grazia dell\u2019impiego.\nSentiva un\u2019afa, un alito di lezzo;\nscusi, Eccellenza, mi parean di sego,\nin quella bella casa del Signore,\nfin le candele dell\u2019altar maggiore.\nMa, in quella che s\u2019appresta il sacerdote\na consacrar la mistica vivanda,\ndi s\u00f9bita dolcezza mi percuote\nsu, di verso l\u2019altare, un suon di banda.\nDalle trombe di guerra uscian le note\ncome di voce che si raccomanda,\nd\u2019una gente che gema in duri stenti\ne de\u2019 perduti beni si rammenti.\nEra un coro del Verdi; il coro a Dio\nL\u00e0 de\u2019 Lombardi miseri, assetati;\nquello: \u201cO Signore, dal tetto natio\u201d,\nche tanti petti ha scossi e inebriati.\nQui cominciai a non esser pi\u00f9 io\ne come se que\u2019 c\u00f2si doventati\nfossero gente della nostra gente,\nentrai nel branco involontariamente.\nChe vuol ella, Eccellenza, il pezzo \u00e8 bello,\npoi nostro, e poi suonato come va;\ne coll\u2019arte di mezzo, e col cervello\ndato all\u2019arte, l\u2019ubbie si buttan l\u00e0.\nMa, cessato che fu, dentro, bel bello,\nio ritornavo a star com' ella sa;\nquand\u2019eccoti, per farmi un altro tiro,\nda quelle bocche che parean di ghiro,\nun cantico tedesco, lento lento\nper l\u2019aer sacro a Dio mosse le penne;\nera preghiera, e mi parea lamento,\nd\u2019un suono grave, flebile, solenne,\ntal, che sempre nell\u2019anima lo sento:\ne mi stupisco che in quelle cotenne,\nin que\u2019 fantocci esotici di legno,\npotesse l\u2019armonia fino a quel segno.\nSentia, nell\u2019inno, la dolcezza amara\nde\u2019 canti uditi da fanciullo; il core\nche da voce domestica gl\u2019impara,\nce li ripete i giorni del dolore:\nun pensier mesto della madre cara,\nun desiderio di pace e d\u2019amore,\nuno sgomento di lontano esilio,\nche mi faceva andare in visibilio.\nE, quando tacque, mi lasci\u00f2 pensoso\ndi pensieri pi\u00f9 forti e pi\u00f9 soavi.\nCostor, \u2013 dicea tra me, \u2013 re pauroso\ndegi\u2019italici moti e degli slavi,\nstrappa a\u2019 lor tetti, e qua, senza riposo\nschiavi li spinge, per tenerci schiavi;\ngli spinge di Croazia e di Boemme,\ncome mandrie a svernar nelle maremme.\nA dura vita, a dura disciplina,\nmuti, derisi, solitari stanno,\nstrumenti ciechi d\u2019occhiuta rapina,\nche lor non tocca e che forse non sanno;\ne quest\u2019odio, che mai non avvicina\nil popolo lombardo all\u2019alemanno,\ngiova a chi regna dividendo, e teme\npopoli avversi affratellati insieme.\nPovera gente! lontana da\u2019 suoi;\nin un paese, qui, che le vuol male,\nchi sa, che in fondo all\u2019anima po\u2019 poi,\nnon mandi a quel paese il principale!\nGioco che l\u2019hanno in tasca come noi.\nQui, se non fuggo, abbraccio un caporale,\ncolla su\u2019 brava mazza di nocci\u00f2lo,\nduro e piantato l\u00ec come un piolo."}
{"id": "8920316", "revid": "594360", "url": "https://it.wikipedia.org/wiki?curid=8920316", "title": "Delight (EP)", "text": "Delight \u00e8 il secondo EP del cantante sudcoreano Baekhyun, pubblicato nel 2020."}
{"id": "8920325", "revid": "965985", "url": "https://it.wikipedia.org/wiki?curid=8920325", "title": "Baekhyun (EP)", "text": "Baekhyun \u00e8 il terzo EP (il primo in lingua giapponese) del cantante sudcoreano Baekhyun, pubblicato nel 2021."}
{"id": "8920330", "revid": "76963", "url": "https://it.wikipedia.org/wiki?curid=8920330", "title": "Giovanni Severano", "text": "Dopo aver studiato retorica e logica e aver lavorato in giovent\u00f9 alla segreteria dell\u2019Uditorato della Camera apostolica, ottiene l\u2019aggregazione all\u2019Oratorio di San Filippo Neri nel 1587 e pronuncia i voti nel 1589. Gi\u00e0 nel 1599 diventa rettore del Convento della Madonna dei Lumi di San Severo, mentre nel 1601, quando per mancanza di sacerdoti la chiesa e monastero della Madonna dei Lumi passano ai padri Barnabiti, e si trasferisce definitivamente nell\u2019Oratorio di Roma.\nAll\u2019interno dell\u2019Oratorio di Roma occupa ruolo di spicco al livello organizzativo e culturale. Nel 1627 pubblica l\u2019operetta morale \"Pretiosae Mortes Iustorum\", dedicata a padre Filippo. Nel 1630 sposta la sua attenzione su un altro tema prettamente filippino, vale a dire il pellegrinaggio delle Sette Chiese, e pubblica le \"Memorie Sacre delle Sette Chiese\", in due volumi. Il primo \u00e8 un itinerario sullo stile di una guida, che descrive tutto il percorso compiuto dal pellegrinaggio, comprendendo chiese, luoghi di culto, monumenti antichi. Il secondo volume tratta invece delle pratiche di piet\u00e0 da compiere durante il percorso.\nCon la pubblicazione delle \"Memorie Sacre\", Severano si avvicina ai monumenti e alle antichit\u00e0 cristiane: al termine del 1630, a un anno dalla morte dell'archeologo maltese Antonio Bosio, il cardinale Francesco Barberini gli \u00a0assegna la conclusione e la pubblicazione della \"Roma Sotterranea\" del Bosio, lasciata incompiuta dall'autore alla sua morte nel 1629. L\u2019opera vedr\u00e0 la luce nel 1634 proprio grazie al lavoro di edizione e aggiornamento di Giovanni Severano."}
{"id": "8920333", "revid": "1924342", "url": "https://it.wikipedia.org/wiki?curid=8920333", "title": "Bambi (EP)", "text": "Bambi \u00e8 il quarto EP (il terzo in lingua coreana) del cantante sudcoreano Baekhyun, pubblicato nel 2021."}
{"id": "8920336", "revid": "1452073", "url": "https://it.wikipedia.org/wiki?curid=8920336", "title": "Official Nintendo Magazine", "text": ""}
{"id": "8920338", "revid": "1501558", "url": "https://it.wikipedia.org/wiki?curid=8920338", "title": "Nights into Dreams", "text": ""}
{"id": "8920341", "revid": "709565", "url": "https://it.wikipedia.org/wiki?curid=8920341", "title": "Balan Wonderworld", "text": " \u00e8 un videogioco platform co-sviluppato dalla Arzest e dalla Balan Company, sussidiaria della Square Enix, e pubblicato dalla Square Enix il 26 marzo 2021 per Windows, Nintendo Switch, PlayStation 4, PlayStation 5, Xbox One, e Xbox Series X/S.\nIl gioco consente di vestire i panni di uno dei due bambini, Leo Craig o Emma Cole, guidati da un essere magico antropomorfo di nome Balan, e che devono esplorare dodici mondi, ognuno rappresentanti i cuori di altrettante persone. Nei livelli sandbox che compongono il mondo, si raccolgono oggetti e si usano una variet\u00e0 di poteri che si sbloccano usando costumi a tema.\nIl gioco rappresenta il debutto videoludico della Balan Company, una sussidiaria della Square Enix guidata da Y\u016bji Naka, creatore di \"Sonic\" e \"Nights into Dreams\". Lo sviluppo del gioco \u00e8 iniziato nel 2018 con la collaborazione dell'artista Naoto Ohshima (gi\u00e0 contribuente a \"Sonic Adventure\"): l'estetica \u00e8 basata su un teatro musicale, e la musica, composta da Ryo Yamazaki e Hironori Anazawa e contenente voci del Teatro del West End come Laura Pitt-Pulford, accompagna gli scenari scritti dal romanziere Soushi Kawasaki e i filmati creati dalla Visual Works.\nIl gioco \u00e8 uscito anche insieme a un romanzo chiamato \"Balan Wonderworld ~Maestro of Mysteries, Theatre of Wonders~\".\nModalit\u00e0 di gioco.\n\"Balan Wonderworld\" \u00e8 un platform ambientato nell'Isola dei Tim, un'isola volante abitata da due bambini, Leo Craig o Emma Cole, che vengono portati nel magico mondo di Wonderworld da un essere antropomorfo chiamato Balan. Il giocatore impersona uno dei due bambini, e attraversa dodici livelli, chiamati Capitoli, composti di pi\u00f9 sottolivelli, e che si sbloccheranno raccogliendo oggetti chiamati Statue di Balan in ogni area. In ogni Capitolo, il protagonista attraversa livelli sandbox, cercando oggetti collezionabili come le stesse statue e degli oggetti cristallini chiamati Gocce, e risolvendo enigmi per procedere nel gioco. Durante l'esplorazione, il giocatore se la vedr\u00e0 spesso con dei nemici che pullulano la zona, alla fine del quale si affronter\u00e0 un boss a tema con la narrativa e l'ambiente del capitolo. Il gioco utilizza la dinamica della difficolt\u00e0 adattiva, che aggiusta il numero e il tipo di nemici in base alle prestazioni totali assolute del giocatore.\nIl giocatore pu\u00f2 trovare dei costumi (80 in totale, alcuni dei quali situati in posti segreti) dal cast di ogni capitolo, che si sbloccano dai cristalli usando delle chiavi. Questi costumi donano nuove abilit\u00e0 come volare, navigare attraverso pericoli o sentieri, o combattere nemici, dato che, senza un costume, i personaggi possono soltanto muoversi e saltare. \u00c8 possibile portare un massimo di tre costumi alla volta, intercambiabili attraverso due appositi tasti; nel caso se ne prenda un altro, esso sostituir\u00e0 un costume che verr\u00e0 spedito in un'apposita banca, accessibile tramite un checkpoint. Ricevere danni, o cadere dai bordi dell'ambiente, causa la sparizione del costume; se il personaggio viene colpito senza un costume, si viene espulsi dal Capitolo. I costumi sbloccano anche minigiochi relativi a ogni capitolo.\nInoltre, sono presenti anche dei cappelli a cilindro che sbloccano un minigioco chiamato \"Balan's Bout\" (o Battaglia di Balan), dove si impersona lo stesso Balan e si eseguono delle pose tramite dei quick time event; completare il minigioco almeno una volta comporta la vincita di una Statua di Balan, e moltiplica il totale attuale delle Gocce. \u00c8 possibile giocare un Capitolo qualsiasi anche in due giocatori in cooperativa, dove si impersonano entrambi i bambini e si combinano le abilit\u00e0 dei costumi per semplificare gli enigmi e aprire nuovi potenziali percorsi per superare i livelli.\nNell'Isola di Tim, il giocatore pu\u00f2 sfamare delle creature chiamate Tim con le Gocce trovate nei livelli, cambiandone il colore e potenziando le loro abilit\u00e0: ad esempio, quelli rossi aiutano il giocatore a combattere, mentre quelli rosa a scoprire oggetti nascosti. Le uova dei Tim si trovano disseminate nei livelli, e sono necessarie per aumentare il numero dei Tim nel mondo originale. Inoltre, \u00e8 presente anche un edificio speciale chiamato Torre dei Tim, che cresce tramite dei meccanismi attivati dai Tim stessi. Completando il gioco, si sblocca un terzo nuovo livello per ogni capitolo, con ambienti pi\u00f9 difficili e nuovi costumi.\nDemo e patch.\nIl 27 gennaio, \u00e8 uscita una demo contenente tutto il primo Capitolo e il primo livello dei Capitoli 4 e 6. La demo \u00e8 stata lodata per la musica e lo stile artistico, ma criticata per i controlli e la telecamera. Pur essendo il gioco troppo vicino alla data d'uscita per una maggiore riparazione, la Square Enix ha creato una patch per aggiustare i problemi alla telecamera e al movimento dei personaggi, e alterare la difficolt\u00e0 dei boss per renderli pi\u00f9 impegnativi; la patch ripara anche un bug che coinvolge flash di luce nell'ultima boss battle che provocava epilessia, motivo per cui la Square Enix avvertiva ai giocatori di installare la patch prima di giocare.\nAccoglienza.\n\"Balan Wonderworld\" ha ricevuto un'accoglienza sfavorevole: Sul sito web Metacritic riporta un punteggio di 36/100 sulla media di 9 recensioni per la versione Switch, 38/100 sulla media di 10 recensioni per la versione PC, 44/100 sulla media di 10 recensioni per la versione PS4, 51/100 sulla media di 28 recensioni per la versione PS5, e 47/100 sulla media di 11 recensioni per la versione Xbox Series X.\nIl 28 marzo, Metacritic ha presentato un numero sospetto di recensioni positive degli utenti in maniera simile al fenomeno chiamato \"review bombing\", a causa della quantit\u00e0 di punteggi perfetti di 10/10 attraverso nomi utenti simili."}
{"id": "8920342", "revid": "121835833", "url": "https://it.wikipedia.org/wiki?curid=8920342", "title": "Fancy Free (balletto)", "text": "Fancy Free \u00e8 un balletto di Jerome Robbins, in seguito maestro di ballo del New York City Ballet, realizzato al Ballet Theatre, predecessore dell'American Ballet Theatre, su una partitura di Leonard Bernstein, con scene di Oliver Smith, costumi di Kermit Love e luci di Ronald Bates. La prima ebbe luogo marted\u00ec 18 aprile 1944 presso la vecchia Metropolitan Opera House, New York. La prima di New York ha avuto luogo gioved\u00ec 31 gennaio 1980. \"Fancy Free\" \u00e8 stata l'ispirazione per un musical di successo, \"On the Town\", e una parte della partitura \u00e8 stata utilizzata anche nelle scene iniziali de \"La finestra sul cortile\" di Alfred Hitchcock.\nTrama.\nLa scena \u00e8 un bar e il marciapiede esterno a New York City, in tempo di guerra. Tre marinai in libert\u00e0 arrivano chiassosamente, bevono un drink (due di loro costringono il terzo a pagare) e si dirigono fuori in cerca di compagnia femminile. Passa una bella ragazza e i tre marinai si contendono la sua attenzione. Lei esita e fugge, inseguita da due dei marinai. Il terzo, lasciato nella polvere, incontra un'altra bellissima passante e la invita a bere qualcosa con lui. La impressiona con una pantomima delle sue imprese militari e ballano un appassionato pas de deux.\nGli altri due marinai arrivano con la prima ragazza, che riconosce la seconda ragazza come sua amica. I marinai si rendono conto della loro situazione: tre uomini, ma solo due ragazze. Le coppie ballano e cambiano partner, con uno che balla sempre da solo. Infine, si decide che i tre marinai terranno una gara e il perdente rimarr\u00e0 senza appuntamento. Ogni marinaio esegue una variazione da solista (un galop, un valzer e un danz\u00f3n), ma sono cos\u00ec ugualmente abbinati che le ragazze non riescono a decidere e i ragazzi vengono alle mani. Nel bel mezzo della scazzottata, le ragazze fuggono terrorizzate. Vedendo svanire i loro appuntamenti, i marinai si rialzano, bevono un altro drink e si dirigono di nuovo fuori. Passa un'altra bella ragazza e i tre marinai partono all'inseguimento.\nIspirazione musicale.\nUna piccola parte di \"Fancy Free\" \u00e8 stata apparentemente riciclata da \"Riobamba\", una sigla che Bernstein aveva scritto per un nightclub di New York con lo stesso nome di breve durata.\n\"Fancy Free\" (Album 1946).\nNel 1946 la Decca Records pubblic\u00f2 un album della partitura di \"Fancy Free\" (Decca DA-406), diretto da Leonard Bernstein. Pubblicato prima dell'introduzione dell'LP, fu inizialmente pubblicato in formato album a 78 giri, in cui quattro dischi a 78 giri erano rilegati insieme in un libro stile album fotografico, con un libretto incluso. Ciascuno dei sette movimenti del balletto, pi\u00f9 il numero vocale introduttivo \"Big Stuff\", comprendeva un lato di un 78. I lati erano sequenziati con l'ultimo numero dietro il primo, il penultimo il secondo e cos\u00ec via, in modo che tutti quattro dischi potevano essere impilati e riprodotti in sequenza, quindi girati in massa per completare l'album. L'album fu ripubblicato nel 1953 nel nuovo formato LP da 10 pollici (DL 6023).\nLa musica fu registrata dalla Ballet Theatre Orchestra il 2 giugno 1944 e diretta dallo stesso Bernstein, ad eccezione della canzone \"Big Stuff\". \"Big Stuff\" \u00e8 stata eseguita da Billie Holiday, che aveva anche lei un contratto con la Decca, insieme a una band composta da Joe Guy (tromba), Joe Springer (piano), Tiny Grimes (chitarra), Billy Taylor (basso) e Kelly Martin (batteria). Bernstein aveva composto la canzone pensando a Holiday, da suonare come registrazione in teatro prima che iniziasse il balletto vero e proprio. Conosceva Holiday dai tempi della Cafe Society, ma all'inizio della sua carriera non credeva di essere in grado di farle registrare la sua canzone, quindi originariamente nel 1944 la canzone ascoltata nel balletto era una registrazione fatta da sua sorella, Shirley. Ma Holiday ascolt\u00f2 e apprezz\u00f2 la melodia e la registr\u00f2 pi\u00f9 volte, con questa registrazione del 13 marzo 1946."}
{"id": "8920346", "revid": "965985", "url": "https://it.wikipedia.org/wiki?curid=8920346", "title": "Unbothered", "text": "Unbothered \u00e8 il secondo album in studio del rapper statunitense Lil Skies, pubblicato nel 2021."}
{"id": "8920354", "revid": "287204", "url": "https://it.wikipedia.org/wiki?curid=8920354", "title": "Shemi Zarhin", "text": "Biografia.\nShemi Zarhin \u00e8 nato e cresciuto a Tiberiade e ha studiato presso il Dipartimento di Cinema dell'Universit\u00e0 di Tel Aviv. \u00c8 vincitore di tre Ophir Awards e del Ministry of Education and Culture Award for Film. Insegna sceneggiatura e regia alla Sam Spiegel School di Gerusalemme, ha diretto numerosi spot pubblicitari e diversi episodi di serie televisive, e ha lavorato come consulente su molte sceneggiature (inclusa la serie Homeland che \u00e8 basata sulla serie televisiva israeliana \"Hatufim\").\nRegista e sceneggiatore.\nIl suo primo lungometraggio, \"Leylasede\" (1995), ha vinto il premio per la Miglior sceneggiatura al Montreal International Film Festival e ha partecipato a pi\u00f9 di 200 festival in tutto il mondo.\nIl suo film \"Dangerous Acts\" (1998) ha vinto sette Ophir Awards, noti come gli Oscar israeliani, compreso il Premio alla Miglior regia. \nIl suo \"Bonjour Monsieur Shlomi\" (2003) ha vinto pi\u00f9 di venti premi e festival internazionali in tutto il mondo tra cui il Grifone d'Oro al Giffoni Film Festival.\nNel 2006, il suo quarto film \"Aviva My Love\", girato principalmente a Tiberiade, la citt\u00e0 della sua infanzia, ha vinto l'Ophir Award per la regia e la sceneggiatura, il premio per la Miglior sceneggiatura al 42\u00ba Festival Internazionale del Film di Chicago e al Shangai International Film Festival. Nel marzo 2009 ha vinto il Premio Landau per le arti dello spettacolo per la sua carriera di regista.\nScrittore.\nIl suo primo romanzo, \"Finch\u00e9 un giorno\" (Spider&amp;Fish, 2018) \", \u00e8 stato pubblicato in Israele dalla casa editrice Keter ed in due settimane \u00e8 arrivato in cima alla lista dei bestseller con pi\u00f9 di 100.000 copie vendute. Ha vinto il Premio Steimatzky, i Publishers Association's Gold and Platinum Prizes, il Kugel Prize, il Words Without Borders Best Book e il World Literature Today Best Book. Il romanzo \u00e8 stato tradotto in inglese ed \u00e8 stato pubblicato nell'autunno del 2013 dall'editore americano New Vessel Press. In Italia \u00e8 arrivato nella terna finalista al XIX Premio Letterario ADEI-WIZO \"Adelina Della Pergola\" \nNel 2018, Zarhin \u00e8 stato invitato come ospite all'Ebraica Festival Internazionale di Cultura insieme al regista, sceneggiatore e attore Alessandro D'Alatri."}
{"id": "8920360", "revid": "15756", "url": "https://it.wikipedia.org/wiki?curid=8920360", "title": "Ghia 230 S", "text": "La Ghia 230 S \u00e8 un'autovettura realizzata dalla casa automobilistica italiana Ghia dal 1963 al 1964.\nDescrizione.\nEra una coup\u00e9 sportiva che venne realizzata dalla Carrozzeria Ghia sulla base tecnica della Fiat 2300 S Coup\u00e9, con motore il sei cilindri ripreso dalla Fiat 2300 S Coup\u00e9 e rivisto da Abarth, 2,3 litri da 110 kW.\nLa Ghia 230 S si basava sulla meccanica della Fiat 2300 S Coup\u00e9. Tuttavia, telaio e carrozzeria erano completamente differente e furono riprogettate da Sergio Sartorelli. Il telaio era un traliccio tubolare separato dalla carrozzeria che Gilberto Colombo della Gilco Design costru\u00ec esclusivamente per questo modello. Il motore venne collocato in una posizione anteriore-centrale dietro l'asse anteriore per migliorare la distribuzione del peso.\nL'elemento centrale del design della parte posteriore della vettura era il grande lunotto in tre parti. Una particolarit\u00e0 della Ghia 230 S \u00e8 l'ampio lunotto posteriore che si estende nelle fiancate del veicolo, fa parte del portellone e si solleva nel suo insieme quando viene aperto. Mentre il lunotto curvo della Maserati Mistral venne progettato in un unico pezzo, nel caso della Ghia 230 S \u00e8 costituito da un grande vetratura centrale e da una piccola parte laterale a sinistra e a destra. Le singole parti sono tenute insieme da sottili montanti. I fanali, derivanti dalla Fiat 1300, furono posizionati a rilievo. Le luci posteriori dell'auto provenivano dalla Fiat 850.\nIl motore della Fiat 2300 fu elaborato da Carlo Abarth. Ci\u00f2 comport\u00f2 un aumento della potenza di 150 CV. Furono prodotti quattro Ghia 230 S: due coup\u00e9 (1963 e 1964) e due cabriolet (1965)."}
{"id": "8920364", "revid": "119900342", "url": "https://it.wikipedia.org/wiki?curid=8920364", "title": "Butermini", "text": "Contrada Butermini \u00e8 un sito archeologico presente nel territorio di Raffadali, comune italiano della provincia di Agrigento in Sicilia.\nSito archeologico.\nIl sito archeologico occupa l\u2019area occidentale del territorio comunale. \u00c9 delimitato a nord dal vallone Safo, a sud-ovest dal vallone Canella, a sud dal vallone Tre Quarti. Tali valloni coincidono con i confini amministrativi del comune. A est la contrada ingloba la zona nota come contrada Sant\u2019Avignone, che va considerata per le sue caratteristiche morfologiche come parte di Butermini.\nL\u2019aspetto fisico del territorio \u00e8 caratterizzato da terreni argillosi e da pochi affioramenti di calcare. Dal punto di vista morfologico, Butermini costituisce un unico complesso collinare, che arriva fino a 461 m s.l.m.\nSono presenti due sorgenti perenni, chiamate Canalicchio e Butermini. I terreni sono intensamente coltivati. Prevale il seminativo, ma non mancano pistacchieti e mandorleti. Presso Sant\u2019Avignone sono prevalenti i vigneti.\nDescrizione.\nL\u2019antico casale di Butermini corrisponde all\u2019attuale contrada Butermini. Il nucleo del casale coincideva con l\u2019attuale sito della Masseria Genuardi, dove si svilupp\u00f2 un abitato tra l\u2019XI secolo e la prima met\u00e0 del XII secolo. Tale centro si spopol\u00f2 a partire dalla seconda met\u00e0 del XII secolo. \nIn un documento del 1271 Butermini viene indicato come casale. Nell\u2019\"adjudicatio dotium\" di Isabella Chiaromonte sui beni del defunto consorte Lamberto Montaperto del 1343 Butermini \u00e8 definito \"tenimentum terrarum\", espressione con cui si indicavano le aree disabitate in cui in passato sorgevano casali.\nReperti.\nSi segnalano sporadici ritrovamenti di frammenti di tegole di tipo striato. Tali frammenti sono per\u00f2 da ascrivere a uno spostamento di materiali antichi dovuto alle attivit\u00e0 agricole moderne. Il casale, intenso come centro abitato, sorgeva probabilmente a breve distanza dalla Masseria Genuardi, su un pianoro. Presso la masseria non sono stati rinvenuti resti di strutture, ma solo materiali da costruzione e frammenti in abbondanza.\nPresso Canalicchio sono state ritrovate frammenti di ceramica monocroma verde e di solcata, che dimostrano la presenza di piccoli nuclei."}
{"id": "8920375", "revid": "2173580", "url": "https://it.wikipedia.org/wiki?curid=8920375", "title": "Under a Mediterranean Sky", "text": "Under a Mediterranean Sky \u00e8 il ventiseiesimo album in studio del cantante e chitarrista inglese Steve Hackett, pubblicato a Gennaio del 2021."}
{"id": "8920376", "revid": "8660", "url": "https://it.wikipedia.org/wiki?curid=8920376", "title": "Taguig Vipers", "text": "I Taguig Vipers sono una squadra di football americano di Taguig, nelle Filippine."}
{"id": "8920377", "revid": "599013", "url": "https://it.wikipedia.org/wiki?curid=8920377", "title": "Vernon Scott", "text": "Carriera.\nGreen Bay Packers.\nMartin al college gioc\u00f2 a football a TCU dal 2016 al 2019. Fu scelto dai Green Bay Packers nel corso del settimo giro (236\u00ba assoluto) del Draft NFL 2020. Nella settimana 2 mise a segno il suo primo sack su Matthew Stafford dei Detroit Lions. La sua stagione da rookie si chiuse con 13 tackle in 15 presenze, nessuna delle quali come titolare."}
{"id": "8920379", "revid": "8660", "url": "https://it.wikipedia.org/wiki?curid=8920379", "title": "Quezon Wildboars", "text": "I Quezon Wildboars sono una squadra di football americano di Quezon City, nelle Filippine."}
{"id": "8920380", "revid": "324090", "url": "https://it.wikipedia.org/wiki?curid=8920380", "title": "Fracture (Bleed from Within)", "text": "Fracture \u00e8 un album della band scozzese Bleed from Within, pubblicato nel 2020 con la Century Media Records."}
{"id": "8920381", "revid": "767487", "url": "https://it.wikipedia.org/wiki?curid=8920381", "title": "Elmo alato", "text": "Un elmo alato \u00e8 un elmo decorato con ali, solitamente su entrambi i lati. Antiche raffigurazioni del dio Ermes, il Mercurio romano, lo ritraggono indossante un elmo alato. Nel XIX secolo l'elmo alato divenne ampiamente utilizzato per raffigurare i Celti. Era anche usato in illustrazioni romantiche di leggendari dei ed eroi nordici. Il motivo, insieme all'elmo cornuto, divenne un significante clich\u00e9 del \"Guerriero del Nord\".\nEvidenze storiche.\nCi sono alcune prove limitate di tali motivi decorativi utilizzati su elmetti reali nel mondo antico, ma questi potrebbero aver funzionato come oggetti cerimoniali piuttosto che funzionali. Elmi attici decorati con ali di lamina di bronzo erano indossati dai Sanniti e da altri popoli italici prima della loro conquista da parte di Roma. Alcuni di questi caschi sono stati scavati e possono essere visti in vari musei.\nGli elmi decorati con motivi animali, senza dubbio comprese le ali, furono descritti da Diodoro Siculo come indossati dai Celti:\nUn esempio concreto di questo tipo di elmo celtico \u00e8 stato scoperto in Romania, risalente al III secolo a.C.: presenta un'alta cresta a forma di uccello, forse un'aquila o un corvo, con grandi ali spiegate su entrambi i lati. La cresta \u00e8 stata realizzata in modo ingegnoso, le ali articolate sul corpo in modo che avrebbero sbattuto su e gi\u00f9 mentre chi lo indossava si muoveva. Oggi si crede comunemente che questo tipo di elmo fosse indossato dai Celti. I Celti, tuttavia, indossavano per lo pi\u00f9 elmi semplici di forma conica o sub-conica, come il tipo \"Montefortino\" successivamente adottato dai Romani.\nLe antiche raffigurazioni di Mercurio con un elmo alato sono prese per simboleggiare la velocit\u00e0. Nella moderna mitologia dei fumetti, questo si \u00e8 evoluto nelle ali presenti nell'elmo o nella parte della testa del costume di varie versioni di The Flash e Capitan America . Un altro famoso personaggio dei fumetti che indossa sempre un elmo alato \u00e8 Asterix, ispirato da vari dipinti e sculture moderni del capo gallico Vercingetorige.\nGli elmi dell'era di Vendel provenienti dalla Svezia (v.si elmo vichingo) spesso presentano motivi di uccelli. Su questi elmi, tuttavia, c'\u00e8 una protezione per il naso stilizzata o pi\u00f9 spesso un uomo alato le cui ali formano \"sopracciglia\" attorno ai fori degli occhi degli elmi."}
{"id": "8920383", "revid": "965985", "url": "https://it.wikipedia.org/wiki?curid=8920383", "title": "At the Edge of Light", "text": "At the Edge of Light \u00e8 il venticinquesimo album in studio del cantante e chitarrista inglese Steve Hackett, pubblicato nel 2019."}
{"id": "8920386", "revid": "599013", "url": "https://it.wikipedia.org/wiki?curid=8920386", "title": "Jonathan Garvin", "text": "Carriera.\nGreen Bay Packers.\nGarvin al college gioc\u00f2 a football a Miami dal 2017 al 2019. Fu scelto dai Green Bay Packers nel corso del settimo giro (242\u00ba assoluto) del Draft NFL 2020. Nella sua stagione da rookie disput\u00f2 8 partite, nessuna delle quali come titolare, mettendo a segno 4 tackle."}
{"id": "8920394", "revid": "36426", "url": "https://it.wikipedia.org/wiki?curid=8920394", "title": "Architettura secessionista", "text": ""}
{"id": "8920395", "revid": "121822257", "url": "https://it.wikipedia.org/wiki?curid=8920395", "title": "Gordon Davidson", "text": "Biografia.\nGordon Davidson nacque a Brooklyn e studi\u00f2 ingegneria elettrica alla Cornell University, laureandosi nel 1956. Successivamente ottenne la laurea magistrale in teatro alla Case Western Reserve University nel 1957. Nel 1963 si trasfer\u00ec a Los Angeles e cominci\u00f2 a dirigere il gruppo teatrale della UCLA; quattro anni pi\u00f9 tardi divenne direttore artistico del Mark Taper Forum, che inaugur\u00f2 con un allestimento de \"I diavoli\" di John Whiting.\nNel corso della sua carriera diresse oltre quaranta drammi, tra cui \"Figli di un dio minore\" nel 1982 e \"Prima dell'ombra\" a Broaway nel 1977, che gli valse il Tony Award alla miglior regia di un'opera teatrale. Sotto la sua direzione artistica il Mark Taper Forum vinse il Tony Award per il miglior teatro regionale. Nel corso della sua carriera \u00e8 stato candidato a sedici Tony Award come regista e produttore.\nFu sposato con Judith Swiller dal 1959 alla morte e la coppia ebbe due figli: Rachel Davidson Janger ed Adam Davidson."}
{"id": "8920416", "revid": "125650984", "url": "https://it.wikipedia.org/wiki?curid=8920416", "title": "Bloodsport (DC Comics)", "text": "Bloodsport \u00e8 il nome di una serie di criminali dei fumetti DC Comics. L'originale, Robert DuBois, \u00e8 stato un nemico ricorrente di Superman.\nBiografia del personaggio.\nRicevuta la lettera da chiamata per la Guerra in Vietnam, l'afroamericano Robert \"Bobby\" DuBois fugg\u00ec in Canada per evitare il reclutamento, non perch\u00e9 contrario alla guerra ma perch\u00e9 terrorizzato dall'idea di morire. Suo fratello Michael si spacci\u00f2 per lui e and\u00f2 in guerra, perdendo tutti gli arti: distrutto dai sensi di colpa, Robert divenne ossessionato dalla guerra del Vietnam e venne rinchiuso pi\u00f9 volte in svariati ospedali psichiatrici canadesi.\nDeciso ad assassinare il suo nemico Superman, Lex Luthor invi\u00f2 alcuni emissari a reclutare DuBois, donandogli delle armi potenziate, tra cui una pistola in grado di sparare proiettili di kryptonite e un teletrasportatore per le armi, e plagiandolo in modo da fargli credere di essere stato realmente in Vietnam insieme a Michael. Assunto l'alias di Bloodsport, il folle stermin\u00f2 vari cittadini di Metropolis accusandoli di aver sprecato la libert\u00e0, ferendo gravemente Superman quando prov\u00f2 a fermarlo. Disgustato dalle stragi commesse dal criminale, lo stesso Luthor tent\u00f2 di fermarlo, ma fu un Superman curato dalle ferite della kryptonite a sconfiggerlo distruggendo le sue armi. Bloodsport prov\u00f2 allora a farsi esplodere utilizzando l'energia del suo teletrasporto, ma Jimmy Olsen rintracci\u00f2 Michael e lo port\u00f2 sul luogo dello scontro, facendo crollare psicologicamente Robert.\nDivenuto un nemico ricorrente di Superman, ebbe anche una schermaglia contro il celebre sicario Deadshot. Nel crossover Vendicatori/JLA tese una trappola a Visione e Aquaman insieme ad altri supercriminali: successivamente prov\u00f2 ad uccidere Iron Man, ma venne fermato da Hal Jordan e portato in prigione.\nMentre DuBois fin\u00ec in prigione un nuovo criminale prese il manto di Bloodsport: ironicamente si trattava di un suprematista bianco, Alexander Trent, con cui Perry White aveva avuto a che fare in precedenza. Catturato da Superman e portato in prigione, Trent sviluppo un'accesa rivalit\u00e0 con DuBois, rinchiuso nello stesso carcere: per stemprare la tensione il direttore istitu\u00ec un match di boxe tra i due detenuti, con Superman nel ruolo di arbitro.\nAl culmine dell'incontro Trent us\u00f2 il teletrasporto per ottenere alcune armi, scatenando una rivolta in cui i destini dei due criminali giunsero a tragiche conclusioni: DuBois rub\u00f2 una delle armi e tent\u00f2 la fuga venendo ucciso dalle guardie, mentre Trent venne ricatturato e successivamente bruciato nella sua cella dalla Fratellanza Ariana, delusa per la debolezza dimostrata nei confronti del rivale.\nUn terzo Bloodsport, la cui vera identit\u00e0 \u00e8 sconosciuta, attacc\u00f2 Superman insieme a Silver Banshee ed altri criminali: qui tent\u00f2 di uccidere Olsen ma venne rapidamente neutralizzato dall'Uomo d'acciaio."}
{"id": "8920420", "revid": "122246", "url": "https://it.wikipedia.org/wiki?curid=8920420", "title": "UYBA Volley 2020-2021", "text": "Questa voce raccoglie le informazioni riguardanti la UYBA Volley nelle competizioni ufficiali della stagione 2020-2021.\nStagione.\nNella stagione 2020-21 la UYBA Volley assume la denominazione sponsorizzata di Unet E-Work Busto Arsizio.\nRaggiunge la finale nella Supercoppa italiana, venendo battuta dall'.\nPartecipa per la quindicesima volta alla Serie A1; chiude la \"regular season\" di campionato al quarto posto in classifica, qualificandosi per i play-off scudetto, dove viene eliminata nei quarti di finale dalla .\nGrazie all'ottavo posto in classifica al termine del girone di andata della \"regular season\" di campionato, la UYBA si qualifica per la Coppa Italia, estromessa ai quarti di finale a seguito della sconfitta contro l'Imoco.\nPartecipa inoltre alla Champions League: superata la fase a gironi a seguito del secondo posto in classifica nel proprio raggruppamento, viene eliminata dalla competizione dal , nelle semifinali, dopo essere stata battuta per 3-0 nella gara di ritorno, nonostante il successo per 3-2 in quella di andata.\nOrganigramma societario.\nArea direttiva\nArea tecnica"}
{"id": "8920421", "revid": "1272592", "url": "https://it.wikipedia.org/wiki?curid=8920421", "title": "Moussa N'Diaye", "text": ""}
{"id": "8920422", "revid": "123456586", "url": "https://it.wikipedia.org/wiki?curid=8920422", "title": "Episodi de Le avventure di Tintin", "text": "Questa \u00e8 la lista degli episodi della serie animata Le avventure di Tintin.\nPrima stagione.\n\"Il granchio d'oro\".\nTrama.\nIl reporter Tintin, amico degli agenti di polizia Dupont e Dupond, si ritrova coinvolto nel caso dell'annegamento di un uomo nelle cui tasche viene ritrovato un pezzo dell'etichetta di una lattina di polpa di granchio recante la scritta \"Karaboudjan\". Le ricerche di Tintin lo conducono alla nave \"Karaboudjan\" ancorata al porto, dove il reporter scopre una vasta scorta di lattine di polpa di granchio utilizzate per trafficare droga. Messo fuori gioco dai contrabbandieri, Tintin riesce a liberarsi grazie all'aiuto del suo cagnolino Mil\u00f9. Cercando una via di fuga, Tintin si imbatte nel capitano Haddock, il burbero e ubriaco comandante della nave, e gli rivela dei traffici illeciti che stanno avvenendo a sua insaputa a bordo della nave, ottenendo infine la sua fiducia. I due lasciano la \"Karaboudjan\" a bordo di una scialuppa di salvataggio, ma vengono intercettati a poca distanza da un idrovolante dei contrabbandieri. Approfittando del suo ammaraggio per controllare di aver eliminato i bersagli, Tintin, Mil\u00f9 e Haddock si appropriano del velivolo.\nTintin avverte tramite radio la polizia sulla probabile destinazione della \"Karaboudjan\", prima che il velivolo si schianti nel deserto; il reporter e Haddock incominciano quindi a percorrere a piedi le dune fino a svenire a causa del caldo e della sete. Vengono per\u00f2 salvati da una pattuglia di soldati e condotti al sicuro nel loro fortino. Ottenuti acqua e cammelli, i due proseguono verso la citt\u00e0 pi\u00f9 vicina, dove Haddock scopre essere ancorata la \"Karaboudjan\" sotto falso nome, mentre Tintin scorge Allan, il leader della banda di contrabbandieri. Seguendolo all'interno di un edificio, il reporter scopre il nascondiglio delle lattine di droga e, con l'aiuto di Haddock, mette in fuga Allan. Dopo un inseguimento in motoscafo, Tintin e Mil\u00f9 catturano infine Allan e lo assicurano alla giustizia, insieme al suo complice, il mercante arabo Omar ben Salaad.\n\"Il segreto del Liocorno\".\nTrama.\nMentre Dupont e Dupond danno la caccia a un borseggiatore seriale, Tintin acquista in una bancarella un modellino di una nave da regalare al capitano Haddock, suscitando il malcontento di altri due compratori interessati. Giunto a casa, Tintin mostra il modellino al capitano Haddock che, meravigliato, lo invita a casa sua per rivelargli che si tratta di una riproduzione de \"Il Liocorno\", la nave del suo avo Fran\u00e7ois de Hadoque. In loro assenza qualcuno si introduce nell'appartamento di Tintin e sottrae il modellino; tuttavia l'obiettivo del ladro, un foglietto nascosto nell'albero maestro del vascello, viene recuperato da Tintin dopo che era finito sotto al mobile. Il reporter scopre che anche il signor Sakharine, uno dei due uomini interessati al modellino, possiede un esemplare del vascello. intanto Haddock ritrova una copia del diario del suo avo e conferma all'amico che i modellini erano tre e che ognuno di essi contiene un indizio per recuperare il tesoro del pirata Rackham il Rosso, sconfitto in giovent\u00f9 da Fran\u00e7ois de Hadoque.\nTintin e Haddock si recano dal signor Sakharine per confrontare i loro biglietti, ma al loro arrivo scoprono che lo studioso \u00e8 stato tramortito e il suo veliero e biglietto rubati. Ripresosi, Sakharine rivela che il suo aggressore era l'altro signore interessato al modellino di Tintin. Questi si presenta a Tintin come Bernabei, ma prima che abbia il tempo di parlare col reporter viene raggiunto da alcuni colpi di pistola sparati da una macchina in corsa. In seguito Tintin viene rapito e condotto in una villa fuori citt\u00e0, dove i sequestratori gli intimano di consegnare i tre biglietti. Con astuzia Tintin riesce a contattare Haddock, il quale giunge sul posto insieme a Mil\u00f9, Dupont e Dupond in tempo per fermare i rapitori. I due rivelano quindi di aver assoldato Bernabei per impadronirsi dei due biglietti mancanti, ma che, quando questi aveva minacciato di rivelare il loro piano per ottenere pi\u00f9 soldi, avevano deciso di eliminarlo. I biglietti sottratti vengono infine recuperati dai detective a casa del borseggiatore seriale smascherato e Tintin e Haddock scoprono con gioia che conducono alla posizione del tesoro."}
{"id": "8920428", "revid": "121840546", "url": "https://it.wikipedia.org/wiki?curid=8920428", "title": "Pier Francesco Liguori", "text": "Biografia.\nNato a Maglie in provincia di Lecce, sin da giovanissimo appassionato di speleologia e paletnologia, prese parte alle attivit\u00e0 del locale Gruppo Speleologico Salentino, lo stesso che aveva scoperto la famosa Grotta dei Cervi e fu volontario presso il Museo di Paleontologia della sua citt\u00e0 natale diretto da Decio de Lorentiis. A soli 17 anni ottenne di partecipare agli scavi della British School at Rome a Otranto. Diplomatosi presso l\u2019antico Liceo Ginnasio Francesca Capece, si trasfer\u00ec a Firenze nel 1979 per seguire gli studi di archeologia preistorica presso la facolt\u00e0 di lettere antiche dell\u2019Universit\u00e0 degli Studi di Firenze. Allievo di Paolo Graziosi (archeologo) e di Piero Messeri si dedic\u00f2 ben presto agli studi di antropologia fisica. Mentre era ancora studente, fu chiamato a far parte di alcune importanti istituzioni scientifiche quali l\u2019Istituto Italiano di Paleontologia Umana, l\u2019Istituto Italiano di Preistoria e Protostoria, la Societ\u00e0 Toscana di Scienze Naturali e molte altre. Partecip\u00f2 a numerose campagne di scavo in Italia e all\u2019estero e individu\u00f2 un importante reperto di Homo neanderthalensis noto in letteratura come \u201cMaglie I\u201d.\nIl Liguori fu autore di numerosi articoli specialistici pubblicati dall\u2019editoria di settore e collabor\u00f2 alle riviste \"Contributi\" e \"Quaderni per l\u2019ecologia del Quaternario\".\nNonostante la passione per l\u2019archeologia e l'antropologia, prest\u00f2 la sua opera professionale nella Pubblica Amministrazione per circa 30 anni, ma continu\u00f2 i suoi studi in privato, occupandosi specialmente della storia della Croce Rossa, altra sua grande passione."}
{"id": "8920434", "revid": "119900091", "url": "https://it.wikipedia.org/wiki?curid=8920434", "title": "Melvin Bernhardt", "text": "Biografia.\nMelvin Bernhardt nacque a Buffalo, figlio di Mac Bernhard e Kate Benatovich. Dopo gli studi all'Universit\u00e0 di Buffalo e Yale, Bernhardt entr\u00f2 nel mondo dello spettacolo lavorando come stage manager a Broadway. Nel 1965 fece il suo debutto alla regia nell'Off-Broadway e da allora diresse opere di prosa negli Stati Uniti e a Londra, ottenendo grandi successi a Broadway. \nNel 1978 ottenne il suo pi\u00f9 grande successo con il dramma \"Da\", rimasto in scena per quasi settencento repliche al Morosco Theatre di Broadway; per la sua regia vinse il Drama Desk Award e il Tony Award alla miglior regia di un'opera teatrale. Molto attivo anche nell'Off-Broadway vinse due Obie Award durante gli anni 70. Sporadicamente attivo anche in campo televisivo, Bernhardt \u00e8 stato candidato a due Daytime Emmy Award per la sua regia di \"Una vita da vivere\" nel 1979 e nel 1980.\nDal 1989 fu impegnato in una relazione con l'attore Jeff Woodman, con cui si spos\u00f2 nel 2011. Mor\u00ec nella sua casa di Manhattan quattro anni pi\u00f9 tardi in seguito a una caduta. Aveva 84 anni."}
{"id": "8920438", "revid": "155634", "url": "https://it.wikipedia.org/wiki?curid=8920438", "title": "Philippine American Football League 2019", "text": "La Philippine American Football League 2019 \u00e8 stata la 10\u00aa edizione del campionato filippino di football americano di primo livello, organizzato per la quarta volta dalla PTFL.\nStagione regolare.\nClassifica.\nLa classifica della regular season \u00e8 la seguente:"}
{"id": "8920442", "revid": "1519687", "url": "https://it.wikipedia.org/wiki?curid=8920442", "title": "Geoffrey Parker", "text": "Carriera accademica e riconoscimenti.\nParker \u00e8 specializzato nella storia moderna dell'Europa occidentale, focalizzandosi in particolare sulla Spagna degli Asburgo e sulla storia militare in et\u00e0 moderna. Uno dei suoi lavori pi\u00f9 conosciuti \u00e8 \"Military Revolution: Military Innovation and the Rise of the West, 1500\u20131800\", pubblicato dalla Cambridge University Press nel 1988. Argomento principale dell'opera \u00e8 la cosiddetta Rivoluzione militare.\nParker ha conseguito i titoli accademici di BA, MA, PhD e Litt.D. presso l'universit\u00e0 di Cambridge, nella quale ha avuto quale suo docente supervisore di dottorato lo storico Sir John Huxtable Elliott. \nParker \u00e8 membro (\"fellow\") della British Academy (FBA). \u00c8 inoltre membro corrispondente della Royal Society di Edimburgo (FRSE).\nNel 2014 Parker ha ottenuto la \"British Academy Medal\" per il suo studio \"Global Crisis: War, Climate Change and Catastrophe in the Seventeenth Century\".\nParker ha ottenuto diversi premi e riconoscimenti da vari paesi e istituzioni accademiche. Ha infatti ricevuto l'Ordine civile di Alfonso X il Saggio e l'Ordine di Isabella la Cattolica dal governo spagnolo. Ha inoltre ricevuto dottorati onorari dalla Katholieke Universiteit Brussel e dall'Universit\u00e0 di Burgos. \nDal 1987 \u00e8 membro corrispondente della Real Academia de la Historia. \u00c8 inoltre membro della \"Real Academia Hispano Americana de Ciencias, Artes y Letras\". Dal 2005 \u00e8 membro della \"Koninklijke Nederlandse Akademie van Wetenschappen\". Nel 2012 Parker \u00e8 stato premiato con il Premio Dr A.H. Heineken per la storia dalla \"Koninklijke Nederlandse Akademie van Wetenschappen\" per i suoi importanti contributi nell'ambito della storia sociale, politica e militare dell'Europa nel periodo tra il 1500 ed il 1650, con particolare attenzione alla Spagna nel periodo del \"Siglo de Oro\", alla figura di Filippo II di Spagna e alla rivolta dei Paesi Bassi, nonch\u00e9 per le sue ricerche sul ruolo del clima nell'influenzare la storia globale. \nNel 1999 Parker ha ricevuto il \"Samuel Eliot Morison Prize\" dalla \"Society for Military History\"."}
{"id": "8920444", "revid": "119900291", "url": "https://it.wikipedia.org/wiki?curid=8920444", "title": "Voxx Records", "text": ""}
{"id": "8920453", "revid": "2018934", "url": "https://it.wikipedia.org/wiki?curid=8920453", "title": "Ryder Cup 1999", "text": "La 33\u00aa edizione della Ryder Cup si \u00e8 tenuta al The Country Club nella citt\u00e0 di Brookline, vicina a Boston, Massachusetts, dal 24 al 26 settembre 1999.\nL\u2019evento \u00e8 conosciuto anche come la \"Battaglia di Brookline\". Gli Europei si presentarono alla competizione come detentori della coppa, vinta nell'edizione del 1997 tenuta a Sotogrande. I capitani dei team erano Mark James per l\u2019Europa e Ben Crenshaw per gli USA. La formazione americana vinse con un punteggio di 14\u00bd a 13\u00bd.\nLa squadra europea fu in vantaggio fin dalla prima giornata di venerd\u00ec, quindi arriv\u00f2 all\u2019ultima giornata in vantaggio 10-6, quindi le servivano 4 punti per mantenere la coppa. La domenica, tuttavia, gli Stati Uniti vinsero i primi 6 incontri e passarono cos\u00ec in vantaggio di 2 punti. Sul 14-12, Justin Leonard permise ai suoi di riconquistare il trofeo pareggiando il proprio confronto contro Jos\u00e9 Mar\u00eda Olaz\u00e1bal.\nDurante la competizione furono numerosi gli episodi controversi che diedero adito a critiche. Il comportamento degli spettatori e degli stessi giocatori statunitensi fu infatti oggetto di rimproveri da parte dei media: se i tifosi locali insultarono ed infastidirono in varie occasioni i golfisti avversari, i giocatori di casa invasero il 17\u00b0 green dopo il colpo di Leonard andato a segno, ma prima che Olaz\u00e1bal effettuasse il suo putt.\nFormato.\nLa Ryder Cup \u00e8 un torneo match play, in cui ogni singolo incontro vale un punto. Il formato dell'edizione 1999 era il seguente:\nOgni incontro si disputa su un massimo di 18 buche. La vittoria di ogni incontro assegna un punto, nel caso di parit\u00e0 del match si assegna \u00bd punto a ciascuno, per un totale di 28 punti disponibili. 14\u00bd punti sono necessari per vincere, ma 14 punti (ovvero un pareggio) sono sufficienti alla squadra che difende per mantenere la coppa.\nRisultati.\nI sessione.\nFour-ball\nII sessione.\nFoursome\nIII sessione.\nFoursome\nIV sessione.\nFour-ball\nV sessione.\nSingoli"}
{"id": "8920458", "revid": "228587", "url": "https://it.wikipedia.org/wiki?curid=8920458", "title": "Movin' On", "text": ""}
{"id": "8920464", "revid": "110157", "url": "https://it.wikipedia.org/wiki?curid=8920464", "title": "Esplanade di Metz", "text": "LEsplanade \u00e8 un giardino di Metz, in Francia, sito all'ingresso del quartiere di Metz-Centre.\nSi tratta di un giardino alla francese posto a poca distanza da place de la R\u00e9publique. In virt\u00f9 della sua posizione, l'Esplanade sovrasta la valle della Mosella, l\u00e0 dove sorge il parco del \"Plan d'eau\", ed \u00e8 circondato da monumenti storici ed edifici civili di rilievo quali l'Arsenale, la Cappella dei Templari, la chiesa di San Pietro-aux-Nonnains e il palazzo di giustizia.\nStoria.\nOrigini.\nLo spazio che oggi ospita il parco dell'Esplanade e place de la R\u00e9publique fu occupato fino alla fine del XVIII secolo dalla cittadella fortificata di Metz, un avamposto circondato da fossati che serviva a difendere meglio la citt\u00e0: il primo nucleo della passeggiata dell'Esplanade fu creato per\u00f2 gi\u00e0 nel 1635, al di fuori della cittadella, nello spazio tra i fossati e i bastioni della citt\u00e0, insieme ad una piccola piazza, chiamata \"place Royale\" (l'odierna place de la R\u00e9publique).\nNel 1797 fu deciso di smantellare la cittadella e livellare il terreno, ampliando la piazza e l'Esplanade. I lavori ebbero inizio nel 1802 e si conclusero nel 1816. Nel parco ampliato furono piantati tigli e ippocastani, e alcuni tra i migliori scultori della Scuola di Metz furono chiamati a decorare l'Esplanade: Christophe Fratin scolp\u00ec un \"Cavallo di bronzo\" nel 1850, mentre Charles P\u00eatre realizz\u00f2 un monumento in onore del maresciallo Michel Ney nel 1855 e la statua della \"Ninfa\" (o \"Fonte\") nel 1869. Quest'ultima statua suscit\u00f2 molto scalpore a causa della rappresentazione della nudit\u00e0 della ninfa, al punto da provocare un lungo dibattito tra chi ne voleva la rimozione e chi il mantenimento. Alla fine si decise di lasciare la statua l\u00ec dove si trovava. Tali sculture sono considerate oggi i simboli dell'Esplanade.\nL'Esplanade acquis\u00ec fin da subito un ruolo centrale nell'immaginario collettivo dei cittadini, divenendo insieme alla piazza limitrofa uno dei principali luoghi di incontro. Nel 1861 inoltre place de la R\u00e9publique e l'Esplanade ospitarono l'Esposizione Universale di Metz. Nel 1865 fu creata una scalinata per permettere alla gente di scendere dall'Esplanade verso la Mosella.\nNel 1870 invece, durante la guerra franco-prussiana, nell'Esplanade come in place de la R\u00e9publique fu istituito un ospedale da campo per curare i soldati feriti, e durante l'annessione di Metz all'Impero tedesco si decise di sostituire gli ippocastani con dei platani.\nAnni recenti.\nAnche nel corso del XX secolo l'Esplanade ha subito interventi di rifacimento: nel 1967, nell'ambito della creazione di un parcheggio lungo la piazza, l'Esplanade fu ridecorata con querce e tigli, mentre nel 2008, con la decisione di pedonalizzare place de la R\u00e9publique per creare una pi\u00f9 ampia ed integrata promenade tra la piazza e il parco, fu creato un parcheggio sotterraneo sotto l'Esplanade.\nL'Esplanade, insieme a place de la R\u00e9publique, ospita vari eventi culturali quali la fiera del libro di Metz (nota come \"Le Livre \u00e0 Metz\") e il tradizionale mercatino di Natale di Metz."}
{"id": "8920467", "revid": "93556", "url": "https://it.wikipedia.org/wiki?curid=8920467", "title": "Arya Rajendran", "text": "Biografia.\n\u00c8 dal 2020 sindaco di Thiruvananthapuram, e alla data dell'elezione \u00e8 divenuta, all'et\u00e0 di 21 anni, il pi\u00f9 giovane sindaco del Kerala."}
{"id": "8920476", "revid": "8660", "url": "https://it.wikipedia.org/wiki?curid=8920476", "title": "Campionato filippino di football americano", "text": "Il campionato filippino di football americano \u00e8 una competizione che riunisce l'\u00e9lite dei club filippini di football americano dal 2010. L'organizzatore del campionato e delle squadre nazionali \u00e8 la Federazione Filippina di Football Americano.\nQuesta competizione si disputa con una stagione regolare con girone all'italiana, seguita dai play-off con una finale.\nFormato.\nIl campionato attuale si disputa in categoria unica (PAFL).\nIl gioco si svolge con le regole della PAFL che si basano sul regolamento della NCAA.\nEsistono poi altri tornei: la Metro Manila Clubs Summer League (MMCSL) e la Gridiron Developmental League Philippines (GDP).\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti nelle diverse leghe."}
{"id": "8920485", "revid": "767487", "url": "https://it.wikipedia.org/wiki?curid=8920485", "title": "Things (gruppo musicale)", "text": "Things fu un gruppo musicale di genere garage rock attivo durante gli anni ottanta.\nStoria.\nIl gruppo venne fondato a La Habra, in California. Venne registrato una demo nel 1984 che venne poi pubblicata lo stesso anno dalla Voxx Records come loro primo album, \"Coloured Heaven\". Nel 1986 venne pubblicato un secondo album, \"Outside My Window\"."}
{"id": "8920503", "revid": "1272592", "url": "https://it.wikipedia.org/wiki?curid=8920503", "title": "Felice Pizzuti", "text": "Biografia.\nAttivit\u00e0 accademica.\nNel 1973 si laurea con lode nella Facolt\u00e0 di Economia e Commercio della Sapienza Universit\u00e0 di Roma, discutendo la tesi \u201c\"Lo scambio ineguale nella teoria del commercio estero\"\u201d con il prof. Vittorio Marrama. Nello stesso anno entra come borsista nell\u2019allora Istituto di Politica economica diretto dal prof. Federico Caff\u00e8, Dal 1976 al 1978 svolge la sua attivit\u00e0 di formazione e ricerca presso la Facolt\u00e0 di Economia dell'Universit\u00e0 di Cambridge, Regno Unito, dove approfondisce le teorie keynesiane e i contributi di alcuni tra i principali protagonisti presenti della Scuola Anglo-Italiana di Cambridge come Pierangelo Garegnani, Nicholas Kaldor, Mario Nuti, Luigi Pasinetti, Joan Robinson e Piero Sraffa.\nSuccessivamente, con alcuni di essi e con altri partecipanti al dibattito di quella Scuola, come Marcello De Cecco, Augusto Graziani e Fernando Vianello, si rincontrer\u00e0 e collaborer\u00e0 come collega nella Facolt\u00e0 di Economia in Sapienza, dove insegner\u00e0 Politica Economica, Economia Sanitaria, Economia e Politica del Welfare state e altre materie.\nNel suo percorso accademico ha insegnato anche presso la Scuola di Specializzazione di Igiene e Medicina Preventiva di Sapienza e nella Facolt\u00e0 di Economia dell\u2019Universit\u00e0 di Urbino .\nDal 1995 \u00e8 tra i primi soci dell\u2019ENRSP (European Network for Research on Supplementary Pensions). Dal 2001 al 2004 \u00e8 Presidente della Commissione Paritetica di coordinamento del Master in Economia Pubblica organizzato dall'Universit\u00e0 Cattolica del Sacro Cuore di Milano e l\u2019Istituto nazionale di previdenza e assistenza per i dipendenti dell'amministrazione pubblica. Dal 2006 al 2020 \u00e8 Direttore del Master in Economia Pubblica e in Economia Sanitaria in Sapienza. Dal 2016 al 2020 \u00e8 presidente della Commissione Paritetica Docenti Studenti della Facolt\u00e0 di Economia dello stesso ateneo e dal 2016 \u00e8 coordinatore di corsi di formazione per i dipendenti della Pubblica Amministrazione organizzati in collaborazione tra l\u2019INPS e il Dipartimento di Economia e Diritto della Sapienza. \n\u00c8 membro del comitato organizzatore delle \u201c\"Lezioni Federico Caff\u00e8\"\u201d operante nel Dipartimento prima di \"Economia Pubblica\", oggi di \"Economia e Diritto\" di Sapienza. Le Lezioni, con il sostegno della Banca d\u2019Italia, dal 1990 vengono tenute annualmente nella Facolt\u00e0 di Economia, Sapienza, da autorevoli economisti stranieri ed italiani - tra cui numerosi Premi Nobel.\nHa organizzato numerosi convegni nazionali ed internazionali sui temi dell\u2019economia italiana, dello stato sociale, della previdenza, della globalizzazione.\nAttivit\u00e0 di ricerca.\nTra gli iniziali argomenti di ricerca c\u2019\u00e8 lo studio degli economisti classici, marxisti, keynesiani e neoricardiani, delle critiche all\u2019impostazione neoclassica, del ruolo della domanda, dell\u2019offerta e delle spese improduttive nella formazione del reddito, le problematiche dei processi d\u2019accumulazione e delle crisi , e le connesse indicazioni per la politica economica.\nUn secondo filone di ricerca riguarda l\u2019analisi dell\u2019efficienza, dei costi e dei problemi di misurazione della produttivit\u00e0 nella Pubblica Amministrazione, con particolare riferimento alla situazione italiana.\nIspirato positivamente dall\u2019opera di Federico Caff\u00e8, un campo di ricerca particolarmente sviluppato \u00e8 stato quello del welfare e dei suoi rapporti con gli equilibri sociali e la crescita economica, analizzati nelle diverse edizioni del \"Rapporto sullo stato sociale\" e in numerose altre pubblicazioni in Italia e all\u2019estero.\nUn settore del welfare pi\u00f9 specificamente approfondito, sia a livello teorico sia per la formulazione di proposte di policy, \u00e8 quello previdenziale . In questa sfera della sua attivit\u00e0 \u00e8 influenzato significativamente dalla dimensione congiuntamente sociale e matematico-attuariale degli studi di Bruno De Finetti, conosciuto gi\u00e0 da studente in corsi estivi da lui organizzati ad Urbino insieme a Federico Caff\u00e8. Altre tematiche affrontate sono quelle della globalizzazione , della costruzione europea e dell\u2019economia italiana, delle tendenze alla stagnazione e al calo della produttivit\u00e0 nelle economie capitalistiche (Stagnazione secolare e Morbo di Baumol).\nAttivit\u00e0 istituzionale.\nNella prima met\u00e0 degli anni \u201980, fa parte del \"Gruppo analisi dei costi\" coordinato dal Prof. Alberto Zuliani nell\u2019ambito della \u201c\"Ricerca Giannini\"\u201d, finalizzata alla riforma della Pubblica Amministrazione su decisione della Presidenza del Consiglio.\nNei primi anni \u201890 collabora con la Commissione Spesa Pubblica, con il Ministero del Lavoro e della Previdenza Sociale e con il sindacato CGIL sulle problematiche della riforma del sistema pensionistico italiano. Nel 1993 collabora con il Dipartimento della Funzione Pubblica per l'attuazione delle deleghe governative sulla riforma degli enti pubblici e, in particolare, presiede la commissione nominata dal ministro Sabino Cassese per la revisione dei compiti svolti dagli enti previdenziali nel quadro del pi\u00f9 complessivo piano di razionalizzazione disposto dal Parlamento.\nNel 1994 fa parte della Commissione \"Castellino\" nominata dal Ministero del Lavoro, istituita per studiare i problemi connessi alla formulazione della riforma previdenziale.\nNel 1999 \u00e8 nominato dal Ministro dell\u2019Universit\u00e0 e della Ricerca Scientifica e Tecnologica, Ortensio Zecchino, quale Rappresentante nazionale in qualit\u00e0 di esperto nel Quinto Programma Quadro delle azioni comunitarie di ricerca, di sviluppo tecnologico e di dimostrazione (1998-2002) della Comunit\u00e0 Europea. Dal 1999 al 2001 \u00e8 Coordinatore degli esperti economici del Ministro del Lavoro Cesare Salvi.\nDal 1999 al 2003 \u00e8 Consigliere di Amministrazione dell\u2019INPDAP (Istituto Nazionale di Previdenza dei Dipendenti dell\u2019Amministrazione Pubblica). Dal 2003 al febbraio 2007 \u00e8 membro del NUVACOST (Nucleo di valutazione e controllo strategico) dell\u2019INAIL (Istituto Nazionale per l\u2019Assicurazione contro gli Infortuni sul Lavoro e dal 2007 al 2008 \u00e8 membro del Consiglio di Amministrazione dell\u2019INPS .\nHa collaborato per attivit\u00e0 di ricerca e formazione con altri Enti, oltre l\u2019Universit\u00e0, tra cui: Camera dei Deputati, Consiglio Nazionale delle Ricerche, Ministero dell\u2019Universit\u00e0 e della Ricerca Scientifica, Commissione Spesa Pubblica, Scuola Superiore della Pubblica Amministrazione.\nAltre attivit\u00e0.\nNegli anni 1986-1992, fa parte di un gruppo di lavoro - coordinato dal prof. Mario Tiberi - che, per conto della CGIL, porta a termine la redazione di un testo, \"\"L'economia del capitalismo contemporaneo\", utilizzato su scala nazionale per la formazione dei quadri sindacali.\nDagli anni \u201990 ha collaborato con le Segreterie nazionali della CGIL e della FIOM-CGIL.\nDal 2001 al 2004 \u00e8 codirettore della rivista \"G.E. Diritto ed Economia dello Stato Sociale\", Gangemi Editore.\nNegli anni 2001, 2002 e 2003 cura il \"Rapporto annuale sullo stato sociale\" dell'INPDAP.\n\u00c8 stato membro del Consiglio d\u2019Amministrazione di Sviluppo Lazio (dal 2007 al 2011) e del Fondo pensione Cometa (dal 2005 al 2014), diventandone vicepresidente (dal 2011 al 2014).\nDal 2015 \u00e8 membro del Consiglio di Amministrazione del fondo pensione FONDAPI."}
{"id": "8920505", "revid": "1543377", "url": "https://it.wikipedia.org/wiki?curid=8920505", "title": "Al-Khisas", "text": "Al-Khisas (), noto anche come Khisas o Khissas, era un villaggio arabo palestinese nel sottodistretto di Safad nella Palestina mandataria. Si trovava a 31 km a nord-est di Safad su una terrazza naturale larga circa 100 m larghezza formatasi dal ritiro del lago al-Hula. A ovest del villaggio c'era una valle conosciuta come Uadi al-Hasibani attraverso la quale scorreva il fiume Hasbani.\nStoria.\nEra ottomana.\nLa prova della lunga storia della popolazione del villaggio include il vicino santuario di un saggio locale noto come al-Shaykh 'Ali e la presenza di tombe scavate nella roccia. Il geografo arabo Yaqut al-Hamawi descrisse al-Khisas come rientrante nella giurisdizione amministrativa di Banias in Siria. Sotto l'Impero ottomano, al-Khisas fu amministrato come parte di un sangiaccato nel vilayet di Siria, e in seguito posto sotto il vilayet di Sidone (ribattezzato poi come vilayet di Beirut).\nMandato britannico.\nNel 1917, al-Khisas si trovava a nord della linea Sykes-Picot, una linea retta tra il punto medio del Mar di Galilea e Nahariya nell'area da incorporare sotto una sfera di influenza francese. Il confine Siria-Libano-Palestina era un prodotto della spartizione anglo-francese della Siria ottomana del dopoguerra. Le forze britanniche avevano avanzato verso Tel Hazor contro le truppe turche nel 1918 e desideravano incorporare tutte le sorgenti del fiume Giordano entro i confini della Palestina controllata dagli inglesi. A causa dell'incapacit\u00e0 francese di stabilire il controllo amministrativo, la frontiera tra Siria e Palestina divenne \"fluida\". Il confine internazionale tra Palestina e Siria fu finalmente stabilito da un accordo congiunto tra Regno Unito e Francia nel 1923 in accordo con il Trattato di Losanna, dopo che al Regno Unito era stato assegnato un mandato della Societ\u00e0 delle Nazioni per la Palestina nel 1922; cos\u00ec, al-Khisas cadde sotto la giurisdizione britannica.\nNel censimento della Palestina del 1931 la popolazione di Khisas era di 386 abitanti, tutti musulmani, in un totale di 73 case. \nNel 1945, le tipologie di suolo in \"dunam\" nel villaggio erano le seguenti:\nLa propriet\u00e0 terriera del villaggio in \"dunam\" era cos\u00ec divisa:\nDepopolazione.\nAl-Khisas era stato scelto, insieme ad Al-Na'ima e Jahula, dal Palmach come obiettivo per un'operazione dell'Haganah che fu poi annullata prima di essere intrapresa. Furono distribuiti volantini nei villaggi al confine con la Palestina che avvertivano la popolazione di non impegnarsi in combattimenti:\nNella notte tra il 18 e il 19 dicembre 1947, il Palmach condusse un raid su al-Khisas con l'ordine di \"colpire maschi adulti\" e \"uccidere maschi adulti nel palazzo dell'emiro Faur\", accusato di nascondere un uomo responsabile di aver sparato a un residente del kibbutz Ma'ayan Baruch per vendicare l'uccisione di un palestinese pochi giorni prima. Fecero saltare in aria la casa di Faur e una casa vicina, uccidendo molti occupanti tra cui donne e bambini. Secondo Ben-Gurion, il raid non era autorizzato. I leader ebrei locali e gli esperti di affari arabi avevano cercato di impedire il raid, ma erano stati ignorati da Yigal Allon. Successivamente il Dipartimento Politico dell'Agenzia Ebraica critic\u00f2 l'attacco e Yosef Sapir del Comitato per la Difesa chiese la punizione dei responsabili, ma non fu intrapresa alcuna azione. In seguito al raid gran parte dei residenti lasci\u00f2 le proprie case. \nFurono registrati 10 morti (5 uomini, 1 donna e 4 bambini); tuttavia, il rapporto del comandante di Palmach registr\u00f2 12 morti (7 uomini, 1 donna e 4 bambini). David Ben Gurion neg\u00f2 che il raid fosse stato autorizzato e rilasci\u00f2 delle scuse pubbliche, ma in seguito lo incluse in un elenco di operazioni riuscite. L'Yishuv tenne una riunione dal 1\u00ba al 2 gennaio per discutere la politica delle operazioni di rappresaglia, il cui risultato fu una formulazione di linee guida dell'Alto Comando ebraico per la condotta e l'esecuzione di raid di rappresaglia.\nLa prima ondata di abitanti che lasciarono al-Khisas si verific\u00f2 l'11 maggio 1948, mentre altri partirono il 25 maggio 1948. Anche se 55 abitanti del villaggio rimasero nelle loro case e mantennero buoni rapporti con i vicini insediamenti ebraici, alla fine furono sfrattati. Nella notte tra il 5 e il 6 giugno 1949, gli abitanti del villaggio furono costretti a salire su camion e furono trasportati al villaggio di 'Akbara, a sud di Safad. Gli espulsi rimasero ad 'Akbara per 18 anni fino a quando non acconsentirono al reinsediamento a Wadi Hamam. Il 26 settembre 1948, il kibbutz HaGoshrim fu fondato nelle terre del villaggio di al-Khisas. Il kibbutz ha aperto un hotel nella casa padronale di Emir Faour."}
{"id": "8920507", "revid": "1632387", "url": "https://it.wikipedia.org/wiki?curid=8920507", "title": "Year of the Goat", "text": "Year of the Goat \u00e8 una compilation del gruppo musicale Morbid, pubblicata nel 2011 dalla Century Media Records."}
{"id": "8920512", "revid": "729019", "url": "https://it.wikipedia.org/wiki?curid=8920512", "title": "Aeroporto di Kuk\u00ebs", "text": "L'aeroporto di Kuk\u00ebs (ICAO: LAKU, IATA: KFZ) \u00e8 il secondo aeroporto internazionale dell'Albania. Situato a Shtiq\u00ebn \u00e8 conosciuto internazionalmente con il nome commerciale di Kuk\u00ebs International Airport \"Zayed-Flatrat e Veriut\".\nL'aeroporto \u00e8 stato inaugurato il 18 aprile 2021, a seguito di una totale ricostruzione, compreso un nuovo terminal, torre di controllo, ampliamento del piazzale e ampliamento della pista. \u00c8 progettato per fungere da aeroporto a basso costo.\nStoria.\nL'aeroporto internazionale di Kuk\u00ebs si trova a 3,5 km a sud della citt\u00e0 di Kuk\u00ebs, rispettivamente nel villaggio di Shtiq\u00ebn. Durante la guerra in Kosovo, gli Emirati Arabi Uniti organizzarono un moderno campo a Kuk\u00ebs per aiutare i rifugiati di guerra. Inizialmente un aeroporto provvisorio per la fornitura di aiuti in arrivo a Kuk\u00ebs, in seguito i rappresentanti degli Emirati Arabi Uniti presentarono un progetto per lo sviluppo dell'aeroporto civile in dono all'area, che affront\u00f2 il maggior afflusso di cittadini del Kosovo. Dopo l\u2019approvazione da parte degli enti statali, il progetto dell'aeroporto di Kuk\u00ebs fu ulteriormente sviluppato con studi congiunti della direzione generale dell'aviazione civile e degli investitori. Sulla base della decisione del Consiglio dei Ministri del 15 febbraio 2001, \u00e8 stato approvato un memorandum d'intesa tra il governo della Repubblica d'Albania e il governo degli Emirati Arabi Uniti per la costruzione dell'aeroporto di Kuk\u00ebs.\nLa costruzione dell'aeroporto inizi\u00f2 il 10 maggio 2003 e fu completata il 31 ottobre 2005. L\u2019obbiettivo era quello di impiegare pi\u00f9 di 200 persone, aiutando cos\u00ec l'economia locale e aprendo maggiori opportunit\u00e0 turistiche per la regione. L'importo totale dell'investimento \u00e8 stato di circa 20 milioni di dollari, donazione di fondi dal governo degli Emirati Arabi Uniti. Il 7 giugno 2006, l'aeroporto di Kuk\u00ebs pass\u00f2 sotto l'amministrazione della Direzione generale dell'aviazione civile, che dopo il 2010 fu ribattezzata Autorit\u00e0 per l'aviazione civile.\nNel 2021, il nome \u00e8 stato cambiato in Aeroporto internazionale di Kuk\u00ebs \"Zayed-Flatrat e Veriut\" (in albanese: \"Aeroporti Nd\u00ebrkomb\u00ebtar i Kuk\u00ebsit \"Zayed-Flatrat e Veriut\"\") dal Primo Ministro Edi Rama, in onore degli investimenti fatti da parte degli Emirati Arabi Uniti.\nIl 18 aprile 2021 \u00e8 atterrato il primo aereo con passeggeri all'Aeroporto Internazionale di Kuk\u00ebs, il volo Air Albania 9003 proveniente dall'aeroporto di Londra Stansted, a seguito di uno scalo per motivi burocratici all\u2019aeroporto di Tirana. Il ministro delle Infrastrutture e dell'Energia, Belinda Balluku, ha sottolineato che l'aeroporto sar\u00e0 pienamente operativo dal 17 giugno, e che questo ritardo \u00e8 causato dalle procedure per l'approvazione dei voli internazionali.\nIl 9 luglio 2021 il primo volo commerciale internazionale \u00e8 atterrato all'aeroporto di Kuk\u00ebs, con il volo 8174 della Helvetic Airways dall'aeroporto di Zurigo.\nCaratteristiche.\nL'aeroporto pu\u00f2 ospitare aeromobili di piccole e medie dimensioni. L\u2019area di stazionamento offre posti per un massimo di tre aeromobili mentre il terminal \u00e8 attrezzato per gestire fino a 500.000 passeggeri all'anno."}
{"id": "8920515", "revid": "767487", "url": "https://it.wikipedia.org/wiki?curid=8920515", "title": "Lester Thurow", "text": "Biografia e pensiero.\nNato nella citt\u00e0 di Livingston, nel Montana, nel 1960 Thurow si laure\u00f2 in economia politica al Williams College, facendo parte delle confraternite Theta Delta Chi e Phi Beta Kappa. Dopo aver ottenuto una Rhodes Scholarship, studi\u00f2 filosofia, politica ed economia al Balliol College di Oxford, laureandosi nel 1962 con il massimo dei voti. Ricevette infine un dottorato in economia dall'Universit\u00e0 di Harvard nel 1964.\nNel corso della sua carriera, Thurow sedette nei consigli di amministrazione delle societ\u00e0 Analog Devices, Grupo Casa Autrey, E-Trade e TSMC. Contribu\u00ec inoltre a fondare il think tank \"Economic Policy Institute\" (nel 1986), e fu editorialista economico per il \"New York Times\", il \"Boston Globe\" e \"USA Today\". Nel 1982 gli fu assegnato il Premio Gerald Loeb in qualit\u00e0 di redattore ed editorialista della rivista \"Newsweek\".\nThurow fu convinto sostenitore dei sistemi politico-economici di stampo giapponese ed europeo, in cui il coinvolgimento del governo nella direzione dell'economia \u00e8 molto pi\u00f9 marcato rispetto agli Stati Uniti (un modello che \u00e8 poi diventato noto come filosofia della \"terza via\"). Thurow caldeggi\u00f2 un sistema di brevetti pi\u00f9 universale quale premessa per un'economia basata sulla conoscenza. Celebre \u00e8 inoltre la sua teoria credenzialista \"debole\".\n\u00c8 morto il 25 marzo 2016 nella sua abitazione di Westport, in Massachusetts, all'et\u00e0 di 77 anni."}
{"id": "8920518", "revid": "35804", "url": "https://it.wikipedia.org/wiki?curid=8920518", "title": "Fabrizio De Fornaris", "text": "Biografia.\nFabrizio De Fornaris fu un attore comico che lavor\u00f2 nella Compagnia dei Confidenti, una delle pi\u00f9 celebri di quei tempi, assieme alla Compagnia dei Gelosi. \nEntrambe si trovarono in Francia attorno al 1572 e De Fornaris risult\u00f2 uno degli attori pi\u00f9 apprezzati dal pubblico e dalla critica, divenuto celebre per il suo ruolo di Capitan Coccodrillo.\nNel biennio 1584-1585 si esib\u00ec a Parigi, dove pubblic\u00f2 la sua commedia \"Angelica\" firmandosi come \"comico Confidente\".\nL\"Angelica\" \u00e8 una commedia in cinque atti. La protagonista \u00e8 una veneziana, alla quale i Turchi hanno rapito il padre e il fratello. Lei e un giovane napoletano, Fulvio, si amano, ma \u00e8 stata promessa in sposa dalla madre al Capitan Coccodrillo. Per poter incontrare il suo amato, Angelica decide di farlo passare per il fratello rapito. Quando per\u00f2 ritornano il vero fratello e il padre la situazione si complica, ma fortunatamente, la commedia termina con un lieto fine.\nL\"Angelica\" \u00e8 fortemente ispirate ad una commedia di Giovanni Battista Della Porta intitolata l\"Olimpia\". Le due commedie sono simili sia nella trama sia per le battute e le modifiche apportate dal De Fornaris riguardarono pi\u00f9 che altro la parte del Capitan Coccodrillo, che rispetto all'originale Capitan Trasilogo dell\"Olimpia\" ha un ruolo pi\u00f9 importante ed esteso e si esprime non in toscano ma in lingua spagnola. \nIl Capitan Coccodrillo dell'Angelica risult\u00f2 la prima figura di Capitano che sia stata pubblicata da un comico e influenz\u00f2 per il suo linguaggio spagnolo tutte le figure di Capitani successive, come quelle di Lorenzo Franciosini, del Gaultier, di Vincenzo Belando. \nScrive di lui lo storico del teatro Luigi Rasi: \u00ab... e per non essere un Capitan degenerato, appena trova chi voglia tenergli fronte, si ritrae spaventato, ma senza abbandonar l'innata arroganza\u00bb.\nL'Angelica ebbe una traduzione francese intitolata \"Abel l'Angelier\" (1599), eseguita forse da Pierre de Laviry."}
{"id": "8920519", "revid": "31886", "url": "https://it.wikipedia.org/wiki?curid=8920519", "title": "Smithsonian Institution Building", "text": "Lo Smithsonian Institution Building, anche soprannominato \"The Castle\", \u00e8 un edificio di Washington (Stati Uniti d'America), sede amministrativa dell'omonimo istituto di istruzione e ricerca. \nStoria.\nNel 1846 un comitato di costruzione indisse un concorso nazionale per progettare lo Smithsonian Building. In seguito a tale competizione, a cui parteciparono architetti provenienti da tutto il mondo, i membri del comitato approvarono in netta maggioranza il progetto di James Renwick Jr, ricordato per aver progettato la Cattedrale di San Patrizio di New York e la Renwick Gallery di Washington. Durante i lavori, Renwick fu assistito da Robert Mills, che si occup\u00f2 soprattutto degli interni della struttura.\nInizialmente l'edificio avrebbe dovuto essere in marmo bianco, materiale che si decise di sostituire con l'arenaria gialla. Tuttavia, dal momento che l'arenaria rossa era meno costosa del marmo e del granito, sebbene pi\u00f9 sensibile alle intemperie, si decise di usare della pietra rossa proveniente dalla Seneca Quarry, una cava del Maryland. Un'ipotesi controversa e non approvata all'unanimit\u00e0 vorrebbe che la pietra usata per costruire l'edificio fosse stata estratta da schiavi del luogo.\nIl comitato di costruzione elesse Gilbert Cameron in qualit\u00e0 di appaltatore generale e la costruzione dell'edificio venne iniziata nel 1847. L'ala est fu completata nel 1849 ed adibita a dimora della famiglia del segretario Joseph Henry. L'ala ovest venne terminata alcuni mesi pi\u00f9 tardi durante lo stesso anno. Un cedimento strutturale avvenuto nel 1850 spinse gli addetti ai lavori ad apportare alcune modifiche all'edificio anche per renderlo pi\u00f9 resistente agli incendi. Nel 1852, Renwick termin\u00f2 gli esterni della costruzione, mentre Cameron prosegu\u00ec i lavori fino al 1855, quando la costruzione venne portata a compimento. Stando alle fonti, i fondi utilizzati per erigere la struttura provenivano da \"interessi maturati sul lascito di Smithson\".\nNonostante la Smithsonian Building potesse contare sulla presenza di misure di sicurezza antincendio, nel 1865 un incendio caus\u00f2 la distruzione della \"Regent's room\", della sala delle conferenze, di duecento dipinti ad olio di John Mix Stanley raffiguranti degli indiani d'America, e di molti documenti, fra cui le corrispondenze di James Smithson e gli scritti di Henry. Le fiamme distrussero anche i beni confiscati dalle forze dell'Unione durante la guerra civile americana che erano stati successivamente conservati nelle biblioteche pubbliche di Alexandria (Virginia) e Beaufort (Carolina del Sud). Nel 1865 venne avviata una ristrutturazione dell'edificio coordinata dall'architetto locale Adolf Cluss e perdurata due anni. Nel 1883 la struttura sub\u00ec delle modifiche atte a prevenire degli incendi; a tali lavori prese parte anche Cluss, che in quel periodo aveva progettato il vicino Arts and Industries Building. Verso la fine del secolo vennero aggiunti un terzo e un quarto piano nell'ala est e un terzo piano in quella a ovest. Nel 1895 venne installato un impianto di illuminazione elettrica.\nIntorno al 1900, il pavimento in legno della Sala Grande dello Smithsonian Institution Building venne sostituito con un battuto di terrazzo alla veneziana, e venne inaugurato un museo dei bambini vicino all'ingresso sud. Fu anche costruito un tunnel che collega l'edificio all'Arts and Industries Building.\nLo Smithsonian Institution Building venne designato National Historic Landmark nel 1965.\nFra il 1968 e il 1970 vennero avviati altri lavori di ristrutturazione durante i quali i quali furono sostituiti gli impianti elettrici, installati ascensori, e aggiunti moderni sistemi di riscaldamento, ventilazione e condizionamento. Nel 1897 venne aperto al pubblico il giardino dedicato a Enid A. Haupt e inaugurato il Renwick Gate, costruito usando l'arenaria rossa della Seneca Quarry recuperata dalle macerie della prigione distrettuale locale.\nDescrizione.\nLo Smithsonian Institution Building \u00e8 il pi\u00f9 vecchio edificio di propriet\u00e0 dello Smithsonian Institution, ed \u00e8 situato vicino al National Mall e dietro il National Museum of African Art e la Arthur M. Sackler Gallery di Washington. L'architetto James Renwick voleva che lo Smithsonian Institution Building fosse il punto focale di un paesaggio pittoresco in cui fosse visibile il Mall, e per raggiungere il suo scopo si ispir\u00f2 al \"Denkm\u00e4ler der deutschen Baukunst\" di Georg Moller.\nL'edificio \u00e8 un esempio di architettura neonormanna (che ibrida motivi tardo-romanici e del primo periodo gotico del dodicesimo secolo prendendo a modello i dettami dell'revival romanico e gotico del periodo), uno stile che, stando a coloro che edificarono lo Smithsonian Institution Building, rievocherebbe il cosiddetto \"gotico universitario\" inglese (\"Collegiate Gothic\"), e che ben rifletterebbe i concetti di conoscenza e saggezza. La facciata in arenaria rossa distingue la facciata da quella degli altri grandi edifici di Washington, che sono invece in marmo e arenaria gialla. Il complesso comprende una sezione centrale da cui si dipartono due estensioni e due ali. Il complesso comprende inoltre un totale di nove torri. Sebbene solo le pi\u00f9 quattro pi\u00f9 grandi siano abbastanza grandi da poter essere arredate, qualcuna di quelle pi\u00f9 piccole, che sono a solo fine decorativo, presenta delle scale. Inizialmente Renwick avrebbe voluto che l'edificio fosse ornato da elementi scultorei floreali simili a quelli di Benjamin Latrobe presenti nel Campidoglio di Washington, ma alla fine decise di decorare il complesso con altri tipi di decori ripresi da libri di pattern. L'aspetto dell'edificio, che ricorda quello di una fortificazione, spinge molti abitanti della capitale a soprannominarlo \"The Castle\" (\"il castello\")."}
{"id": "8920526", "revid": "122424191", "url": "https://it.wikipedia.org/wiki?curid=8920526", "title": "Giovanni Scanu", "text": " \nCarriera.\nDopo aver iniziato la carriera nelle serie minori italiane, ha allenato nella prima divisione nigeriana, in quella lituana, in quella bengalese ed in quella moldava, oltre che nella terza divisione brasiliana ed in quella ungherese."}
{"id": "8920538", "revid": "8660", "url": "https://it.wikipedia.org/wiki?curid=8920538", "title": "Manila Vipers", "text": ""}
{"id": "8920539", "revid": "122958555", "url": "https://it.wikipedia.org/wiki?curid=8920539", "title": "Vivian Matalon", "text": "Biografia.\nDopo aver recitato al cinema negli anni cinquanta e sessanta, Vivian Matalon decise di dedicarsi alla regia e lavor\u00f2 a lungo a Broadway e nel West End londinese. Fu direttore artistico dell'Hampstead Theatre dal 1971 al 1973 e nel 1980 vinse il Drama Desk Award e il Tony Award alla miglior regia di un'opera teatrale per aver diretto \"Morning's at Seven\" a Broadway. Quattro anni dopo ottenne una seconda candidatura ai Tony Award per il musical \"The Tap Dance Kid\". Nel 2005 \u00e8 tornato a Broadway in veste di regista per la prima volta dopo vent'anni per dirigere Judy Kaye nella commedia \"Souvenir\". \nOmosessuale dichiarato, fu sposato con Stephen Temperley dal 2003 fino alla morte, che lo colse nel 2018 per complicazione dovute al diabete."}
{"id": "8920546", "revid": "767487", "url": "https://it.wikipedia.org/wiki?curid=8920546", "title": "Hab\u00eda una vez un circo", "text": "Hab\u00eda una vez un circo \u00e8 un film del 1972 diretto da Enrique Carreras.\nTrama.\nAndrea nonostante sia ammalata, vuole andare in un circo e cos\u00ec il padre convince gli artisti del circo per fare uno spettacolo a casa sua, sperando che Andrea migliori. Il padre che, \u00e8 vedovo vuole sposare Carla ma Andrea non vuole perch\u00e9 lei \u00e8 solo interessata ai soldi di suo padre. Andrea per evitare il loro matrimonio, decide di scappare di casa e v\u00e0 nel circo. Il padre, dopo aver ritrovato Andrea, decide di non sposarsi pi\u00f9 ma il fratello di Carla rapisce Andrea per richiedere un riscatto che non andr\u00e0 a buon fine perch\u00e9, i clown del circo intervengono per liberarla."}
{"id": "8920549", "revid": "122976190", "url": "https://it.wikipedia.org/wiki?curid=8920549", "title": "Onorina Tomasin-Brion", "text": " \nBiografia.\nNacque a Santa Giustina in Colle, in provincia di Padova, nel 1919, in una famiglia di commercianti del paese proprietaria di una merceria. Nel 1939, conobbe durante un viaggio in treno a Castelfranco Veneto, Giuseppe Brion, un operaio della Radiomarelli, che spos\u00f2 nello stesso anno e che segu\u00ec stabilendosi con lui a Milano.\nNel 1945, assieme al marito e all'ingegner Leone Pajetta, fond\u00f2 nel capoluogo meneghino la BP Radio, ditta specializzata nella produzione di componenti elettronici ed elettrici per le radio, nonch\u00e9 di apparecchi radiofonici completi con il marchio Vega, nome tratto dall'omonima stella e scelto dalla medesima. Nell'azienda, che diversi anni pi\u00f9 tardi diverr\u00e0 Brionvega, la Tomasin si occupava della commercializzazione dei prodotti, ma dopo l'improvvisa morte del coniuge avvenuta nel 1968, ne assunse la conduzione assieme al figlio Ennio, e gli succedette nelle cariche di presidente e amministratore delegato.\nLe radio e i televisori prodotti da Brionvega, destinati ad una nicchia di mercato, ebbero un grande successo commerciale in tutto il mondo e divennero note per il loro particolare \"design\". Vi lavorarono i migliori designer dell'epoca come Marco Zanuso, Richard Sapper, i fratelli Achille e Pier Giacomo Castiglioni, Mario Bellini e Franco Albini, assistiti da una squadra di progettisti specializzati. Anche sotto la sua gestione, l'azienda prosegu\u00ec per tutti gli anni settanta il suo percorso di crescita ed espansione.\nPrima donna italiana ad amministrare un'impresa operante nel settore elettronico, fu anche una delle prime ad essere insignita dell'onorificenza di Cavaliere del Lavoro, nel 1972. La vedova Brion ottenne altri riconoscimenti, quali il Premio Dalla Gavetta (1973), il Premio Nazionale Umberto Biancamano e l'Ambrogino d'oro (1981). Fu consigliere di amministrazione della Banca Cattolica del Veneto e vicepresidente della sezione lombarda della Federazione Nazionale dei Cavalieri del Lavoro. \n\u00c8 morta nel 2002, ed \u00e8 sepolta assieme al marito nella Tomba Brion presso il cimitero di San Vito d'Altivole, in provincia di Treviso, che ella stessa fece costruire commissionandola all'architetto Carlo Scarpa. Dal matrimonio con Giuseppe Brion ebbe due figli, Ennio e Donatella."}
{"id": "8920551", "revid": "1451528", "url": "https://it.wikipedia.org/wiki?curid=8920551", "title": "Frigolandia", "text": ""}
{"id": "8920554", "revid": "228587", "url": "https://it.wikipedia.org/wiki?curid=8920554", "title": "Unione Popolare (partito politico)", "text": "L'Unione Popolare (in ucraino: \u041d\u0430\u0440\u043e\u0434\u043d\u0438\u0439 C\u043e\u044e\u0437, Narodnij Sojuz) era un partito politico filo-ucraino della repubblica separatista di Lugansk, operante nella regione di Luhans'k in Ucraina.\nEra uno dei tre partiti principali della Repubblica Popolare di Lugansk; \u00e8 stato messo a bando nel 2016."}
{"id": "8920557", "revid": "173469", "url": "https://it.wikipedia.org/wiki?curid=8920557", "title": "Yolanda di Fiandra", "text": ""}
{"id": "8920567", "revid": "1214201", "url": "https://it.wikipedia.org/wiki?curid=8920567", "title": "Veljko Birmancevic", "text": ""}
{"id": "8920571", "revid": "173469", "url": "https://it.wikipedia.org/wiki?curid=8920571", "title": "Enrico II, Marchese di Namur", "text": ""}
{"id": "8920578", "revid": "36426", "url": "https://it.wikipedia.org/wiki?curid=8920578", "title": "Martirio di sant'Alessandro (Antonio Cifrondi)", "text": "Il Martirio di sant'Alessandro \u00e8 un dipinto olio su tela ospitato nel coro della chiesa di Sant'Alessandro della Croce realizzato da Antonio Cifrondi. \nStoria.\nLa tela fu commissionata nel 1698 all'artista clusonese, come prima opera dopo la ricostruzione della chiesa nel Seicento. L'artista realizz\u00f2 il dipinto direttamente sul luogo e molto velocemente, la velocit\u00e0 \u00e8 una delle principali caratteristiche dell'artista che disegnava il soggetto direttamente sulla tela per poi pitturarla, questo gli permise di realizzare molte opere. Durante il periodo bergamasco, l'artista fu ospite presso la chiesa di Santo Spirito dove lasci\u00f2 almeno una cinquantina di lavori. L'opera doveva essere il punto in cui si concentrava l'attenzione dei fedeli.\nDescrizione.\nIl dipinto, di grandi dimensioni, presenta nella completezza il martirio, il miracolo della fioritura e la sua glorificazione al cielo. Le due scene sono raffigurate in due ordini separati, la parte terrena con il martirio, e il miracolo e la parte divina con la gloria del santo accolto nel paradiso.\nLa parte inferiore vi \u00e8 il santo raffigurato gi\u00e0 decollato, avvolto in un grande sudario bianco. Il suo corpo pesante e nudo si presenta nei colori lividi della morte. La testa, ormai priva del corpo, \u00e8 posta su un lembo di lenzuolo trattenuto da santa Grata posta sul lato sinistro della tela, questa indossa abiti signorili in uso nel Seicento, e sul capo una corona, a rappresentare il suo rango, era infatti figlia del duca Lupo di Bergamo, e ha un'espressione stupita \"d'incantato stupore\".. Intorno al sudario alcuni uomini sono impegnati a spostare il corpo mentre le donne in primo piano, raccolgono i fiori di tutte le qualit\u00e0 di nascono dalle gocce di sangue che il martire aveva perduto, creando un tappeto di colori, il miracolo dei fiori. Una luce che scende dal cielo illumina la donna china, posta in primo piano intenta alla raccolta dei gigli, e si riflette sul volto sbigottito di un'altra donna che con stupore guarda la gloria di sant'Alessandro, che accolto nella luce del cielo dagli angeli \u00e8 posto nella parte superiore del dipinto.\nLa parte superiore \u00e8 molto luminosa. Un coro di angeli, dipinti in controluce, si prepara ad accogliere il martire con la corona d'alloro, mentre nella parte estrema superiore vi sono raffigurati Dio Padre e Cristo posti sopra le nuvole sorrette da angioletti. \nIl dipinto, posto centrale al coro con accanto a sinistra la tela di Ponziano Loverini Monacazione di santa Giovanna Francesca di Chantal, mentre la parte destra ospita la tela di Enrico Scuri Transito di san Giuseppe \u00e8 uno dei lavori migliori dell'artista eseguiti nella citt\u00e0 orobica."}
{"id": "8920579", "revid": "37401", "url": "https://it.wikipedia.org/wiki?curid=8920579", "title": "Cuneiforme ittita", "text": "Il cuneiforme ittita era una variante della scrittura cuneiforme usata in Anatolia dagli Ittiti.\nSi legge da sinistra a destra.\nStoria.\nVenne preso dai Babilonesi a seguito di campagne militari da parte di Hattu\u0161ili I nel XVIII secolo a.C.\nIn precedenza veniva usato il geroglifico anatolico.\nLa prima attestazione risale al XVIII secolo a.C. nella stelle dell'assedio di Ur\u0161u a Hattu\u0161a."}
{"id": "8920580", "revid": "173469", "url": "https://it.wikipedia.org/wiki?curid=8920580", "title": "Margherita, Marchesa di Namur", "text": ""}
{"id": "8920584", "revid": "1875018", "url": "https://it.wikipedia.org/wiki?curid=8920584", "title": "Scrittura cuneiforme ittita", "text": ""}
{"id": "8920587", "revid": "124115653", "url": "https://it.wikipedia.org/wiki?curid=8920587", "title": "Tony Award alla miglior regia di un'opera teatrale", "text": "Il Tony Award alla miglior regia di un'opera teatrale (\"Tony Award for Best Director of a Play\") \u00e8 un premio presentato dal 1960 e viene assegnato annualmente ai registi che hanno curato la regia di opere teatrali originali o revival a Broadway."}
{"id": "8920593", "revid": "181699", "url": "https://it.wikipedia.org/wiki?curid=8920593", "title": "Arcidiocesi di Teheran-Ispahan dei Latini", "text": ""}
{"id": "8920595", "revid": "119902643", "url": "https://it.wikipedia.org/wiki?curid=8920595", "title": "Anna Shapiro", "text": "Biografia.\nAnna D. Shapiro \u00e8 nata ad Evanston, la pi\u00f9 giovane di quattro figli. Dopo gli studi a Yale ha cominciato a dirigere per il teatro, affermandosi sulle scene di Chicago grazie al suo lavoro per la Steppenwolf Theater Company. Qui ebbe modo di curare la regia della prima produzione di \"Agosto, foto di famiglia\": il dramma si \u00e8 rivelato un successo, ha vinto il Premio Pultizer ed \u00e8 stata trasferita a Broadway, dove la Shapiro ha vinto il Drama Desk Award, l'Outer Critics Circle Award e il Tony Award alla miglior regia di un'opera teatrale.\nDa allora ha regolato di frequente a Broadway, dirigendo numerose opere teatrali con cast di alto profilo, tra cui \"Uomini e topi\" con James Franco (2014), \"Fish in the Dark\" con Larry David (2015) e \"Straight White Man\" con Armie Hammer (2018). Insegna alla Northwestern University. \u00c8 sposata con l'attore Ian Barford e ha due figli."}
{"id": "8920597", "revid": "599013", "url": "https://it.wikipedia.org/wiki?curid=8920597", "title": "Kenny Williams (cestista 1996)", "text": ""}
{"id": "8920599", "revid": "170423", "url": "https://it.wikipedia.org/wiki?curid=8920599", "title": "Roberto Pizzuti", "text": ""}
{"id": "8920610", "revid": "1318658", "url": "https://it.wikipedia.org/wiki?curid=8920610", "title": "Rebecca Taichman", "text": "Biografia.\nHa studiato all'Universit\u00e0 McGill e a Yale. Successivamente ha lavorato come direttrice artistica associata a Washington e poi per la Shakespeare Theatre Company, dove ha diretto \"La bisbetica domata\", \"La dodicesima notte\" (2008), \"Il racconto d'inverno\" e \"Cimbelino\" (2011). Nel 2017 ha raggiunto il successo a Broadway quando ha diretto l'opera di Paula Vogel \"Indecent\", che le \u00e8 valsa il Lucille Lortel Award e il Tony Award alla miglior regia di un'opera teatrale."}
{"id": "8920614", "revid": "300067", "url": "https://it.wikipedia.org/wiki?curid=8920614", "title": "Andrej Mal'cev", "text": "Carriera.\nIl 16 gennaio 2021 viene promosso capo allenatore del Basketbol'nyj klub Chimki."}
{"id": "8920620", "revid": "119903042", "url": "https://it.wikipedia.org/wiki?curid=8920620", "title": "Ketti", "text": ""}
{"id": "8920621", "revid": "400694", "url": "https://it.wikipedia.org/wiki?curid=8920621", "title": "Giorgio Ciprio", "text": ""}
{"id": "8920623", "revid": "37401", "url": "https://it.wikipedia.org/wiki?curid=8920623", "title": "Giorgio Ciprio (VII secolo)", "text": ""}
{"id": "8920624", "revid": "37401", "url": "https://it.wikipedia.org/wiki?curid=8920624", "title": "Giorgio di Cipro (geografo)", "text": ""}
{"id": "8920625", "revid": "37401", "url": "https://it.wikipedia.org/wiki?curid=8920625", "title": "Giorgio da Cipro (geografo)", "text": ""}
{"id": "8920626", "revid": "713168", "url": "https://it.wikipedia.org/wiki?curid=8920626", "title": "Visconte di Stormont", "text": "Il Visconte di Stormont \u00e8 un titolo nobiliare della par\u00eca di Scozia creato nel 1621 dal re di scozia Giacomo VI per l'amico e salvatore sir David Murray che lo aveva salvato da un attacco sferratogli dal conte di Gowrie nel 1600. Murray era gi\u00e0 stato creato lord Scone, sempre nella par\u00eca di Scozia nel 1605. Alla morte del primo visconte il titolo pass\u00f2 al suo figlio secondogenito, I conte di Tullibardine, a cui pass\u00f2 poi a John Murray, creato conte di Annandale nel 1625, ed all'estinzione di questa linea a quella di sir Andrew Murray, creato lord Balvaird nel 1641. Lord Stormont mor\u00ec senza eredi e venne succeduto dal gi\u00e0 menzionato Mungo Murray, secondo visconte. Questi mor\u00ec senza eredi e venne succeduto da James Murray, II conte di Annandale, che divenne anche terzo visconte Stormont. Questi era figlio di John Murray, I conte di Annendale. Anche questi mor\u00ec senza eredi nel 1658 e pertanto con lui si estinse la contea.\nQuesti venne succeduto nella signoria di Scone e nella viscontea di Stormont da David Murray, II lord Balvaird, il quale divenne il quarto visconte. Questi era figlio del menzionato Andrew Murray, I lord Balvaird. Alla sua morte i suoi titoli passarono a suo figlio, il quinto visconte. Il figlio secondogenito, James Murray fu parlamentare per la costituente di Dumfriesshire dal 1711 al 1713, e poi support\u00f2 la rivolta giacobita del 1715. Nel 1721 venne creato conte di Dunbar, visconte di Drumcairn e lord Halldykes nella par\u00eca giacobita. Suo figlio terzogenito fu il noto avvocato e giudice William Murray, I conte di Mansfield e Mansfield. Nel 1793 il nipote di lord Stormont, il settimo visconte, venne succeduto da suo zio come secondo conte di Mansfield con lettere patenti specifiche. Da quel momento il titolo rimase legato a quello di conte di Mansfield e Mansfield."}
{"id": "8920627", "revid": "37401", "url": "https://it.wikipedia.org/wiki?curid=8920627", "title": "Giorgio di Cipro (VII secolo)", "text": ""}
{"id": "8920628", "revid": "37401", "url": "https://it.wikipedia.org/wiki?curid=8920628", "title": "Giorgio da Cipro (VII secolo)", "text": ""}
{"id": "8920630", "revid": "37401", "url": "https://it.wikipedia.org/wiki?curid=8920630", "title": "Gregorio II di Cipro", "text": ""}
{"id": "8920632", "revid": "1888309", "url": "https://it.wikipedia.org/wiki?curid=8920632", "title": "Cappella Reale di Granada", "text": "La Cappella Reale di Granada (in spagnolo: \"Capilla Real de Granada\") \u00e8 un edificio in stile gotico isabellino, costruito tra il 1505 e il 1517, e originariamente integrato nel complesso della vicina Cattedrale di Granada. \u00c8 il luogo di sepoltura dei monarchi spagnoli, la regina Isabella I e il re Ferdinando, i monarchi cattolici. Oltre a questi collegamenti storici, questo edificio contiene anche una galleria di opere d'arte e altri oggetti associati alla regina Isabella.\nStoria.\nLa dinastia dei Nasridi di Granada fu l'ultima del dominio moresco di al-Andalus a cadere durante la Reconquista. Ci\u00f2 avvenne nel 1492 durante il regno dei monarchi cattolici, con la conquista della citt\u00e0 di Granada che fu una tappa importante del loro regno congiunto. Il 13 settembre 1504 dichiararono che volevano che le loro spoglie fossero, un giorno, portate a Granada, e a questo scopo fu emessa una bolla reale a Medina del Campo, Castiglia e Le\u00f3n, per la costruzione della Cappella Reale. \nLa Cappella Reale fu costruita tra il 1505 e il 1517 in stile gotico isabellino e dedicata a San Giovanni Battista e San Giovanni Evangelista, costruita sotto la direzione di Enrique Egas. Ache Juan Gil de Honta\u00f1\u00f3n, Juan de Badajoz il Vecchio e Lorenzo V\u00e1zquez di Segovia furono coinvolti nel progetto di costruzione.\nIl XVI secolo fu l'epoca di massimo splendore della Cappella Reale. La costruzione avvenne durante la vita del re Ferdinando e la Cappella fior\u00ec sotto il suo successore, l'imperatore Carlo V.\nLa fine del XVIII e l'inizio del XIX secolo portarono difficolt\u00e0 all'istituzione. Queste erano legate ai cambiamenti politici, alle difficolt\u00e0 economiche e al profondo cambiamento nelle relazioni Stato-Chiesa. Il regime liberale si concluse con il regime del patrocinio e le fondamenta originali dell'istituzione divennero un'entit\u00e0 completamente ecclesiastica.\nUna certa stabilit\u00e0 fu determinata dal Concordato del 1851 a cui fece seguito un regio decreto di riorganizzazione delle Cappelle Reali. Isabella II, che visit\u00f2 la Cappella nel 1862, promosse una nuova organizzazione. Con la Restaurazione si raggiunse un nuovo equilibrio, che si manifest\u00f2 a partire dagli anni del quarto centenario della capitolazione di Granada e della scoperta delle Americhe. A seguito di questo rinnovamento, questo periodo vide anche le prime pubblicazioni scientifiche sulla Cappella e la sua collezione d'arte.\nNel corso del XX secolo c'\u00e8 stata una crescita degli aspetti storico-artistici, archivistici e musicali della Cappella. Il museo \u00e8 stato creato per decreto reale nel 1913. Con lo sviluppo dell'industria turistica in Spagna. Nella seconda met\u00e0 del XX secolo, la Cappella Reale \u00e8 diventata una delle principali attrazioni turistiche della citt\u00e0 di Granada. Recentemente c'\u00e8 stato un restauro con la collaborazione del Ministero della Cultura della Junta de Andaluc\u00eda e della Fondazione Caja Madrid, insieme ad altri contributi pubblici e privati.\nDescrizione.\nEsterni.\nLa cappella porge all'osservatore il proprio lato destro, sormontato da una balaustra a pinnacoli, il quale ospita un portale realizzato da Juan Garcia de Prada in stile plateresco.\nL'ingresso alla cappella avviene tuttavia attraverso un altro edificio, detto \"Lonja\", realizzato tra il 1518 e il 1522 addosso alla parte anteriore della cappella stessa. Gi\u00e0 sede della Borsa di Granada, la \"Lonja\" condivide con il portale della \"Capilla\" sia lo stile architettonico sia l'autore. \nInterni.\nL'interno della cappella segue lo stesso modello del Monastero di San Juan de los Reyes a Toledo. Presenta quattro cappelle laterali a croce latina e una navata con volta a crociera gotica. Il coro ha un arco centrato fino alla base e una cripta.\nIl passaggio al presbiterio crea un effetto luminoso a simboleggiare il sole e la luce della giustizia (in senso albertiano, neoplatonico). C'\u00e8 una gerarchia del transetto destinato a mausoleo, che \u00e8 separato da una monumentale inferriata decorata, forgiata nel 1518 da Bartolom\u00e9 de Ja\u00e9n.\nAl centro del transetto si trovano le tombe di Isabella e Ferdinando (scolpite da Domenico Fancelli nel 1517) e di Giovanna e Filippo (eseguite da Bartolom\u00e9 Ord\u00f3\u00f1ez nel 1526). Le tombe sono poste in alto e segnano la loro priorit\u00e0 e sono quasi all'altezza dell'altare (a simboleggiare la vicinanza dei re a Dio).\nContenuto.\nNella Cappella Reale si trovano le tombe di:\nLa tomba \u00e8 stata realizzata da Domenico Fancelli.\nIn un'altra tomba, opera di Bartolom\u00e9 Ord\u00f3\u00f1ez, sono rappresentati:\nNella cripta si trova anche il sarcofago dell'Infante Miguel da Paz, principe del Portogallo, nipote dei monarchi cattolici, morto da bambino.\nLe zone pi\u00f9 importanti all'interno del tempio sono l'altare maggiore, il recinto principale e la cripta con le cinque bare di piombo contenenti le spoglie dei re e il piccolo Infante, riconoscibili ciascuna dalle iniziali dei loro nomi. Tuttavia, poich\u00e9 \u00e8 ancora dedicata al culto cattolico, in alcuni periodi \u00e8 chiusa ai turisti.\nNel retablo dell'altare maggiore, eseguito nel 1522 da Felipe Bigarny, la parte inferiore ospita alcune rappresentazioni della presa di Granada, mentre nella parte superiore sono presenti raffigurazioni di alcune scene della Passione. Diego de Silo\u00e9 \u00e8 probabilmente l'autore delle due statue che, ai lati del retablo, rappresentano i re Isabella e Ferdinando in posizione di preghiera.\nIl tema della Passione caratterizza anche un trittico di Dieric Bouts, opera che si trova nel mezzo del retablo che, nella parte sinistra del transetto, fu realizzato nel 1521 da Iacopo Torni (soprannominato \"l'Indaco\") e dipinto da Pedro Machuca. Torni \u00e8 anche autore dell\"'Annunciazione\" collocata sopra la porta di accesso alla Sacrestia.\nLa Sacrestia, riadattata a Museo, conserva una serie di opere lasciate in eredit\u00e0 dai monarchi cattolici. I punti salienti della sua galleria di dipinti sono opere delle scuole fiamminga, italiana e spagnola, con dipinti di autori come Juan de Flandes e Hans Memling (\"Madonna del latte\" e \"Cristo deposto dalla Croce), nonch\u00e9 un raro esempio di Sandro Botticelli (\"Agonia nel Getsemani) e altri pittori del XV secolo come Rogier van der Weyden (\"Nascita di Ges\u00f9\" e \"Piet\u00e0), Dieric Bouts (\"Ecce homo\" e \"Madonna), Pedro Berruguete (\"San Giovanni), Perugino e Bartolom\u00e9 Bermejo, oltre che del Maestro de la Sangre. Il lavoro degli orafi in mostra include la corona e lo scettro dei monarchi cattolici, abiti e libri della Regina (tra i quali un messale del 1496\").\nNell'angolo tra la Cappella Reale e il Sagrario si trova la Lonja, spazio un tempo dedicato alle banche e al commercio. \u00c8 stata recentemente restaurata ed \u00e8 visitabile, sia per il suo interesse architettonico (i tetti a cassettone) sia per gli oggetti esposti all'interno (dipinti, mobili).\nMaestri di cappella.\nDalla sua fondazione e per secoli, la Cappella Reale ha avuto maestri che si occupavano della composizione della musica per le funzioni liturgiche e della direzione di tutte le questioni relative alla sua interpretazione. Tra le funzioni di questi musicisti c'era anche l'educazione delle voci degli \"infantillos\" e la cura dell'archivio. Per accedere alla carica, i candidati dovevano partecipare a un concorso pubblico con prove di composizione e conoscenza musicale; il risultato poteva essere solo l'assegnazione dell'incarico ad artisti autentici. Tra gli archivi che compongono il catalogo musicale di questa istituzione spiccano per il loro numero e la loro straordinaria estensione cronologica, gli spartiti del compositore Antonio Cavallero, che fu nominato alla carica nel 1757, in sostituzione di Pedro Furi\u00f3 che ufficialmente lasci\u00f2 morire la carica intorno al 1822, chiudendo un interessante rapporto di maestri di ruolo.\nAltri importanti maestri della Cappella Reale furono:"}
{"id": "8920633", "revid": "37401", "url": "https://it.wikipedia.org/wiki?curid=8920633", "title": "Giorgio Ciprio (teologo)", "text": ""}
{"id": "8920634", "revid": "37401", "url": "https://it.wikipedia.org/wiki?curid=8920634", "title": "Giorgio Ciprio (XIII secolo)", "text": ""}
{"id": "8920635", "revid": "1924342", "url": "https://it.wikipedia.org/wiki?curid=8920635", "title": "Pyhimys", "text": "Biografia.\nNato a Helsinki e membro dei Teflon Brothers, ha intrapreso la carriera musicale nel 2004, pubblicando diversi album in studio come artista indipendente. Ha poi firmato un contratto con la Monsp Records, attraverso la quale \u00e8 stato messo in commercio \"Salainen maailma\", che \u00e8 divenuta la prima entrata del rapper nella Suomen virallinen lista, esordendo in top twenty. Ha conquistato la numero uno della graduatoria degli album con \"Pettymys\", uscito nel 2015 e distribuito dalla Johanna Kustannus, parte del gruppo finlandese della Universal Music Group. Anche le pubblicazioni \"Tapa poika\", \"Olisinpa t\u00e4\u00e4ll\u00e4\" e \"Mikko\" hanno esordito in vetta alla classifica nazionale. A fine 2018 \"J\u00e4ttil\u00e4inen\", realizzato con la partecipazione di Aksel Kankaanranta, \u00e8 risultato il singolo pi\u00f9 venduto in Finlandia.\nNell'ambito degli Emma gaala, il principale riconoscimento musicale a livello nazionale, ha trionfato in sette categorie nell'edizione del 2019."}
{"id": "8920636", "revid": "37401", "url": "https://it.wikipedia.org/wiki?curid=8920636", "title": "Giorgio di Cipro (teologo)", "text": ""}
{"id": "8920637", "revid": "37401", "url": "https://it.wikipedia.org/wiki?curid=8920637", "title": "Giorgio da Cipro (teologo)", "text": ""}
{"id": "8920638", "revid": "37401", "url": "https://it.wikipedia.org/wiki?curid=8920638", "title": "Giorgio di Cipro (XIII secolo)", "text": ""}
{"id": "8920639", "revid": "37401", "url": "https://it.wikipedia.org/wiki?curid=8920639", "title": "Giorgio da Cipro (XIII secolo)", "text": ""}
{"id": "8920642", "revid": "122291673", "url": "https://it.wikipedia.org/wiki?curid=8920642", "title": "Jurij Milner", "text": "Biografia.\nNato nel novembre 1961 a Mosca in una famiglia di intellettuali ebrei, Yuri era il secondo figlio di Bentsion Zakharovitch Milner, attivo nella sfera della gestione e dell'organizzazione, ex vicedirettore capo presso l'Istituto di economia dell'Accademia russa delle scienze, e di Betty Iosifovna, che lavorava nel laboratorio virologico statale della capitale per il controllo delle malattie. La sorella maggiore, otto anni pi\u00f9 di lui, \u00e8 un architetto.\nMilner ha studiato fisica teorica all'Universit\u00e0 Statale di Mosca, laureandosi nel 1985. Ha continuato a lavorare presso l'Istituto Fisico Lebedev,uno degli istituti dell'Accademia Russa delle Scienze. Come candidato di dottorato in fisica delle particelle, Milner ha stretto amicizia con il fisico nucleare sovietico e attivista per i diritti umani Andrei Sakharov. Il pensiero lungimirante di Sacharov influenzer\u00e0 in seguito la strategia di investimento di Milner. \nNel 1990, Milner \u00e8 stato il primo nonemigrato dall'Unione Sovietica a recarsi negli Stati Uniti per ricevere un Master of Business Administration (MBA) presso la Wharton School dell'Universit\u00e0 della Pennsylvania. La stampa ha riportato una sua dichiarazione in cui diceva di avere preso questa decisione dopo essere stato \"deluso da me stesso come fisico\". Nel settembre 2020 gli Amici di Israele, la fondazione senza scopo di lucro co-fondata da Milner, hanno istituito una borsa di studio MBA presso la Wharton School. Questa borsa di studio da 10 milioni di dollari sosterr\u00e0 pi\u00f9 di 60 studenti israeliani a Wharton in 10 anni. \nCarriera aziendale.\nMilner inizi\u00f2 la sua carriera commerciale vendendo computer DOS del mercato grigio in Unione Sovietica, cosa che scontent\u00f2 suo padre. Quando l'URSS croll\u00f2, smise di vendere computer per iscriversi alla Wharton School. Dopo la laurea, Milner ha trascorso la prima met\u00e0 degli anni '90 presso la Banca Mondiale a Washington, D.C., come specialista bancario russo focalizzato sullo sviluppo del private sector banking. Ha descritto il suo tempo alla Banca Mondiale come \"anni perduti\", a causa della visione, stando lontano, della privatizzazione delle partecipazioni governative durante la presidenza di Boris Eltsin. Nella primavera del 1995, Milner \u00e8 stato nominato CEO di Alliance-Menatep, una societ\u00e0 di intermediazione azionaria appartenente all'allora oligarca Mikhail Khodorkovsky.\nNel dicembre 1996, Milner ha lavorato come vice presidente e capo della gestione degli investimenti di Menatep Bank. Nel febbraio 1997 \u00e8 stato nominato vicepresidente e capo della divisione investimenti della banca, dimettendosi all'inizio del 1998. All'epoca, i market maker lo descrissero come \"un noto professionista, che porter\u00e0 alla banca una preziosa esperienza nelle istituzioni finanziarie internazionali e nelle transazioni nel mercato degli investimenti russo\". \nInvestimenti in Internet russo.\nNel 1999, dopo aver letto una recensione dell'analista di Morgan Stanley Mary Meeker sulle prospettive per le aziende online, Milner decise di creare una societ\u00e0 Internet. Cerc\u00f2 finanziamenti dal suo amico dei tempi di Menatep Gregory Finger, che all'epoca guidava la filiale russa del fondo di investimento statunitense New Century Holding. Il fondo accett\u00f2 di investire 4,5 milioni di dollari a condizione che Milner e Finger investissero ciascuno personalmente 750,000 dollari. Milner, Finger e NCH hanno creato una nuova societ\u00e0, NetBridge. Nel 2000, Milner \u00e8 diventato presidente di Netbridge Services Ltd. (netBridge) - la societ\u00e0 che \u00e8 stata \"creata come incubatore internet e fondo di investimento\". Netbridge \u00e8 riuscita a trasferire in Russia una variet\u00e0 di modelli di business Internet pionieristici negli Stati Uniti, creando aziende tra cui il portale List.ru, il sito di aste online Molotok.ru (basato su eBay), il web-hosting gratuito Boom.ru (basato su GeoCities) e il negozio online 24\u00d77, utilizzando la formula di Amazon.com.\nNel febbraio 2001, netBridge e Port.ru (che possedevano Mail.ru) annunciarono una fusione. Milner divenne CEO della nuova societ\u00e0 chiamata Mail.Ru (anche se il nome legale Port.ru \u00e8 stato mantenuto). Dal gennaio 2003 al dicembre 2004, Milner \u00e8 stato CEO di \"Neftyanoi\", di propriet\u00e0 di Igor Linshits. \nNel 2005, NCH ha spostato la sua attenzione dai progetti Internet russi e Milner ha fondato il fondo di investimento Digital Sky Technologies (DST), diventando il suo presidente nel 2006. Nel gennaio 2009, mentre era a Palo Alto, Milner ha conosciuto il fondatore di Facebook Mark Zuckerberg. L'incontro ha portato a un accordo il 26 maggio 2009 in base al quale DST ha acquistato una partecipazione dell'1,96% in Facebook per 200 milioni di dollari. \nNel settembre 2010, Digital Sky Technologies (DST) ha cambiato il nome in \"Mail.ru Group\". Il portafoglio del gruppo comprendeva Mail.ru, Odnoklassniki.ru, ICQ, una partecipazione di minoranza nel social network VKontakte (equivalente facebook russo), il servizio di pagamento online OSMP.ru, e-Port e alcuni altri asset russi. Gli interessi commerciali di Milner in Facebook, Zynga e Groupon sono stati trasferiti a DST Global. Milner \u00e8 diventato CEO di DST Global e presidente del consiglio di amministrazione di Mail.ru Group. \nUn incontro attraverso amici comuni ha portato Alisher Usmanov a diventare azionista di Mail.ru Group nel 2008. Nel 2010 Mail.ru Group ha completato con successo l'offerta pubblica iniziale alla Borsa di Londra con una valutazione di mercato di 5,6 miliardi di dollari. Nel marzo 2012, Milner si \u00e8 dimesso dal ruolo di presidente Mail.ru e dal consiglio di amministrazione. DST \u00e8 diventata completamente indipendente da Mail.ru Group.\nDal maggio 2009 al gennaio 2012 Milner \u00e8 stato membro della Commissione per la modernizzazione istituita da Dmitry Medvedev, presidente russo dal 2008 al 2012. \nDST Global \u00e8 diventato uno dei principali investitori tecnologici al mondo e il suo portafoglio ha incluso alcune delle pi\u00f9 importanti societ\u00e0 Internet, come Facebook, Twitter, WhatsApp, Snapchat, Airbnb, Spotify, Alibaba e altri. Nel 2011, ha investito 150.000 dollari in ciascuno dei partecipanti al programma di start-up selezionati dall'incubatore Y Combinator. Nel 2014, ha guidato un ciclo di finanziamenti per la societ\u00e0 di grafica cloud, Otoy. Nell'aprile 2016, la piattaforma di broker ipotecario online Habito \u00e8 stata lanciata con il sostegno tra gli altri di Milner.\nIl 5 novembre 2017, il \"New York Times\" ha riportato che Milner aveva un forte sostegno del Cremlino per i suoi investimenti su Facebook e Twitter. Milner ha negato queste accuse nella sua lettera aperta pubblicata su ReCode.\nNel gennaio 2018, il nome di Milner \u00e8 stato incluso nel \"Report to Congress\" del Dipartimento del Tesoro degli Stati Uniti riguardante figure politiche estere senior e oligarchi nella Federazione Russa e nelle entit\u00e0 parastatali russe\" (CAATSA), una lista di 96 individui di origine russa che \"hanno un patrimonio netto stimato di 1 miliardo o pi\u00f9 di dollari\". \nProgetti \"Breakthrough\".\nBreakthrough Prize.\nNel luglio 2012, Yuri e Julia Milner hanno istituito il Breakthrough Prize, affiancati l'anno successivo da Sergey Brin, Priscilla Chan, Anne Wojcicki e Mark Zuckerberg. Il Premio consiste in una serie di premi internazionali che riconoscono tre campi di impegno: Breakthrough Prize in Fundamental Physics, Breakthrough Prize in Life Sciences e Breakthrough Prize in Mathematics. I vincitori ricevono 3 milioni di dollari ciascuno in premi in denaro, rendendo i Breakthrough Prizes i maggiori premi scientifici al mondo. Ci sono anche premi New Horizons in fisica e matematica per i ricercatori pi\u00f9 giovani che avevano gi\u00e0 mostrato opere prodotte e significative.\nI comitati dei vincitori precedenti scelgono i vincitori tra i candidati nominati in un processo online e aperto al pubblico. Nel marzo 2017, 174,8 milioni di dollari sono stati assegnati a 70 singoli scienziati e quattro grandi gruppi di ricerca. \nI premi vengono consegnati ogni anno in una cerimonia di gala con celebrit\u00e0, film, commedie e musiche dal vivo. Le ultime quattro cerimonie si sono svolte all'Hangar One (Mountain View, California). Le celebrazioni annuali comprendono anche simposi nei tre campi riconosciuti. Il programma viene trasmesso in diretta sul web. \nIniziative rivoluzionarie.\nNel luglio 2015, Milner ha lanciato Breakthrough Initiatives, un programma scientifico per indagare la questione della vita nell'Universo. Ha annunciato le iniziative alla Royal Society di Londra, insieme a Stephen Hawking, Martin Rees, Frank Drake, Geoff Marcy e Ann Druyan. \nFinora sono state annunciate tre iniziative:\nIl primo, Breakthrough Listen, investir\u00e0 100 milioni di dollari in 10 anni alla ricerca di prove di civilt\u00e0 al di l\u00e0 della Terra. Utilizzando gli osservatori Green Bank, Parkes, Lick, e FAST, Listen \u00e8 alla ricerca di segnali radio e laser dal milione di stelle pi\u00f9 vicino, dalle 100 galassie pi\u00f9 vicine e dal piano e dal centro della Via Lattea. L'iniziativa utilizzer\u00e0 anche il SETI@home di calcolo distribuito. \nLa seconda iniziativa, Breakthrough Message, sar\u00e0 un premio annuale di 1 milione di dollari per i messaggi digitali che rappresentano la Terra e l'umanit\u00e0, che potrebbe essere decodificato da un'altra civilt\u00e0. I messaggi non saranno inviati nello spazio fino a quando non avr\u00e0 avuto luogo una discussione globale sull'etica di tale mossa. \nIl terzo progetto, Breakthrough Starshot, \u00e8 stato annunciato il 12 aprile 2016. Starshot \u00e8 un programma da 100 milioni di dollari per sviluppare una flotta di veicoli spaziali a vela leggera proof-of-concept in grado di effettuare il viaggio verso Alpha Centauri al 20% della velocit\u00e0 della luce (60 milioni di m/s o 215 milioni di km/h) che ha bisogno di circa 20 anni per arrivarci e di 4,4 anni per notificare alla Terra un arrivo riuscito. \nIl 20 aprile 2017 si \u00e8 tenuta la conferenza Breakthrough Discuss, durante la quale sono stati discussi i risultati di un anno di analisi dei dati. Secondo i ricercatori, sono state analizzate 692 stelle. \nBreakthrough Junior Challenge.\nNel settembre 2015, il Breakthrough Prize ha lanciato il Breakthrough Junior Challenge, un concorso scientifico per persone tra i tredici e i diciotto anni, in collaborazione con Khan Academy.\nCervello globale.\nMilner crede che Internet alla fine si svilupper\u00e0 in un \"cervello globale\" - spesso descritto come una rete intelligente di individui e macchine - che funziona come un sistema nervoso per il pianeta Terra. Prevede anche che l'avvento dell'Internet delle cose e l'uso sempre crescente dei social media aumenteranno l'intelligenza collettiva degli esseri umani.\nVita privata.\nMilner \u00e8 sposato con l'ex modella Julia Milner (nata Bochkova), interessata alla fotografia: durante la 52\u00aa Biennale d'Arte Contemporanea di Venezia ha prodotto un contributo dal titolo \"Click I Hope\". La coppia ha tre figli.\nNel 2011, Milner ha acquistato una casa da 100 milioni di dollari a Los Altos Hills, in California. Il complesso si estende su tre appezzamenti per un totale di sette ettari e comprende una casa principale e una guest house. Le spese fiscali sono circa 304.000 dollari all'anno. Secondo il \"Wall Street Journal\" fu pagato 100 milioni di dollari, il pi\u00f9 alto pagato per una casa uni-famiglia negli Stati Uniti. La propriet\u00e0 \u00e8 valutata dall'assessore della contea di Santa Clara a 50 milioni di dollari."}
{"id": "8920647", "revid": "124115442", "url": "https://it.wikipedia.org/wiki?curid=8920647", "title": "Partick Thistle Football Club 2016-2017", "text": "Questa voce raccoglie le informazioni riguardanti il Partick Thistle Football Club nelle competizioni ufficiali della stagione 2016-2017."}
{"id": "8920650", "revid": "380453", "url": "https://it.wikipedia.org/wiki?curid=8920650", "title": "Volleybalvereniging Lycurgus 2019-2020", "text": "Questa voce raccoglie le informazioni riguardanti il Volleybalvereniging Lycurgus nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8920651", "revid": "1718925", "url": "https://it.wikipedia.org/wiki?curid=8920651", "title": "AmarAmmore", "text": "AmarAmmore \u00e8 il nono album in studio del cantautore italiano Neffa, pubblicato il 2 aprile 2021 dalla Sony Music."}
{"id": "8920654", "revid": "287204", "url": "https://it.wikipedia.org/wiki?curid=8920654", "title": "Zinn", "text": ""}
{"id": "8920663", "revid": "287204", "url": "https://it.wikipedia.org/wiki?curid=8920663", "title": "Visconte di Arbuthnott", "text": "Visconte di Arbuthnott \u00e8 un titolo nobiliare della par\u00eca di Scozia creato nel 1641 dal re di Scozia Giacomo VI nel 1641, assieme al titolo sussidiario di lord Inverbervie, per sir Robert Arbuthnott. Il visconte di Arbuthnott \u00e8 inoltre capo armigero ereditario del Clan Arbuthnott.\nAlla morte del XVI visconte nel 2012, la famiglia era una delle famiglie che vantava una successione per linea maschile pi\u00f9 antiche dell'intero Regno Unito (quasi 800 anni in tutto). Attorno al 1188, Guglielmo il Leone aveva infatti garantito a Hugh de Swinton le terre di Arbuthnott, dove ancora oggi si trova la sede della famiglia. La sede della famiglia \u00e8 Arbuthnott House, ad Arbuthnott, presso Inverbervie nel Kincardineshire.\nVisconti Arbuthnott (1641).\nL'erede apparente dell'attuale detentore del titolo \u00e8 il suo unico figlio, Christopher Keith Arbuthnott, Master of Arbuthnott (n.\u00a01977)."}
{"id": "8920686", "revid": "119903573", "url": "https://it.wikipedia.org/wiki?curid=8920686", "title": "John Rando", "text": "Biografia.\nJohn Rando \u00e8 cresciuto a Houston e ha studiato all'Universit\u00e0 del Texas e poi regia all'UCLA. Dopo la laurea nel 1988 cominci\u00f2 a lavorare come assistente alla regia all'Old Globe Theatre di San Diego. Da allora ha diretto spesso opere teatrali e musical a Broadway e nell'Off-Broadway. Nel 1994 ha co-diretto \"Vetri rotti\" a Broadway, mentre nel 2001 ha ottenuto il successo con la regia del musical \"\" a Broadway, vincendo il Tony Award. Nel 2002 ha diretto la prima statunitense di \"Tanz der Vampire\" a Broadway, ma il musical si rivel\u00f2 un flop. Nel 2013 ha diretto un revival di \"Rosencrantz e Guildenstern sono morti\" dell'Off-Broadway, mentre enl 2014 ha curato la regia di \"On the Town\" a Broadway, ricevendo una seconda candidatura al Tony Award alla miglior regia di un musical."}
{"id": "8920693", "revid": "484362", "url": "https://it.wikipedia.org/wiki?curid=8920693", "title": "Scola Levantina", "text": "La Scola Levantina, o Sinagoga Scuola Levantina, rappresenta un antico luogo di culto ebraico di rito sefardita a Venezia che risale probabilmente al XVI secolo.\nStoria.\nLa sinagoga venne fondata quasi certamente entro la met\u00e0 del XVI secolo e poi fu oggetto di una ricostruzione circa un secolo pi\u00f9 tardi. Sembra probabile che alla sua ricostruzione abbia partecipato la bottega dell'architetto cittadino Baldassare Longhena per quanto riguarda la struttura dell'edificio e dello scultore Andrea Brustolon per i suoi interni, in particolare per il pulpito.\nDescrizione.\nQuesta e le altre sinagoghe caratterizzano le aree del ghetto veneziano nel sestiere di Cannaregio a Venezia. La loro presenza \u00e8 discreta perch\u00e9 sono scarsamente riconoscibili dall'esterno. Solo le finestre, pi\u00f9 ampie rispetto alle modeste aperture delle case, ne rivelano la presenza altrimenti mimetica con gli altri edifici in cui spesso sono inglobate. Entrandovi mostrano lo splendore di quanto ancora conservano.\nLa \"Scola\" si trova nel Campiello de le Scuole nella zona del Ghetto Vecchio. I prospetti esterni, sono di netta ispirazione longheniana e, per quanto semplici, sono maggiormente elaborati rispetto alle altre scuole, con le prominenze delle trabeazioni e delle volute in chiave di volta, le specchiature sulle pareti, lo zoccolo a bugnato, le piccole finestre ovate del sottotetto, e la decorazione intagliata nelle porte.\nL'interno \u00e8 ricco e raffinato. Al piano terreno si trova la scoletta Luzzatto normalmente adibita a sala di studio. Al piano superiore la bimah, ornata di colonne salomoniche con decorazioni floreali, \u00e8 posta su una base un alto basamento. Dal piano del pulpito si accede a tre finestre. Opposto alla bimah si posiziona l'Aron haQodesh che conserva le incisioni a ricordo dei dieci comandamenti. La data ebraica che vi si legge \u00e8 5542, e corrisponde al nostro anno 1782. Anche qui il matroneo \u00e8 tradizionalmente posto in alto, e anticamente era anche racchiuso da grate."}
{"id": "8920697", "revid": "1318658", "url": "https://it.wikipedia.org/wiki?curid=8920697", "title": "Jack Weinstock", "text": "Weinstock \u00e8 noto soprattutto per aver scritto il libretto del musical \"How to Succeed in Business Without Really Trying\", debuttato a Broadway nel 1962. Lo show valse a Weinstock due Tony Award, one al miglior musical e uno al miglior libretto di un musical."}
{"id": "8920715", "revid": "767487", "url": "https://it.wikipedia.org/wiki?curid=8920715", "title": "Linciaggio (film)", "text": "Linciaggio (\"The Lawless\") \u00e8 un film del 1950 diretto da Joseph Losey e tratto dal romanzo \"The Voice of Stephen Wilder\" di Geoffrey Homes."}
{"id": "8920720", "revid": "729019", "url": "https://it.wikipedia.org/wiki?curid=8920720", "title": "Back from the Grave (album 1983)", "text": "Back from the Grave \u00e8 il primo album della omonima collana di album discografici pubblicata dalla Crypt Records dal 1983. L'album contiene una selezione di brani di genere garage rock degli anni sessanta. Venne successivamente ristampato nel 1985 e nel 1986 come \"Back from the Grave Volume One\" con un diverso ordine di tracce."}
{"id": "8920722", "revid": "1318658", "url": "https://it.wikipedia.org/wiki?curid=8920722", "title": "Willie Gilbert", "text": "Biografia.\nDopo aver studiato scienze dell'educazione, Willie Gilbert si trasfer\u00ec a New York con il sogno di diventare un comico. Insieme al suo medico, Jack Weinstock, Gilbert cominci\u00f2 a scrivere sketch comici per importanti artisti del variet\u00e0 come Kaye Ballard.\nDopo aver lavorato insieme in diverse riviste e serie televisive, i due raggiunsero il successo nel 1962 con il libretto del musical \"How to Succeed in Business without Really Trying\". Lo show fu un enorme successo e valse a Gilbert il Tony Award al miglior musical e il Tony Award al miglior libretto di un musical. \nDopo la morte di Weinstock nel 1969, Gilbert abbandon\u00f2 il teatro e torn\u00f2 a scrivere per la televisione, scrivendo la sceneggiatura per numerosi personaggi di Hanna-Barbera, tra cui l'orso Yoghi e Scooby-Doo. Il suo ultimo progetto da sceneggiatore fu il film televisivo d'animazione \"Natale con Yogi\"."}
{"id": "8920723", "revid": "1784492", "url": "https://it.wikipedia.org/wiki?curid=8920723", "title": "Danijel Jumi\u0107", "text": "Carriera.\nAllenatore.\nL'11 febbraio 2021 \u00e8 stato annunciato come nuovo allenatore del in sostituzione di Fausto Budicin."}
{"id": "8920725", "revid": "46291", "url": "https://it.wikipedia.org/wiki?curid=8920725", "title": "Polyachyrus", "text": "Polyachyrus \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus perenne, subarbustivo, arbustivo, rampicante, prostrato, decombente o (raramente) erbaceo. Sono prive di lattice.\nLe foglie lungo il caule sono disposte in modo alternato. La lamina fogliare \u00e8 pennato-lobata o pennatosetta, intera o grossolanamente dentata.\nLe infiorescenze sono composte da capolini solitari terminali o raccolti in formazioni pseudocorimbose sottesi da una o pi\u00f9 brattee. I capolini sono sessili e sono formati da un involucro cocleariforme composto da 5 brattee (o squame) all'interno delle quali un ricettacolo fa da base ai fiori.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, da 2 a 3, sono ermafroditi e fertili.\nI frutti sono degli acheni con pappo. La forma degli acheni \u00e8 fusiforme o cilindrica (raramente \u00e8 compressa); le pareti sono ricoperte da coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 indistinguibile oppure \u00e8 assente. Il pappo (raramente \u00e8 assente) \u00e8 formato da setole disposte su una serie, sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite nel Cile e nel Per\u00f9.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Polyachyrus\" descritto da questa voce appartiene alla trib\u00f9 Nassauvieae. In uno studio recente (2018) il genere di questa voce risulta appartenere ad un clade (interno alla trib\u00f9) formato dai generi \"Leucheria\", \"Moscharia\", \"Oxyphyllum\" e \"Polyachyrus\". Nell'ambito di questo clade \"Polyachyrus\" \u00e8 vicino al genere \"Moscharia\" in quanto entrambi condividono le foglie con padiglioni auricolari alla base, e il capolino con involucro monoseriato.\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 42 e 54.\nElenco specie.\nQuesto genere comprende le seguenti 7 specie:\nSinonimi.\nSono elencati alcuni sinonimi per questo genere:"}
{"id": "8920726", "revid": "203463", "url": "https://it.wikipedia.org/wiki?curid=8920726", "title": "Fondazione Cariparma", "text": ""}
{"id": "8920734", "revid": "1924342", "url": "https://it.wikipedia.org/wiki?curid=8920734", "title": "MKDMSK", "text": "Biografia.\nOriginario di Forssa, \u00e8 salito alla ribalta con la pubblicazione del singolo \"Edelleen edell\u00e4\", che \u00e8 divenuta la prima entrata dell'artista nella Suomen virallinen lista, dopo aver debuttato in top twenty. In seguito alla sua morte avvenuta a gennaio 2019, il secondo album in studio eponimo, distribuito per mezzo della divisione finlandese della Universal Music Group, ha raggiunto la 2\u00aa posizione della classifica nazionale, rimanendovi per oltre 70 settimane e venendo certificato platino con oltre unit\u00e0 totalizzate. La traccia \"Avasin mun silm\u00e4t\", contenuta nel disco, ha fruttato al rapper la sua prima top five nella hitparade dei singoli finlandese. Ha conquistato il suo posizionamento migliore in determinata graduatoria grazie a \"Surullinen klovni\", una collaborazione con Pyhimys, che si \u00e8 collocata al 2\u00ba posto, bloccata da \"Bad Guy\" di Billie Eilish. Quest'ultima \u00e8 stata inoltre la 6\u00aa hit pi\u00f9 venduta in Finlandia nel corso del 2019."}
{"id": "8920763", "revid": "287204", "url": "https://it.wikipedia.org/wiki?curid=8920763", "title": "\u0126amrun Spartans Football Club 2020-2021", "text": "Questa voce raccoglie le informazioni riguardanti lo \u0126amrun Spartans Football Club nelle competizioni ufficiali della stagione 2020-2021.\nMaglie e sponsor.\nSponsor ufficiale: JP PortelliSponsor tecnico: Puma\nRosa.\n\"Aggiornata al 12 aprile 2021.\""}
{"id": "8920765", "revid": "31269", "url": "https://it.wikipedia.org/wiki?curid=8920765", "title": "Episodi di Ein Bayer auf R\u00fcgen (prima stagione)", "text": "La prima stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 27 gennaio 1993 e il 18 ottobre 1993."}
{"id": "8920772", "revid": "1855488", "url": "https://it.wikipedia.org/wiki?curid=8920772", "title": "Episodi di Hamburg Distretto 21 (quattordicesima stagione)", "text": "La quattordicesima stagione di \"Hamburg Distretto 21\" \u00e8 stata trasmessa in Germania sulla rete televisiva ZDF tra il 2019 e il 2020.\nIn Italia \u00e8 stata trasmessa in prima visione assoluta su Rete 4 dal 19 ottobre al 9 dicembre 2021. \nProtagonisti della stagione sono le coppie di ispettori formate da Mattes Seeler (Matthias Schloo) e Melanie Hansen (Sanna Englund), Hans Moor (Bruno F. Apitz) e Franziska Jung (Rhea Harder), impegnati nella risoluzione dei diversi casi che si susseguono nei 25 episodi."}
{"id": "8920773", "revid": "365417", "url": "https://it.wikipedia.org/wiki?curid=8920773", "title": "Scola Ponentina", "text": "La Scola Ponentina, o Sinagoga Scuola Spagnola, \u00e8 un antico luogo di culto ebraico di rito sefardita a Venezia che risale al XVI secolo.\nStoria.\nLa sinagoga, di rito sefardita, venne fondata nel 1581 poi fu oggetto di una quasi completa ricostruzione su progetto dell'architetto cittadino Baldassare Longhena.\nDescrizione.\nQuesta e le altre sinagoghe caratterizzano le aree del ghetto veneziano nel sestiere di Cannaregio a Venezia. La loro presenza \u00e8 discreta perch\u00e9 sono scarsamente riconoscibili dall'esterno. Solo le finestre, pi\u00f9 ampie rispetto alle modeste aperture delle case, ne rivelano la presenza altrimenti mimetica con gli altri edifici in cui spesso sono inglobate. Invece entrandovi mostrano lo splendore di quanto ancora conservano.\nLa \"Scola\" si trova nel Campiello de le Scuole nella zona del Ghetto Vecchio, ed \u00e8 la sinagoga di maggiori dimensioni dell'intero ghetto. La facciata esterna \u00e8 relativamente semplice, disposta su tre piani. Il portale di accesso \u00e8 posto in angolo e al piano nobile si aprono quattro grandi monofore con arco a tutto sesto. Dall'atrio si accede allo scalone che porta al piano della sala della sinagoga. Tradizionalmente la sala ha pianta rettangolare, con Bimah e Aron haQodesh disposti specularmente sulle pareti minori e le panche disposte lungo le pareti pi\u00f9 estese.\nNel pianterreno dell'edificio sono conservate alcune attrezzature e arredi dell'antica scola Kohanim una sinagoga privata che un tempo si trovava nel Ghetto Novo."}
{"id": "8920775", "revid": "31269", "url": "https://it.wikipedia.org/wiki?curid=8920775", "title": "Episodi di Ein Bayer auf R\u00fcgen (seconda stagione)", "text": "La seconda stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 14 marzo 1994 e il 13 febbraio 1995."}
{"id": "8920780", "revid": "31269", "url": "https://it.wikipedia.org/wiki?curid=8920780", "title": "Episodi di Ein Bayer auf R\u00fcgen (terza stagione)", "text": "La terza stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 20 febbraio 1995 e l'8 novembre 1995."}
{"id": "8920783", "revid": "31269", "url": "https://it.wikipedia.org/wiki?curid=8920783", "title": "Episodi di Ein Bayer auf R\u00fcgen (quarta stagione)", "text": "La quarta stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 15 novembre 1995 e il 20 novembre 1996."}
{"id": "8920786", "revid": "31269", "url": "https://it.wikipedia.org/wiki?curid=8920786", "title": "Episodi di Ein Bayer auf R\u00fcgen (quinta stagione)", "text": "La quinta stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 27 novembre 1996 e il 19 marzo 1997."}
{"id": "8920788", "revid": "31269", "url": "https://it.wikipedia.org/wiki?curid=8920788", "title": "Episodi di Ein Bayer auf R\u00fcgen (sesta stagione)", "text": "La sesta stagione della serie televisiva Ein Bayer auf R\u00fcgen \u00e8 stata trasmessa in anteprima in Germania da Sat.1 tra il 26 marzo 1997 e il 26 maggio 1997."}
{"id": "8920791", "revid": "76963", "url": "https://it.wikipedia.org/wiki?curid=8920791", "title": "Franco Carpanelli", "text": "Biografia.\nNato a Livorno, ha trascorso la giovinezza ad Arezzo. Nel 1949 si \u00e8 laureato in architettura all'Universit\u00e0 di Firenze, dove ha avuto tra i suoi maestri Mario Salmi e Antonio Minto. Successivamente \u00e8 stato assistente di Giovanni Michelucci presso la facolt\u00e0 di Ingegneria dell\u2019Universit\u00e0 di Bologna.\nVincitore di una Fulbright Scholarship, nel 1953 ha conseguito un dottorato all'Illinois Institute of Technology di Chicago, dove \u00e8 stato allievo di Mies van der Rohe e Ludwig Hilberseimer. Nel 1952, in occasione della prima americana di \"Miracolo a Milano\", presentata da Vittorio De Sica alla International House di Chicago, ha conosciuto Enrico Fermi, con il quale ha intrattenuto un'amicizia. \nRientrato in Italia si stabilisce a Parma, citt\u00e0 di origine di suo padre, dove nel 1953 si aggiudica il concorso per il nuovo piano regolatore generale della citt\u00e0. Dietro invito di Josep Llu\u00eds Sert, \u00e8 stato visiting professor alla Harvard School of Design (1963/64) e alla Iowa State University (1964/65). \nNel 1958 ha conseguito la libera docenza in composizione architettonica all'Universit\u00e0 di Firenze, risultando primo nella graduatoria nazionale. Dal 1964 al 1975 \u00e8 stato docente di disegno presso il biennio d\u2019Ingegneria dell\u2019Universit\u00e0 di Parma, e dal 1976 al 1990 direttore dell\u2019Istituto di Architettura e Disegno. In dicembre 1972 ha partecipato a Shanghai e Pechino alla prima missione culturale e professionale del governo italiano in Cina. Nello stesso anno ha tenuto lezioni sull\u2019architettura italiana al Politecnico di Varsavia.\nFranco Carpanelli \u00e8 stato Presidente del Rotary club di Parma nel 1982/83 e Governatore del distretto 2070 del Rotary club italiano nel 1987/88. Molto attivo nell'ambito del Rotary club, ha partecipato a molte conferenze internazionali, tra le quali ad Amsterdam, Berlino, Istanbul, Londra, Lugano, Monte Carlo e Singapore.\nRitiratosi dall'attivit\u00e0 professionale nel 2014, nel febbraio 2016 ha donato il suo vasto archivio di progetti e disegni alla Fondazione Cariparma. Nel 2016 il Ministero della cultura lo ha nominato Ispettore Onorario per la tutela e vigilanza del patrimonio storico e artistico della provincia di Parma. Dal 2013 \u00e8 Presidente dell'Accademia nazionale di Belle Arti di Parma \n, e dal 2014 al 2020 \u00e8 stato Presidente della sezione di Parma di Italia Nostra.\nOpere.\nPrincipali opere realizzate a Parma: Istituto Tecnico Industriale in via Toscana (1960) \u2013 \nGrandi magazzini Coin in via Mazzini (1963) \u2013 Chiesa parrocchiale di Gaiano (1968) \u2013 Camera di Commercio in via Verdi (1970) \u2013 Consorzio agrario provinciale (1972) \u2013 Complesso direzionale per uffici tra viale Fratti e viale Mentana (1975) \u2013 Centro direzionale delle Poste Italiane in via Montebello (1988) \u2013 Filiale di Collecchio della Cassa di Risparmio di Parma (1990) \u2013 Interporto di Parma (CePIM) a Fontevivo (1995) \u2013 Laboratori didattici e Aula Grande (500 posti) nel Campus di via Langhirano (1995-2000).\nAltre opere sono state lo stabilimento della Superbox S.p.A. a Sant'Ilario d'Enza (1975), il palazzo delle Poste di Carpi (1978), edifici residenziali per conto di INA-Casa a Ravenna ed altre citt\u00e0 dell'Emilia-Romagna (1980-1985) e il Centro direzionale della Banca Popolare dell'Etruria e del Lazio ad Arezzo (1998). \nNel 1958 partecip\u00f2 ad un concorso per la costruzione di un Memorial ad Auschwitz, indetto su iniziativa di Simon Wiesenthal. Il suo progetto risult\u00f2 tra i vincitori, ma l'opera non venne realizzata per una legge che non ammetteva modifiche allo stato originario dell'area. Il modello del suo progetto \u00e8 ancora conservato nel Museo di Auschwitz-Birkenau."}
{"id": "8920793", "revid": "101768", "url": "https://it.wikipedia.org/wiki?curid=8920793", "title": "RCA Numero Uno", "text": ""}
{"id": "8920797", "revid": "1889177", "url": "https://it.wikipedia.org/wiki?curid=8920797", "title": "Lucas de Heere", "text": "Biografia.\nLucas de Heere venne molto lodato dall'allievo Karel van Mander e confuso, sempre con grande apprezzamento, con Hans Ewoutsz o Hans Eworth, attivo come lui in Inghilterra. Fu molto colto e come scrittore lasci\u00f2 anche una raccolta di poesie, inoltre fu anche uno storico dell'arte piuttosto autorevole.\nStudi\u00f2 l'arte sotto la guida di Frans Floris, dopo di che si trasfer\u00ec in Francia, dove ricevette influenze dal manierismo di Fontainebleau e realizz\u00f2 cartoni per arazzi per la regina madre. Nel 1555 rientr\u00f2 in patria, ma poich\u00e9 venne condannato per motivi politici, nel 1568 and\u00f2 in Inghilterra, dove rest\u00f2 almeno fino al 1576. Torn\u00f2 successivamente a Gand, che dovette abbandonare nuovamente intorno al 1580.\nTra le sue opere si possono menzionare: \"La regina di Saba visita il re Salomone\", firmato e datato 1559, nella chiesa di San Bavone di Gand, caratterizzato da un buon impianto e un buon modellato; la lucida ma solo documentata \"Veduta dell'Abbazia di San Bavone\", nella stessa chiesa; due manoscritti includenti disegni, e cio\u00e8 una \"Descrizione delle isole britanniche\" e un \"Th\u00e9\u00e2tre de tous les peuples et nation de la terre avec leurs habits...\" (Gand, Biblioteca Universitaria) di valore per lo pi\u00f9 informativo.\nTra le attribuzioni vi \u00e8 il dipinto con l\"Allegoria del sonno delle arti liberali\", conservato alla Galleria Sabauda di Torino, caratterizzato da acerbe estrosit\u00e0 manieristiche, per snervamenti formali e calcolati stridori cromatici."}
{"id": "8920808", "revid": "409265", "url": "https://it.wikipedia.org/wiki?curid=8920808", "title": "The Collection (The Alan Parsons Project)", "text": "The Collection \u00e8 una raccolta del gruppo progressive rock britannico The Alan Parsons Project, pubblicata nel 2010 dalla Camden e dalla Sony Music.\nDescrizione.\nLa raccolta \u00e8 una selezione di sedici tra i migliori brani del \"The Alan Parsons Project\", fondato da Alan Parsons ed Eric Woolfson. I brani sono estratti da sette album del gruppo con ben sette brani dal solo album \"Eye in the Sky\". I tre album non presi in considerazione nella compilation sono \"Tales of Mystery and Imagination\", \"Stereotomy\" e \"Gaudi\".\nLa quantit\u00e0 di brani estratti da ogni album \u00e8 la seguente:\nI brani strumentali sono cinque."}
{"id": "8920809", "revid": "1983214", "url": "https://it.wikipedia.org/wiki?curid=8920809", "title": "Come ti ammazzo il bodyguard 2 - La moglie del sicario", "text": "Come ti ammazzo il bodyguard 2 - La moglie del sicario (\"Hitman's Wife's Bodyguard\") \u00e8 un film del 2021 diretto da Patrick Hughes.\n\u00c8 il sequel della pellicola del 2017 \"Come ti ammazzo il bodyguard\".\nTrama.\nA quattro anni dagli eventi del film originale, la guardia del corpo Michael Bryce soffre ancora di stress post-traumatico per la perdita della licenza AAA di bodyguard; su consiglio di una terapista sta pensando di ritirarsi definitivamente dal campo, e decide di farsi una vacanza a Capri per liberarsi la mente da tutti i pensieri che lo assillano, ma Sonia Kincaid lo rintraccia e gli chiede aiuto; suo marito, il killer Darius Kincaid, \u00e8 stato rapito da un gruppo di malavitosi. Bryce accetta e insieme trovano e liberano Darius; ma i guai non sono finiti, perch\u00e9 vengono arrestati da Bobby O'Neil, un agente dell'Interpol che pretende, in cambio della loro libert\u00e0, l'aiuto dei tre per fermare Aristotle Papadopoulos. Questi \u00e8 un terrorista greco che vuole danneggiare la rete energetica europea come rappresaglia alle future sanzioni dell'Unione Europea verso la Grecia.\nIl trio \u00e8 costretto a infilarsi in ulteriori guai, ed \u00e8 Bryce a sostenere il peggio negli scontri fisici; durante le loro peripezie sono aiutati anche da Michael Bryce sr., patrigno e collega bodyguard di Michael; alla fine vengono catturati da dagli scagnozzi di Papadopoulos, anche perch\u00e9 Bryce sr. lavora per lui. Aristotle rivela che un tempo ebbe una storia con Sonia, che lo ingann\u00f2 nonostante lui fosse veramente innamorato; il terrorista mette Sonia contro Darius, e il killer \u00e8 costretto a fuggire con Michael.\nScappati con successo, Michael e Darius si ricompongono e tornano all'attacco per recuperare Sonia e fermare Aristotle; dopo aver ucciso tutti gli uomini del greco, i due danneggiano la trivella che deve distruggere la rete elettrica e affrontano Aristotle e Bryce senior; Bryce jr. riesce ad uccidere il patrigno e mentore dichiarando intanto la sua lealt\u00e0 ed amicizia verso Kincaid, e intanto i coniugi Kincaid uccidono il terrorista. Michael riesce a attivare il pulsante che distrugge la nave fermando la trivella.\nSopravvissuti all'esplosione, i tre sono raggiunti dall'agente O'Neil, che gli spiega che devono restare sulla nave in quarantena per 48 ore, prima di essere lasciati andare; poi consegna a Michael delle carte da firmare. Bryce firma senza nemmeno leggere, pensando ingenuamente che siano le scartoffie per riottenere la sua licenza tripla A (per essere una guardia del corpo di massimo livello); solo dopo legge e scopre che in realt\u00e0 ha firmato una adozione, diventando legittimamente figlio adottivo di Darius e Sonia, con grande orrore del killer e del bodyguard.\nDurante i titoli di coda, un Michael senza speranza salta gi\u00f9 dallo yacht che stava pilotando, mentre all'interno Sonia e Darius stanno facendo sesso.\nProduzione.\nPre-produzione.\nNel maggio 2018 \u00e8 stato reso noto che Ryan Reynolds, Samuel L. Jackson e Salma Hayek erano in trattative per riprendere i loro ruoli del film \"Come ti ammazzo il bodyguard\", nel sequel intitolato \"The Hitman's Wife's Bodyguard', con sempre Patrick Hughes alla regia.\nIl film \u00e8 stato annunciato ufficialmente il 5 novembre 2018, quando la Lionsgate ha acquisito i diritti statunitensi dalla Millennium Films, e quando Matt O'Toole e Les Weldon hanno firmato come produttori, Hughes come regista e Tom O'Connor come sceneggiatore.\nCast.\nAl cast, gi\u00e0 formato da Reynolds, Jackson e Hayek, si sono uniti nel marzo 2019 Frank Grillo, Morgan Freeman, Antonio Banderas e Tom Hopper.\nRiprese.\nLe riprese principali sono iniziate il 2 marzo 2019 e si sono svolte a Trieste, in Croazia, Slovenia, Bulgaria e Regno Unito.\nPromozione.\nIl trailer ufficiale \u00e8 stato pubblicato il 13 aprile 2021, mentre il secondo \u00e8 stato diffuso online il 13 maggio seguente.\nDistribuzione.\nIl film inizialmente sarebbe dovuto uscire nelle sale cinematografiche statunitensi il 28 agosto 2020, data poi rimandata al 28 agosto 2021 a causa della pandemia di COVID-19, e poi anticipata al 16 giugno dello stesso anno.\nIn Italia il film \u00e8 stato distribuito su Prime Video a partire dal 2 febbraio 2022.\nAccoglienza.\nCritica.\nLa pellicola \u00e8 stata accolta negativamente dalla critica. Sull'aggregatore Rotten Tomatoes il film riceve il 27% delle recensioni professionali positive con un voto medio di 4,4 su 10 basato su 188 critiche, mentre su Metacritic ottiene un punteggio di 32 su 100 basato su 36 critiche.\nIncassi.\n\"Come ti ammazzo il bodyguard 2\" ha incassato nel Nord America e nel resto del mondo, per un totale di , a fronte di un budget di produzione di 70 milioni di dollari."}
{"id": "8920814", "revid": "339392", "url": "https://it.wikipedia.org/wiki?curid=8920814", "title": "Ospedale di Santa Paolo dei Convalescenti", "text": ""}
{"id": "8920818", "revid": "198277", "url": "https://it.wikipedia.org/wiki?curid=8920818", "title": "Episodi di Hamburg Distretto 21 (quindicesima stagione)", "text": "La quindicesima stagione di \"Hamburg Distretto 21\" \u00e8 stata trasmessa in Germania sulla rete televisiva ZDF tra il 24 settembre 2020 e il 1\u00ba aprile 2021. In Italia \u00e8 inedita. Protagonisti della stagione sono le coppie di ispettori formate da Mattes Seeler (Matthias Schloo) e Melanie Hansen (Sanna Englund), Hans Moor (Bruno F. Apitz) e Franziska Jung (Rhea Harder), impegnati nella risoluzione dei diversi casi che si susseguono nei 25 episodi."}
{"id": "8920823", "revid": "2034938", "url": "https://it.wikipedia.org/wiki?curid=8920823", "title": "Galtar e la lancia d'oro", "text": "Galtar e la lancia d'oro (\"Galtar and the Golden Lance\"), \u00e8 una serie televisiva animata statunitense del 1985, prodotta dalla Hanna-Barbera.\nPresentata originariamente all'interno del blocco televisivo \"The Funtastic World of Hanna-Barbera\", la serie \u00e8 stata trasmessa in syndication dal 2 settembre 1985 al 20 gennaio 1986, per un totale di 21 episodi ripartiti su una stagione. In Italia \u00e8 stata trasmessa sulle reti locali dal novembre 1986. In seguito \u00e8 stata replicata su Cartoon Network di TMC 2.\nTrama.\nLa serie racconta le avventure di Galtar, la principessa Goleeta e suo fratello Zorn. Con l'aiuto della sua Lancia d'oro, Galtar cerca di combattere Tormack, il tirannico usurpatore del regno di Bandisar, che sta conquistando il loro intero mondo."}
{"id": "8920830", "revid": "767487", "url": "https://it.wikipedia.org/wiki?curid=8920830", "title": "Lilian Popescu", "text": ""}
{"id": "8920842", "revid": "6923", "url": "https://it.wikipedia.org/wiki?curid=8920842", "title": "Split Open II 2021 - Doppio", "text": "Andrej Golubev e Oleksandr Nedovjesov erano i detentori del titolo, ma sono stati sconfitti in semifinale da Szymon Walk\u00f3w / Jan Zieli\u0144ski.\nIn finale Szymon Walk\u00f3w / Jan Zieli\u0144ski hanno sconfitto Gr\u00e9goire Barr\u00e8re / Albano Olivetti con il punteggio di 6-2, 7-5.\nWildcard.\n&lt;ol start=\"3\"&gt;"}
{"id": "8920843", "revid": "1124164", "url": "https://it.wikipedia.org/wiki?curid=8920843", "title": "Monacazione di santa Giovanna Francesca di Chantal", "text": "La monacazione di santa Giovanna Francesca di Chantal \u00e8 un dipinto olio su tela di Ponziano Loverini conservato nel coro absidato della chiesa di Sant'Alessandro della Croce di Bergamo in via Pignolo.\nStoria.\nL'artista gandinese fu molto attivo in terra bergamasca, e le sue opere raffigurano questo suo non volere seguire le nuove idee all'avanguardia della pittura del Novecento, ma preferire sempre mantenere e raffigurare i valori della sua terra manifestando anche nella pittura la fede, con la morale che da sempre aveva caratterizzato l'arte del territorio orobico.\nIl dipinto rappresenta santa Giovanna Francesca Fr\u00e9miot de Chantal che rimasta vedova a soli ventinove anni del barone di Chantal dopo avergli dato sei figli, decise di diventare monaca fondando con san Francesco di Sales l'ordine della Visitazione di Santa Maria, e il dipinto raffigura proprio l'atto d'investitura. Molti furono i monasteri aperti dell'ordine della Visitazione, di cui uno solo nella bergamasca, ad Alzano Lombardo, fondato nel 1737.\nIl dipinto fu realizzato dal Loverini nel 1884 e presentato all'Esposizione Nazionale di Torino.\nDescrizione.\nIl dipinto \u00e8 ospitato a sinistra del coro della chiesa alessandrina, tra i dipinti di Antonio Cifrondi \"Martirio di sant'Alessandro\" e il \"Transito di san Giuseppe\" di Enrico Scuri.\nLa scena si svolge in una chiesa che presenta assonanze con la parte anteriore il coro della basilica di Santa Maria Maggiore di Bergamo.\nIl bozzetto del dipinto \u00e8 conservato presso l'Accademia Carrara di Bergamo dono dell'artista nel 1883. La santa \u00e8 raffigurata inginocchiata di fronte a san Francesco di Sales che indossa gli abiti vescovili nell'atto di porre una croce sul collo alla donna, mentre due altre monache completano la parte. L'artista raffigura l'atto in cui viene fondato il nuovo ordine della visitazione, furono infatti tre le prime aspiranti. Alle loro spalle vi sono molte giovani vestite con abiti chiari che rappresentano il grande numero di ragazze che voleva entrare nell'ordine. Queste sono molto felici, vi \u00e8 un grande brusio, un grande movimento, la santa infatti proponeva un nuovo stile di vita, che era nuovo per la Francia. Francesca \u00e8 raffigurata per\u00f2 con una parte del volto in ombra, l'artista volle evidenziare come la nuova responsabilit\u00e0 che la santa si assumeva, era per lei una preoccupazione. San Francesco la guarda, ed \u00e8 raffigurato con il volto sereno, rassicurante, e questa era una delle sue caratteristiche.\nIl dipinto molto plastico, con il chierichetto che si volge a prendere l'incensiere, \u00e8 molto equilibrato. L'artista manifesta la sua capacit\u00e0 di raccontare attraverso piccoli particolari, come l'abito del cerimoniere tanto particolare ma in uso tra i prelati di Bergamo, un evento di sicuro rilievo. Caratteristica che si ritrova in molte delle sue opere."}
{"id": "8920851", "revid": "18323", "url": "https://it.wikipedia.org/wiki?curid=8920851", "title": "Gessica Notaro", "text": "Biografia.\nFiglia di padre calabrese e madre argentina, ha due fratelli, nasce e cresce a Rimini, a 17 anni partecipa a Salsomaggiore Terme al concorso di Miss Italia 2007 dopo essere stata eletta Miss Romagna.\nNon riesce a vincere e si avvicina al mondo dello spettacolo partecipando ad alcuni programmi televisivi da \"Quelli che...\" a \"Ciao Darwin\".. Nel 2011 partecipa alla decima edizione del talent show Amici di Maria De Filippi come concorrente nella categoria canto, ma non riesce ad accedere al serale. Si dedica quindi agli animali, la sua passione, diventando addestratrice di delfini al Delfinario di Rimini. Nello stesso tempo suona nel gruppo Del Barrio e, grazie al produttore Mauro Catalini, registra anche un album in cui reinterpreta in versione latino americana alcuni brani famosi. Nel 2016 il primo disco, \"Hello\", basato sulla canzone di Adele. Nel 2017 incide l'album \"Gracias a la vida\", nel 2018 \u00e8 stata concorrente di \"Ballando con le stelle\", in coppia con il maestro Stefano Oradei.\nL'aggressione e il successivo attivismo.\nIl 10 gennaio 2017 venne aggredita sotto casa sua a Rimini dall'ex fidanzato Edson Tavares. \nLa coppia si era conosciuta sul luogo di lavoro ma l'uomo presto aveva iniziato a mostrare la sua indole violenta e Gessica lo aveva quindi lasciato e denunciato. L'uomo a questo punto l'aggred\u00ec lanciandole dell'acido sul volto.\nIn seguito a questo fatto, Gessica divenne un'attiva testimonial contro ogni violenza di genere, apparendo su testate giornalistiche anche internazionali come la britannica BBC e in programmi televisivi per portare avanti una campagna di sensibilizzazione sul problema della violenza alle donne, prendendo come spunto le proprie vicissitudini personali. \nA causa dell'aggressione, Gessica ha dovuto sostenere diversi interventi chirurgici. L'aggressore \u00e8 stato condannato in primo grado a 10 anni di reclusione per lesioni, aumentati a 15 anni in appello.\nRiconoscimenti.\nNel 2017, in ragione del suo attivismo, viene nominata Cavaliere dell'Ordine al merito della Repubblica italiana e nel 2018 diviene \"messaggero di pace\" Funvic Europa."}
{"id": "8920867", "revid": "439868", "url": "https://it.wikipedia.org/wiki?curid=8920867", "title": "Westmacott", "text": ""}
{"id": "8920868", "revid": "775372", "url": "https://it.wikipedia.org/wiki?curid=8920868", "title": "Greco-ciprioti", "text": ""}
{"id": "8920869", "revid": "1442080", "url": "https://it.wikipedia.org/wiki?curid=8920869", "title": "Serbia Challenger Open 2021 - Doppio", "text": "\u00c9 la prima edizione del torneo, delle tre previste nel calendario ATP Challenger Tour 2021.\nIn finale Guillermo Dur\u00e1n / Andr\u00e9s Molteni hanno sconfitto Tomislav Brki\u0107 / Nikola \u0106a\u0107i\u0107 con il punteggio di 6-4, 6-4.\nWildcard.\n&lt;ol start=\"3\"&gt;"}
{"id": "8920871", "revid": "439868", "url": "https://it.wikipedia.org/wiki?curid=8920871", "title": "Troschel", "text": ""}
{"id": "8920872", "revid": "775372", "url": "https://it.wikipedia.org/wiki?curid=8920872", "title": "Turco-ciprioti", "text": ""}
{"id": "8920879", "revid": "122363214", "url": "https://it.wikipedia.org/wiki?curid=8920879", "title": "Campionati europei di atletica leggera 1938 - Maratona", "text": "La maratona maschile ai campionati europei di atletica leggera 1938 si svolse il 4 settembre 1938."}
{"id": "8920880", "revid": "599013", "url": "https://it.wikipedia.org/wiki?curid=8920880", "title": "James Lynch (giocatore di football americano)", "text": "Carriera.\nMinnesota Vikings.\nWonnum al college gioc\u00f2 a football a Baylor dal 2017 al 2019. Fu scelto nel corso del quarto giro (130\u00ba assoluto) del Draft NFL 2020 dai Minnesota Vikings. Debutt\u00f2 come professionista l'11 ottobre facendo registrare un sack su Russell Wilson nella sconfitta contro i Seattle Seahawks. La sua stagione da rookie si concluse con 3 tackle in 9 presenze."}
{"id": "8920882", "revid": "347132", "url": "https://it.wikipedia.org/wiki?curid=8920882", "title": "Rubatto", "text": ""}
{"id": "8920885", "revid": "119906558", "url": "https://it.wikipedia.org/wiki?curid=8920885", "title": "Pingu Throw", "text": ""}
{"id": "8920886", "revid": "119906564", "url": "https://it.wikipedia.org/wiki?curid=8920886", "title": "Orca Slap", "text": ""}
{"id": "8920888", "revid": "119906568", "url": "https://it.wikipedia.org/wiki?curid=8920888", "title": "Seal Bounce", "text": ""}
{"id": "8920889", "revid": "119906572", "url": "https://it.wikipedia.org/wiki?curid=8920889", "title": "Albatros Overload", "text": ""}
{"id": "8920890", "revid": "119906584", "url": "https://it.wikipedia.org/wiki?curid=8920890", "title": "Flamingo Drive", "text": ""}
{"id": "8920891", "revid": "119906589", "url": "https://it.wikipedia.org/wiki?curid=8920891", "title": "Big Wave", "text": ""}
{"id": "8920892", "revid": "119906596", "url": "https://it.wikipedia.org/wiki?curid=8920892", "title": "Jungle Swing", "text": ""}
{"id": "8920893", "revid": "119906601", "url": "https://it.wikipedia.org/wiki?curid=8920893", "title": "Final Spit", "text": ""}
{"id": "8920894", "revid": "119906604", "url": "https://it.wikipedia.org/wiki?curid=8920894", "title": "Icicle Climb", "text": ""}
{"id": "8920895", "revid": "599013", "url": "https://it.wikipedia.org/wiki?curid=8920895", "title": "Troy Dye", "text": "Carriera.\nMinnesota Vikings.\nWonnum al college gioc\u00f2 a football a Oregon dal 2016 al 2019. Fu scelto nel corso del quarto giro (132\u00ba assoluto) del Draft NFL 2020 dai Minnesota Vikings. Nella sua stagione da rookie mise a segno 28 tackle in 11 presenze.\nVita privata.\nIl fratello Tony Dye gioc\u00f2 come free safety per i Cincinnati Bengals sotto la direzione di Mike Zimmer, allenatore di Troy ai Vikings."}
{"id": "8920896", "revid": "119906628", "url": "https://it.wikipedia.org/wiki?curid=8920896", "title": "Campionati europei di atletica leggera 1938 - Marcia 50 km", "text": "La marcia 50 km maschile ai campionati europei di atletica leggera 1938 si svolse il 4 settembre 1938."}
{"id": "8920911", "revid": "1347902", "url": "https://it.wikipedia.org/wiki?curid=8920911", "title": "Palestina mandataria", "text": ""}
{"id": "8920913", "revid": "1347902", "url": "https://it.wikipedia.org/wiki?curid=8920913", "title": "Yaqut al-Hamawi", "text": ""}
{"id": "8920918", "revid": "119906870", "url": "https://it.wikipedia.org/wiki?curid=8920918", "title": "Campionati europei di atletica leggera 1938 - Salto in alto maschile", "text": "Il salto in alto maschile ai campionati europei di atletica leggera 1938 si svolse il 5 settembre 1938."}
{"id": "8920920", "revid": "594360", "url": "https://it.wikipedia.org/wiki?curid=8920920", "title": "Kim Wan-sun", "text": "Nota tra la met\u00e0 degli anni 1980 e i primi anni 1990 come \"la Madonna coreana\" e \"la regina danzante dell'era del rinascimento della musica popolare coreana\", era considerata un sex symbol per lo stile di ballo \"sexy\" e la \"carismatica\" presenza scenica.\nBiografia.\nKim Wan-sun nasce il 16 maggio 1969 con il nome I-sun, terza di cinque figlie. Alle scuole medie, inizia a studiare per diventare cantante e ballerina sotto la guida della zia Han Baek-hee, gi\u00e0 manager di artisti di successo come la cantante Insooni. Han la istruisce rigorosamente per tre anni, periodo durante il quale Kim lascia la scuola e non ha contatti con i genitori.\nEsordisce nel 1986 con l'album \"Tonight\", facendo contemporaneamente da ballerina di backup per Insooni, e il suo quinto lavoro in studio, \"Pierrot Smiles at Us\" del 1990, vende oltre un milione di copie nel Paese, rendendola la prima donna a conseguire tale traguardo. A met\u00e0 degli anni Novanta riscuote successo a Taiwan, motivo per il quale \u00e8 considerata una dei primi artisti della hallyu.\nSi \u00e8 aggiudicata diversi riconoscimenti ai KBS Music Award, tra cui il premio di migliore esordiente nel 1986, e il riconoscimento di artista dell'anno per cinque volte consecutive tra il 1987 e il 1991."}
{"id": "8920921", "revid": "599013", "url": "https://it.wikipedia.org/wiki?curid=8920921", "title": "Josh Metellus", "text": "Carriera.\nMinnesota Vikings.\nMetellus al college gioc\u00f2 a football a Michigan dal 2015 al 2019. Fu scelto dai Minnesota Vikings nel corso del sesto giro (205\u00ba assoluto) del Draft NFL 2020. Nella sua stagione da rookie mise a segno 9 tackle e 2 fumble recuperati in 15 presenze."}
{"id": "8920924", "revid": "1442080", "url": "https://it.wikipedia.org/wiki?curid=8920924", "title": "Water and a Flame", "text": "Water and a Flame \u00e8 una canzone registrata dal cantautore australiano Daniel Merriweather in duetto con la cantautrice inglese Adele, per il suo album di debutto da solista, \"Love &amp; War\" (2009). Il brano, scritto dallo stesso Merriweather e da Eg White, quest'ultimo anche produttore, \u00e8 stato pubblicato come quarto e ultimo singolo promozionale dell'album, il 2 novembre 2009.\nNel 2013 \"Water and a Flame\" venne ripresa e registrata dalla cantante canadese C\u00e9line Dion per il suo album in lingua inglese, \"Loved Me Back to Life\".\nPubblicazione, videoclip e recensioni.\nIl singolo usc\u00ec in tutte le radio il 2 novembre 2009 e per la promozione fu pubblicato anche un videoclip musicale dove non \u00e8 presente la cantante Adele.\n\"Water and a Flame\" \u00e8 stata descritta come \"una ballata fumosa e sincera\". Secondo David Balls di \"Digital Spy\", \"trova la loro voce ricca e piena di sentimento che si incastra dolcemente - abbastanza da distogliere l'attenzione dal ritornello leggermente clich\u00e9, in effetti. Se alla fine \u00e8 Adele a rubare la scena qui, beh, almeno per ora Merriweather dovrebbe essere abituata a suonare il secondo violino.\"\nFormati e tracce.\nDigital download\n\"Water and a Flame\" (versione di C\u00e9line Dion).\nC\u00e9line Dion registr\u00f2 una cover di Water and a Flame per il suo album in lingua inglese del 2013, \"Loved Me Back to Life\". Il brano fu prodotto ancora una volta da Eg White e pubblicato come terzo singolo promozionale nel Regno Unito il 6 febbraio 2014. \nL'11 aprile 2014 \"Water and a Flame\" fu ufficialmente inviato alla stazioni radio italiane.\nAntefatti e rilascio.\nL'8 agosto 2012, \"Le Journal de Montr\u00e9al\" scrisse che il prossimo album in studio in lingua inglese di Dion avrebbe contenuto brani scritti e prodotti da Eg White, con cui aveva lavorato anche Adele per i suoi primi album \"19\" (2008) e \"21\" (2011). Un frammento della prima canzone, \"Water and a Flame\", fu presentato in anteprima al \"The Katie Couric Show\" il 25 aprile 2013 mentre il dietro le quinte della Dion e White che registravano la canzone \u00e8 stato pubblicato sul sito ufficiale della cantante il giorno successivo. Il 29 agosto 2013, \"Billboard\" scrisse che il nuovo album della Dion, \"Loved Me Back to Life\", \"sar\u00e0 il pi\u00f9 eccitante che abbia registrato fino ad oggi\u2026 A titolo di esempio, canta alcune battute della canzone \"Water and a Flame\", originariamente registrata da Daniel Merriweather e Adele, che la trova ad utilizzare il registro pi\u00f9 basso e granuloso della sua voce\". Il 30 ottobre 2013 fu pubblicato sul canale Vevo della Dion il videoclip del \"Making of Water and a Flame\" mentre il video dell'audio ufficiale della canzone usc\u00ec in anteprima il 5 novembre 2013. Il 6 febbraio 2014, il \"celinedion.com\" annunci\u00f2 che \"Water and a Flame\" sarebbe stato rilasciato come terzo singolo promozionale nel Regno Unito. \nLa canzone fu aggiunta alla A List della playlist della BBC Radio 2 il 1 marzo 2014. La canzone raggiunse la posizione la 30\u00aa posizione della \"UK Radio Airplay Chart\" all'inizio di marzo 2014. L'11 aprile 2014, il singolo usc\u00ec in tutte le radio d'Italia.\nControversie.\nL'album \"Loved Me Back to Life\" originariamente doveva intitolarsi \"Water and a Flame\". In un'intervista dell'aprile 2013 al \"The Katie Couric Show\", dove C\u00e9line Dion present\u00f2 in anteprima ilsuo nuovo lavoro, Katie Couric chiese alla cantante e a suo marito, Ren\u00e9 Ang\u00e9lil, a cosa si riferisse il titolo del nuovo singolo e Ang\u00e9lil rispose: \"Come sai sono gli opposti\" e C\u00e9line rispose: \"\u00c8 il nome della canzone\". La musicista Samantha Ronson, amica di Daniel Merriweather, scrisse un post sul suo blog, il quale includeva il video dell'intervista e il testo, \"Cara Celine Dion, quando registri una cover della canzone di qualcun altro, potresti dargli credito\".\nNel giugno 2013, Merriweather sulla sua pagina Facebook, critic\u00f2 duramente la Dion, scrivendo: \"Questa canzone contiene ogni grammo del mio dolore e del mio cuore e finge di averla scritta lei stessa\". Due giorni dopo, lo staff del \"celinedion.com\" dichiar\u00f2 che \"la Dion spesso non menziona gli autori delle sue canzoni, ma \u00e8 stata molto esplicita sul fatto che non scrive lei stessa le sue canzoni e che non intendeva fare del male omettendo autori e produttori , i quali sono sempre stati accreditati nelle note di copertina\". Il 25 luglio 2013, il sito web della Dion conferm\u00f2 che l'album si sarebbe chiamato \"Loved Me Back to Life\".\nRecensioni da parte della critica.\nLa cover \"Water and a Flame\" registrata dalla Dion fu bena accolta dai critici musicali. Stephen Thomas Erlewine di \"AllMusic,\" selezion\u00f2 il singolo tra i suoi quattro brani preferiti di \"Loved Me Back to Life\". La recensione de \"The New York Times\" di Jon Caramanica e Nate Chinen diceva: \"\"Celine\", il suo spettacolo al Caesars Palace di Las Vegas... ha forse spinto la signora Dion a nuovi livelli di pizazz. Molte delle nuove canzoni dell'album si adatterebbero perfettamente a quella revue - \"Water and a Flame\" ha un'autentica spavalderia R&amp;B\". Mike Wass de \"Idolator\" scrisse: \"\u00c8 una scelta ispirata, che porta C\u00e9line su una strada completamente diversa. \u00c8 molto Adele - tutta voce fumosa e produzione soul retr\u00f2 completa di archi meravigliosi. Questo \u00e8 un grande suono per la diva e dovrebbe considerare di rivisitarlo in futuro.\"\nInterpretazioni dal vivo e pubblicazioni.\nIl 28 ottobre 2013, C\u00e9line Dion si esib\u00ec per la prima volta dal vivo con \"Water and a Flame\" in \"Today\" a New York City. Il giorno successivo, cant\u00f2 di nuovo all'Edison Ballroom di Manhattan durante un suo concerto privato organizzato Pandora Presents. Andrew Hampp di \"Billboard\" rimase colpito dalla sua interpretazione di \"Water and a Flame\" e scrisse che Dion l'ha trasformata \"in modo impressionante nella sua ballata di rottura intrisa di gin\". Successivamente, il brano fu incluso nella scaletta della sua \"Tourn\u00e9e Europ\u00e9enne 2013.\"\nUna performance di \"Water and a Flame\" durante una delle tappe di Parigi, \u00e8 stata inclusa come bonus-track nell'album live \"C\u00e9line une seule fois / Live 2013\" (2014). \nFormati e tracce.\nDigital download\nCrediti e personale.\nRegistrazione\nPersonale"}
{"id": "8920927", "revid": "309289", "url": "https://it.wikipedia.org/wiki?curid=8920927", "title": "Lago \u0160ak\u0161a", "text": "Il lago \u0160ak\u0161a () o \u0160ak\u0161inskoe (\u0428\u0430\u043a\u0448\u0438\u043d\u0441\u043a\u043e\u0435; in buriato: \u0428\u0430\u0433\u0448\u0430 \u043d\u0443\u0443\u0440, \"\u0160ag\u0161a nuur\") \u00e8 un lago della Russia, situato nel Territorio della Transbajkalia, a sud dell'Altopiano del Vitim. Fa parte del sistema di laghi Ivano-Arachlej e segue per grandezza il lago Arachlej che \u00e8 il maggiore del gruppo. Appartiene al bacino del fiume Selenga. I laghi si estendono lungo la depressione tettonica tra le catene de monti Jablonovyj e Osinovyj (\u041e\u0441\u0438\u043d\u043e\u0432\u044b\u0439).\nIl \u0160ak\u0161a si trova a sud-ovest del lago Arachlej, dal quale \u00e8 separato da un basso istmo largo 1,2\u00a0km. \u00c8 collegato all'Arachlej dal torrente Choloj (tuttavia, il deflusso superficiale \u00e8 presente solo negli anni con livelli d'acqua elevati). Si trova ad un'altitudine di 964\u00a0m sul livello del mare. Misura 10,8\u00a0km di lunghezza per 6,5\u00a0km di larghezza. La sua superficie \u00e8 di 53,6\u00a0km\u00b2; la profondit\u00e0 massima \u00e8 6,2\u00a0m."}
{"id": "8920930", "revid": "309289", "url": "https://it.wikipedia.org/wiki?curid=8920930", "title": "Lago \u0160ak\u0161inskoe", "text": ""}
{"id": "8920937", "revid": "119907273", "url": "https://it.wikipedia.org/wiki?curid=8920937", "title": "Campionati europei di atletica leggera 1938 - Salto con l'asta", "text": "Il salto con l'asta maschile ai campionati europei di atletica leggera 1938 si svolse il 3 settembre 1938."}
{"id": "8920939", "revid": "1373059", "url": "https://it.wikipedia.org/wiki?curid=8920939", "title": "NBA G League Ignite", "text": "La NBA G League Ignite \u00e8 una squadra di pallacanestro di Walnut Creek, in California che milita nella NBA G League, il campionato professionistico di sviluppo della National Basketball Association. La squadra non \u00e8 affiliata con una delle franchigie NBA come le altre partecipanti al campionato G League, in quanto era stata originariamente progettata per giocare partite di esibizione al di fuori della programmazione tradizionale della lega, come parte di un programma di sviluppo di un anno indirizzato a potenziali prospetti d'elite per la NBA. Il suo roster \u00e8 composto da potenziali promesse e veterani. L'Ignite \u00e8 stato creato il 16 aprile 2020 ed \u00e8 pubblicizzato come un'alternativa al basket NCAA, offrendo ai potenziali prospetti stipendi fino a $ 500.000.\nStoria.\nLa NBA G League \u00e8 una possibile soluzione per cestisti di scuole superiori, collegiali o prospetti internazionali per essere arruolati nella NBA a partire dal 2008. Il 18 ottobre 2018, la G League ha introdotto contratti selezionati del valore di fino a $ 125.000 per prospetti d'\u00e9lite, comprese opportunit\u00e0 per lo sviluppo delle qualit\u00e0 cestistiche, consigli pratici per lo sviluppo personale e borsa di studio accademica, a partire dalla stagione 2019-20. Tuttavia, nessun giocatore eleggibile nel 2019 ha firmato un contratto.\nIl 16 aprile 2020, la G League annunciarono un aumento dei possibili stipendi per i prospetti e un programma di sviluppo di un anno al di fuori della sua tradizionale struttura di squadra. I potenziali prospetti avrebbero giocato al fianco di giocatori veterani, in una squadra selezionata che avrebbe preso parte ad allenamenti e da 10 a 12 partite di esibizione contro altre squadre della G League, squadre nazionali straniere e accademie NBA. I giocatori avrebbero guadagnato il proprio stipendio giocando, partecipando a eventi della comunit\u00e0 e prendendo parte a programmi per lo sviluppo personale coordinati dalla G League. Avrebbero ricevuto anche una borsa di studio completa per l'Arizona State University, che ha collaborato con l'NBA.\nLo stesso giorno in cui \u00e8 stato annunciato il nuovo programma di sviluppo della G League, Jalen Green, il giocatore con il punteggio pi\u00f9 alto nella classe delle scuole superiori del 2020 secondo ESPN, \u00e8 diventato il primo giocatore a unirsi agli NBA G League Ignite, firmando un contratto di $ 500.000. La G League ha successivamente attirato su di s\u00e9 l'attenzione come alternativa al basket NCAA, con alcuni media che ipotizzano che la decisione di Green avrebbe minacciato la National Collegiate Athletic Association. Green \u00e8 stato presto raggiunto nella squadra dalle altre reclute a cinque stelle Isaiah Todd e Daishen Nix, nonostante entrambi avessero gi\u00e0 predisposto un loro ingresso al college, e dal prospetto filippino Kai Sotto. Il 9 giugno 2020, l'ex giocatore e allenatore NBA Brian Shaw \u00e8 stato nominato capo allenatore dell'Ignite. Il 16 luglio, Jonathan Kuminga, il giocatore con il punteggio pi\u00f9 alto nella classe del liceo 2021, \u00e8 stato riclassificato nella classe del 2020 e ha firmato un contratto con l'Ignite. Il 2 settembre viene modificato il nome della squadra: precedentemente indicato come G League Select Team, \u00e8 stato annunciato essere NBA G League Ignite. Il 12 novembre, gli Ignite hanno ingaggiato giocatori veterani Brandon Ashley, Bobby Brown, Cody Demps, Reggie Hearn e Amir Johnson per giocare al fianco e guidare i giovani prospetti della squadra. Il 14 gennaio 2021, l'Ignite ha firmato Jarrett Jack.\nL'Ignite si \u00e8 unito alla stagione 2020-21 della G League, partecipando al programma di 15 partite del torneo nella bolla creata ad Orlando, in Florida, con 11 squadre che hanno deciso di non partecipare. Al termine della sua prima stagione regolare in G League riesce a qualificarsi ai playoff ma viene sconfitta al primo turno dai Raptors 905."}
{"id": "8920951", "revid": "119907365", "url": "https://it.wikipedia.org/wiki?curid=8920951", "title": "Rhoda de Bellegarde", "text": ""}
{"id": "8920966", "revid": "8660", "url": "https://it.wikipedia.org/wiki?curid=8920966", "title": "Manila Wild Boars", "text": ""}
{"id": "8920974", "revid": "1318658", "url": "https://it.wikipedia.org/wiki?curid=8920974", "title": "Contea di Osona", "text": "La contea di Osona (in catalano: \"Comtat d'Osona\", in spagnolo: \"Condado de Osona\"; in francese: \"Comt\u00e9 d'Ausona\") \u00e8 stata una delle contee medievali della Catalogna. La sua capitale era il paese di Vic (in latino: \"Vicus\"), intorno a cui si estendeva il suo territorio, governato da un conte.\nTerritorio.\nIl suo territorio inizialmente coincideva con quello della moderna comarca di Ripoll\u00e8s, sino al Massiccio del Montseny e a Tagamanent; comprendeva inoltre la piana di Vic, il territorio intorno a Moi\u00e0 e la comarca di Bages (comarca), da Montserrat a Cardona.\n&lt;br&gt;A partire dal X secolo, la graduale Riconquista estese la regione fino a comprendere l'Anoia e la Conca de Barber\u00e0, fino ai castelli di Montbui e Santa Coloma de Queralt.\n&lt;br&gt;Nell'XI secolo, l'espansione della contea di Osona (spesso sotto il nome di contea di Manresa) continu\u00f2, verso la Segarra e il Pla d'Urgell, fino a raggiungere Sidamon, a 16\u00a0km da Lleida. \nStoria.\nIl nucleo iniziale della contea si \u00e8 formato sulle fondamenta etniche degli antichi Ausetani, e con il villaggio di Osona, incentrato sull'antica citt\u00e0 di Ausa o Vic, che nel VI secolo divenne diocesi di Ausa. Dopo la conquista dell'Islam, la contea fu ristabilita dai Franchi, in seguito alla prima liberazione del 798; la contea fu assegnata al conte Borrell (798-820).\nLa ribellione contro i Franchi sotto il Goto, Aiss\u00f3, caus\u00f2 la caduta della contea a partire dall'827. La riorganizzazione definitiva della contea inizi\u00f2 nell'879, con Goffredo il Villoso, che inizi\u00f2 a ripopolare la zona, con cittadini originari principalmente della Cerdagna. Da quel momento in poi, Osona rimase una quota indivisibile delle contee di Barcellona-Girona-Osona, e fu il principale patrimonio del Casato di Barcellona. \nDall'827 al 1111, quando le contee di Osona e Besal\u00f9 furono annesse alla contea di Barcellona il governo della contea fu esercitato dai conti di Barcellona, ad esclusione di alcuni brevi periodi e rimase annessa alla contea di Barcellona sino al 1356.\nNel 1356, il re Pietro III di Aragona cre\u00f2 la nuova \"contea di Osona\" in favore del nobile Bernardo III di Cabrera, visconte di Cabrera, che dur\u00f2 pochi anni, in quanto, nel 1364, alla fine politica della casa di Cabrera, tutti i suoi possedimenti furono confiscati. \n&lt;br&gt;Il titolo di \"Conte d'Osona\" rimase alla famiglia Cabrera.\nNel 1574 fu acquistato da Francisco de Moncada y Cardona, primo marchese di Aitona.\nNel 1722 il titolo pass\u00f2 per matrimonio al Duca di Medinaceli, che lo detiene ancora oggi."}
{"id": "8920986", "revid": "2048534", "url": "https://it.wikipedia.org/wiki?curid=8920986", "title": "Omicidio di Maurizio Gucci", "text": "L'omicidio di Maurizio Gucci \u00e8 un caso di cronaca nera avvenuto il 27 marzo 1995 a Milano che ha visto vittima l'omonimo imprenditore italiano.\nAvvenimenti.\nL'omicidio.\nLa mattina del 27 marzo 1995, Maurizio Gucci si dirige verso l'ufficio della sua nuova societ\u00e0 in via Palestro 20, a Milano. Arrivato allo stabile, in procinto di entrarvi, saluta il portinaio Giuseppe Onorato e si accinge a salire i pochi scalini. Dietro di lui sopraggiunge un uomo che, impugnando un'arma da fuoco, lo colpisce quattro volte (due volte sulla schiena, una sul gluteo e l'ultima alla tempia sinistra), uccidendolo solo con l'ultimo colpo. Il portinaio che assiste all'omicidio, tentando di intervenire, viene a sua volta colpito e ferito dall'assassino. Il killer si appresta dunque a scappare poco lontano, dove una Renault Clio con a bordo il suo complice lo attende.\nLe indagini.\nViene incaricato del caso il commissario Filippo Ninni, che insieme ai magistrati inquirenti cerca di individuare l'assassino. Scartate le ipotesi che Maurizio Gucci sia stato vittima di un crimine originato da questioni di affari, gli inquirenti esaminano la possibilit\u00e0 che la moglie dell'imprenditore, Patrizia Reggiani, possa aver provocato la morte di suo marito, dato che varie volte aveva pubblicamente espresso forti rancori nei suoi confronti. Le indagini su tale possibilit\u00e0 proseguono, finch\u00e9 tale Gabriele Carpanese, ospite in un albergo a una stella a Milano, fa il nome di Ivano Savioni, portiere di tale albergo, che durante una notte viene ascoltato da Carpanese mentre vanta di conoscere dettagli sull'omicidio Gucci e anche di esserne stato coinvolto personalmente.\nSi scopre che Savioni \u00e8 un amico o conoscente di Giuseppina Auriemma, detta Pina, grande amica e confidente di Patrizia Reggiani e spesso ospite nell'attico di quest'ultima in piazza San Babila a Milano. Nel prosieguo delle indagini, vengono intercettate le conversazioni telefoniche tra Savioni e Auriemma, che rivelano molto chiaramente il coinvolgimento dei due nell'omicidio dell'imprenditore e della Reggiani come mandante.\nIn seguito alle intercettazioni, Patrizia Reggiani viene prelevata dalla sua abitazione la mattina del 31 gennaio 1997 dalla Criminalpol. Nella stessa mattinata vengono arrestati anche Benedetto Ceraulo, accusato di essere l'esecutore materiale del delitto, Orazio Cicala, come autista nonch\u00e9 complice dell'assassino, Ivano Savioni, accusato di essere l'organizzatore del delitto procurando il sicario alla Reggiani, e Giuseppina Auriemma, intermediaria fra la mandante del delitto e gli esecutori materiali. Tutti i coinvolti, esclusi la Reggiani e la Auriemma, avevano precedenti penali. L'assassinio del signor Gucci fu commissionato per una cifra pari a 600 milioni di lire.\nIl processo.\nPatrizia Reggiani e Benedetto Ceraulo non hanno mai ammesso il loro coinvolgimento nell'omicidio. Tuttavia le prove, le intercettazioni e le rivelazioni da parte di altri membri del gruppo hanno concluso il caso con l'incarceramento. Nel novembre 1998 Patrizia Reggiani e Orazio Cicala sono stati condannati a 29 anni di reclusione, come mandante dell'omicidio e autista del killer; Benedetto Ceraulo all'ergastolo come assassino materiale; Giuseppina Auriemma a 25 anni di reclusione per favoreggiamento e Ivano Savioni a 26 anni come organizzatore dell'assassinio. \nLe rispettive pene sono state poi ridotte. Ad esempio Reggiani ha scontato solo 18 anni di carcere, terminando la sua pena svolgendo attivit\u00e0 di volontariato. Nel settembre 2014, dopo la sua scarcerazione, in un'intervista, Reggiani confessa di voler tornare a lavorare per Gucci occupandosi di svariati ambiti, dall'aspetto creativo al testare i prodotti, dicendo di sentirsi ancora la signora Gucci.\nInfluenze nella cultura di massa.\nTelevisione.\nPatrizia Reggiani e Giuseppina Auriemma vengono invitate, in separate sedi, in alcuni programmi televisivi tra cui \"Storie maledette\" e \"Quarto grado\".\nNel 2020 il documentario \"Lady Gucci - La storia di Patrizia Reggiani\" viene reso disponibile su Discovery+.\nCinema.\nNel novembre 2019 viene diffusa online la notizia di un futuro film, \"House of Gucci\", riguardante il delitto Gucci; diretto da Ridley Scott e con un cast composto, tra i tanti, da Lady Gaga, Jeremy Irons, Al Pacino, Adam Driver e Jared Leto, le riprese del film hanno avuto inizio nel primo 2021 tra Roma e Milano, dove la popstar \u00e8 stata avvistata svariate volte durante le riprese del film. \nPatrizia Reggiani, in un'intervista per \"Storie italiane\", si \u00e8 detta contraria alla realizzazione del film, in quanto potrebbe risultare disturbante per le figlie, che a suo dire, non dovrebbero rivivere la storia del padre. Il film \u00e8 ispirato dal romanzo di Sara Gay Forden, \"House of Gucci: A Sensational Story of Murder, Madness, Glamour, and Greed\"."}
{"id": "8920999", "revid": "599013", "url": "https://it.wikipedia.org/wiki?curid=8920999", "title": "Sterling Hofrichter", "text": "Carriera.\nAtlanta Falcons.\nHofrichter al college gioc\u00f2 a football alla Syracuse University dal 2015 al 2019. Fu scelto nel corso del settimo giro (228\u00ba assoluto) del Draft NFL 2020 dagli Atlanta Falcons. Nella sua stagione da rookie calci\u00f2 56 punt a una media di 42,5 yard l'uno."}
{"id": "8921008", "revid": "300067", "url": "https://it.wikipedia.org/wiki?curid=8921008", "title": "Oklahoma City Blue 2019-2020", "text": "La stagione 2019-20 degli Oklahoma City Blue fu la 19\u00aa nella NBA D-League per la franchigia.\nGli Oklahoma City Blue al momento dell'interruzione della stagione a causa della pandemia da COVID-19, erano terzi nella Midwest Division con un record di 20-22."}
{"id": "8921009", "revid": "15756", "url": "https://it.wikipedia.org/wiki?curid=8921009", "title": "Ospedale Reale di Granada", "text": "L'Ospedale Reale di Granada \u00e8 stato un antico ospedale reale situato a Granada, comunit\u00e0 autonoma di Andalusia in Spagna. Si trova in prossimit\u00e0 dei Giardini del Trionfo e del Convento dei Cappuccini, tra le calle \"Real de Cartuja\", \"Ancha de Capuchinos\" e \"Cuesta del Hospicio\", essendo su quest'ultima l'accesso all'edificio. Attualmente, \u00e8 la sede del Rettorato dell'Universit\u00e0 di Granada, della Biblioteca Universitaria e di alcuni dei servizi di gestione centrale. \u00c8 stato dichiarato Monumento Storico Artistico, ed \u00e8 classificato Bien de Inter\u00e9s Cultural.\nStoria.\nDopo la conquista di Granada, nel 1492, i Re cattolici decisero di intraprendere numerosi lavori nella citt\u00e0, trasformandola nell'ultimo grande nucleo dell'architettura gotica spagnola. Tra le opere spiccano la Cappella Reale e il Regio Ospedale, che grazie ad una bolla dei Re cattolici emanata a Medina del Campo, il 15 settembre 1504, venne ordinato di fondare l'ospedale, che avrebbe sostituito quello insediato nell'Alhambra nel 1501. Inizialmente si pensava di collocarlo tra la \"Puerta de Bib-rambla\" e quella di \"Bibalmaz\u00e1n\", ma nel 1511 si decise di costruirlo su un vecchio cimitero musulmano, vicino alla \"Puerta de Elvira\" (la sua posizione attuale), visto che le esigenze del tempo erano quelle di installare ospedali in luoghi pi\u00f9 sani e fuori le mura.\nLa costruzione venne interrotta dopo la morte di Fernando il Cattolico e riprese nel 1522 ad opera dell'imperatore Carlo V. Cominci\u00f2 a funzionare come ospedale nel 1525 e venne inaugurato nel 1526 anche se incompleto, poich\u00e9 mancava la decorazione dei cortili (tranne quello della Cappella), delle finestre, del portico e di un buono numero di soffitti a cassettoni. Il portico, opera di Alonso de Mena, venne terminato nel 1640. I lavori e le ristrutturazioni andarono avanti tra il XVI e il XVIII secolo.\nIn principio era destinato ad accogliere malati di sifilide, ma dal 1536 ospit\u00f2 anche i matti a seguito della chiusura del \"Marist\u00e1n\" (antico ospedale musulmano situato nell'Albayz\u00edn, accanto a \"El Ba\u00f1uelo\"). Pi\u00f9 tardi venne destinato alla cura dei malati del mal francese di tutta la Spagna.\nDopo la Desamortizaci\u00f3n di Mendiz\u00e1bal, nel 1835, l'Ospedale venne gestito dalla \"Diputaci\u00f3n Provincial\", che vi trasfer\u00ec l\"'Asilo de ancianos\" e la \"Casa de dementes\". Nel 1961, l'Ospedale Reale venne acquistato dal Ministero di Educazione Nazionale in uno stato di conservazione pessima. A partire di quel momento, la Direzione generale di belle arti inizi\u00f2 i lavori di restauro assegnati all'architetto Francisco Prieto Moreno, decidendo se destinarlo ad ospitare mostre di arazzi del Patrimonio Nazionale o dedicarlo ad installazioni universitarie. L'Universit\u00e0 fece allora una proposta affinch\u00e9 diventasse la sede della Biblioteca Universitaria, senza che per questo non potesse anche divenire un museo e sala per esposizioni.\nNel 1971 pass\u00f2 a far parte del Patrimonio universitario, e iniziarono i lavori di restauro e pulizia. In questa occasione vennero collocati, sulla facciata, i cancelli provenienti dell'Ospedale di San L\u00e1zaro. Nel 1978 l'architetto Francisco Jim\u00e9nez Querce redasse un nuovo progetto per adattare l'edificio alle sue nuove funzioni come sede del Rettorato, dei servizi generali e della Biblioteca Universitaria. Nel decennio degli anni ottanta, continuarono i lavori di ristrutturazione che riguardarono principalmente la torre nolare, i tetti delle gallerie alte del Cortile dei Marmi e l'aspetto esterno dell'edificio.\nL'edificio.\n\u00c8 un'opera eclettica, dove sono mischiati elementi gotici, rinascimentali e mud\u00e9jar, nella quale operarono i pi\u00f9 importanti artisti dell'epoca: Enrique Egas che si ritiene sia stato l'architetto del progetto, Pedro Machuca e Diego de Silo\u00e9, tra gli altri.\nEgas ripet\u00e9 lo schema dell'Ospedale di Santa Croce, prendendo come modello l'Ospedale Maggiore di Milano, opera di Filarete copiato da tutta Europa a partire del XVI secolo. L'edificio ha una pianta a croce greca inscritta in un quadrato, ai cui angoli ci sono quattro cortili simmetrici. Ha due piani, ma nell'angolo sud-est c'\u00e8 un terzo piano, con balconi all'esterno, noto come Sala dei Convalescenti, orientata sui Giardini del Trionfo.\nLa facciata principale, realizzata da Garcia de Pradas nel 1522, presenta quattro finestre plateresche molto decorate, con le iniziali e emblemi dei fondatori e dell'Imperatore. Nel centro si apre il portale, di pietra di Elvira, realizzato nel 1632, nel quale appaiono i simboli dei Re cattolici, giogo e frecce, un'immagine della Vergine e ai lati le figure oranti dei Re cattolici realizzati da Alonso de Mena. Nel frontone circolare c'\u00e8 uno scudo degli stemmi reali, sostenuto dall'aquila di San Giovanni.\nPer un ampio zagu\u00e1n si accede alle varie dipendenze dell'edificio. Ha pianta rettangolare ed \u00e8 coperto da un tetto in legno. La porta di fronte introduce alle navate e \u00e8 costituita da un arco a tutto sesto che poggia su piccole colonne. Le porte laterali conducono ai cortili e al piano superiore o nobile.\nLa crociera, punto di incrocio delle quattro navate, divide in due, cosa inusuale, poich\u00e9 normalmente questo spazio era unico tra i due piani. Il piano inferiore \u00e8 coperto da una volta a nervature, e il piano nobile da una cupola in legno, ricostruita dopo l'incendio del 1549 e disegnata da Melchor de Arroyo, con l'approvazione di Diego de Silo\u00e9, essendo questi lavori tra i pi\u00f9 importanti della carpenteria del XVI secolo. Le navate al piano terra sono decorate in pietra, in stili molto vari, gotico, mud\u00e9jar e rinascimentale, e quelle del piano superiore con armature mud\u00e9jar. Dei quattro cortili progettati, solo due sono stati completati.\nIl cortile dei Marmi.\n\u00c8 il pi\u00f9 ricco ma venne realizzata solo la parte inferiore, formata da venti archi, cinque per ogni lato, su colonne, con le iniziali di Isabella (E) e Ferdinando (F), e scudi e pannelli dei Re cattolici e di Carlo V, oltre al giogo e al fascio di frecce. \u00c8 opera di Mart\u00edn de Bol\u00edvar.\nIl cortile della Cappella.\nFu terminato in 1536, come risulta dall'iscrizione del piano superiore del cortile. Consta di due piani formati con archi a tutto sesto su colonne doriche nel piano terra e corinzie in quello superiore. Gli emblemi e iniziali sono le stesse di quelle del cortile precedente, ma sulla cornice appare un'iscrizione che allude ai Re cattolici e a Carlo V. Ha quattro porte su ogni lato, e una fonte al centro di molto posteriore al progetto iniziale. Nel lato nord-est esiste un pozzo, di epoca ignota. Il nome del patio ci ricorda che qui si trovava la cappella dove c'era una pala d'altare del 1647 che custodiva all'interno di una croce il legno dei ceppi in cui fu imprigionato San Juan de Dios, di cui si dice che nell'incendio avvenuto nel 1549 aveva partecipato al soccorso dei malati.\nIl rifornimento d'acqua.\nIl sistema di rifornimento dell'acqua dell'Ospedale Reale, al momento della sua messa in funzione e fino all'installazione dell'acqua corrente, era un grande vantaggio per l'assistenza ospedaliera e per l'igiene poich\u00e9 permetteva l'accesso al prezioso elemento liquido da qualunque dei quattro cortili.\nL'acqua, proveniente dell\"'acequia Aynadamar\", si accumulava nella vasca costruita sotto l'immobile, il cui accesso si trovava nel Cortile degli Innocenti, e veniva estratta rapidamente e in maniera comoda, tramite i pozzi situati nei cortili, ad eccezione del Cortile dell'Archiviazione, dove al posto del pozzo c'era un pilastro a due canne, probabilmente dovuto all'uso pi\u00f9 domestico di questo cortile dove si trovavano le abitazioni del personale dell'Ospedale Reale.\nBiblioteca.\nLa biblioteca si trova nella parte alta dell'edificio, e vi si accede attraverso il cortile dell'Archiviazione. Per quanto riguarda la sua origine si conosce poco, a causa dell'incendio del 1886. Quindi, si pu\u00f2 dire che la storia della biblioteca inizi\u00f2 con la fondazione dello Studio Generale di Logica, Filosofia, Teologia e Canoni, fondato dopo la visita in citt\u00e0 di Carlo V nel 1526.\nL'Universit\u00e0 si trasfer\u00ec nell'edificio del vecchio Collegio dei Gesuiti di San Pablo, cos\u00ec che anche i fondi della biblioteca del collegio entrarono a far parte dell'Universit\u00e0, aumentandola di 29.483 volumi a stampa. Nella sua collezione sono presenti numerosi incunaboli, alcuni codici e numerosi archivi.\nNel 1841 la biblioteca universitaria accrebbe il patrimonio con un importante gruppo di opere bibliografiche, tra cui si trovano i libri sequestrati ai conventi del capoluogo e della provincia."}
{"id": "8921020", "revid": "287204", "url": "https://it.wikipedia.org/wiki?curid=8921020", "title": "Ross County Football Club 2016-2017", "text": "Questa voce raccoglie le informazioni riguardanti il Ross County Football Club nelle competizioni ufficiali della stagione 2016-2017."}
{"id": "8921030", "revid": "37401", "url": "https://it.wikipedia.org/wiki?curid=8921030", "title": "Modi definiti", "text": ""}
{"id": "8921032", "revid": "37401", "url": "https://it.wikipedia.org/wiki?curid=8921032", "title": "Modi finiti", "text": ""}
{"id": "8921047", "revid": "1104133", "url": "https://it.wikipedia.org/wiki?curid=8921047", "title": "Personaggi di Dark", "text": "Questa voce contiene un elenco dei personaggi presenti nella serie televisiva \"Dark\".\nFamiglia Kahnwald.\nJonas Kahnwald.\nProtagonista della serie, figlio di Michael e Hannah. \nNel 2019, Jonas \u00e8 un ragazzo di sedici anni la cui vita viene sconvolta dall\u2019improvviso suicidio del padre: per lo shock va incontro ad un crollo psicologico che lo porter\u00e0 a venire ricoverato in una clinica psichiatrica per alcuni mesi. In seguito assiste alla scomparsa del piccolo Mikkel Nielsen, fratello di Martha, sua coetanea di cui \u00e8 innamorato. Il ragazzo si ritrova presto coinvolto nei misteriosi avvenimenti che hanno luogo a Winden, scoprendo \u00e8 sede di viaggiatori del tempo, nonch\u00e9 luogo di innesco di un\u2019Apocalisse che avverr\u00e0 nel 2020. Jonas viagger\u00e0 nel tempo nel tentativo di impedire l\u2019Apocalisse e la morte delle persone a lui care. Scoprir\u00e0 che Mikkel si \u00e8 perso nell\u2019anno 1986 e che crescer\u00e0 col nome di Michael, fino a diventare il padre dello stesso Jonas. Questa scoperta metter\u00e0 in crisi il suo rapporto con Martha, sapendo ora che si tratta di sua zia.\nTrentatr\u00e9 anni pi\u00f9 tardi, Jonas \u00e8 un viaggiatore del tempo di mezza et\u00e0, proveniente dall\u2019apocalittica Winden del 2052. Raggiunge il 2019 senza rivelare il suo nome (verr\u00e0 dunque identificato come lo \"Straniero\") e tramite le conoscenze acquisite nel corso degli anni cercher\u00e0 di impedire l\u2019Apocalisse. Prover\u00e0 inoltre a riavvicinarsi a Martha di cui \u00e8 ancora innamorato.\nAltri trentatr\u00e9 anni dopo, Jonas \u00e8 un uomo anziano orrendamente sfigurato per via dell\u2019effetto deleterio che i viaggi nel tempo hanno avuto sulla sua salute. Conosciuto col nome di Adam, \u00e8 a capo della setta \"Sic Mundus\" che controlla i viaggi del tempo a Winden, con sede nel 1921.\nJonas \u00e8 interpretato da Louis Hofmann (ragazzo), Andreas Pietschmann (adulto), Dietrich Hollinderb\u00e4umer (anziano) e Jonas Gerzabek (bambino), ed \u00e8 doppiato in italiano da Stefano Broccoletti (ragazzo) e Christian Iansante (adulto e anziano).\nMichael Kahnwald.\nVedi Mikkel Nielsen.\nHannah Kahnwald.\nNata Hannah Kr\u00fcger, \u00e8 la madre di Jonas e la moglie di Michael.\nNel 1986, Hannah \u00e8 una studentessa liceale, amica di Katharina Albers e del fidanzato di quest\u2019ultima, Ulrich Nielsen. Segretamente innamorata di Ulrich, al punto da esserne ferocemente ossessionata, in un impeto di gelosia lo denuncer\u00e0 alla polizia di violenza sessuale ai danni di Katharina.\nNel 2019 lavora come massaggiatrice. Dopo il suicidio del marito Michael, Hannah intraprende una relazione con Ulrich, nonostante egli sia sposato con Katharina. Ulrich la abbandona in seguito alla scomparsa del figlio Mikkel e tronca definitivamente i rapporti con lei dopo aver scoperto che fu Hannah a farlo arrestare per stupro. Per vendicarsi, Hannah inizia a ricattare l\u2019uomo pi\u00f9 potente di Winden, Alexander Tiedemann, affinch\u00e9 si adoperi a rovinare la vita di Ulrich.\nHannah \u00e8 interpretata da Ella Lee (ragazza) e Maja Sch\u00f6ne (adulta), ed \u00e8 doppiata in italiano da Chiara Fabiano (ragazza) e Benedetta Degli Innocenti (adulta).\nInes Kahnwald.\nMadre adottiva di Michael e nonna di Jonas.\nNel 1953, Ines \u00e8 una ragazzina, figlia del capo della polizia Daniel Kahnwald. Nel 1986 \u00e8 un\u2019infermiera dell\u2019ospedale di Winden. Si affeziona al piccolo Mikkel, bambino apparentemente comparso dal nulla, ricoverato nell\u2019ospedale in cui Ines lavora e che afferma di provenire dal futuro. Non credendogli, riesce a diventare sua madre adottiva e cambia il suo nome in Michael. Durante i primi tempi, Ines terr\u00e0 il bambino sotto controllo mettendogli di nascosto dei tranquillanti nel cibo.\nNel giugno 2019, Michael si suicida. Dopo al morte di Michael, Ines si isola, tagliando i rapporti con il nipote e la nuora. \nInes \u00e8 interpretata da Lena Urzendowsky (bambina), Anne-Ratte-Polle (adulta) e Angela Winkler (anziana), ed \u00e8 doppiata in italiano da Chiara Angeletti (bambina) e Aurora Cancian (adulta e anziana).\nDaniel Kahnwald.\nPadre di Ines Kahnwald, \u00e8 il capo della polizia di Winden negli anni 1953 e 1954. Durante questo periodo Daniel indagher\u00e0 sui misteriosi avvenimenti che avranno luogo a Winden, tra cui la comparsa di due bambini morti nei pressi della centrale nucleare e la sparizione del piccolo Helge Doppler. \nDaniel \u00e8 interpretato da Florian Panzner.\nFamiglia Nielsen.\nUlrich Nielsen.\nMarito di Katharina e padre di Magnus, Martha e Mikkel.\nNel 1986 Ulrich \u00e8 un liceale fidanzato con la coetanea Katharina Albers, insieme alla quale \u00e8 spesso dedito ad atti di bullismo nei confronti della compagna di scuola Regina. La sua vita viene sconvolta dalla scomparsa del fratello tredicenne Mads che non verr\u00e0 mai pi\u00f9 ritrovato. In seguito viene ingiustamente accusato di aver stuprato Katharina, ma viene scagionato grazie alla testimonianza della ragazza stessa.\nNel 2019, Ulrich svolge la professione di poliziotto. Sposato con Katharina, tradisce la moglie con la loro amica di infanzia Hannah Kahnwald, inconsapevole che fu lei stessa, in un impeto di gelosia, a denunciarlo trentatr\u00e9 anni prima. Ulrich indaga sulla misteriosa scomparsa di diversi ragazzini a Winden. Nel novembre 2019, anche il suo figlio pi\u00f9 giovane, Mikkel, scompare e, poco tempo dopo, viene ritrovato il cadavere sfigurato, ma perfettamente conservato, di un ragazzino che egli sospetta essere suo fratello Mads. In seguito, Ulrich entra nelle grotte di Winden, nei pressi delle quali il fratello e il figlio sono scomparsi. Emerge nel 1953, dove incontra il piccolo Helge Doppler. Sapendo che in qualche modo Helge da adulto sar\u00e0 coinvolto nella scomparsa dei ragazzini di Winden, Ulrich cerca di uccidere il bambino, fallendo e venendo arrestato.\nTrentaquattro anni pi\u00f9 tardi un Ulrich anziano \u00e8 presente nel manicomio di Winden. Non avendo mai rivelato il proprio nome, \u00e8 noto nella struttura semplicemente come l\u2019\"Ispettore\".\nUlrich \u00e8 interpretato da Ludger B\u00f6kelmann (ragazzo), Oliver Masucci (adulto) e Winfried Glatzeder (anziano), ed \u00e8 doppiato in italiano da Alex Polidori (ragazzo) e Massimo Lodolo (adulto e anziano).\nKatharina Nielsen.\nNata Katharina Albers, \u00e8 la moglie di Ulrich e madre di Magnus, Martha e Mikkel.\nNel 1986, Katharina \u00e8 una studentessa liceale, fidanzata con Ulrich Nielsen e amica di Hannah Kr\u00fcger. Vive con sua madre Helene, dalla quale subisce abusi fisici e psicologici. Insieme ad Ulrich \u00e8 spesso dedita ad atti di bullismo ai danni della loro compagna di scuola, Regina.\nNel 2019, Katharina \u00e8 preside del liceo di Winden. \u00c8 sposata con Ulrich, il quale per\u00f2 la tradisce con Hannah. Dopo la sparizione del figlio Mikkel e in seguito di Ulrich stesso, Katharina ha un crollo psicologico e investe ogni sua energia nell\u2019indagare sulla loro scomparsa, trascurando al contempo i figli rimasti.\nKatharina \u00e8 interpretata da Nele Trebs (ragazza) e J\u00f6rdis Triebel (adulta), ed \u00e8 doppiata in italiano da Ludovica Bebi (ragazza) e Sabrina Duranti (adulta).\nMagnus Nielsen.\nMagnus \u00e8 il figlio maggiore di Ulrich e Katharina e fratello di Martha e Mikkel. \nNel 2019 \u00e8 uno studente liceale ed \u00e8 innamorato della sua compagna di scuola Franziska Doppler. Un anno dopo la misteriosa scomparsa di suo fratello e suo padre, Magnus indaga nelle grotte di Winden insieme a sua sorella e a Franziska, fino a scoprire l\u2019esistenza dei viaggi temporali.\nNel 1921 \u00e8 presente un Magnus trentatr\u00e9 anni pi\u00f9 anziano, membro del \"Sic Mundus\", la setta che controlla i viaggi del tempo a Winden.\nMagnus \u00e8 interpretato da Moritz Jahn (ragazzo) e Wolfram Koch (adulto), ed \u00e8 doppiato in italiano da Simone Veltroni (ragazzo) e Alessandro Budroni (adulto).\nMartha Nielsen.\nMartha \u00e8 la secondogenita di Ulrich e Katharina e sorella di Magnus e Mikkel.\nMartha \u00e8 una studentessa liceale appassionata di teatro. Nel giugno 2019, Martha e Jonas Kahnwald si accorgono di essere innamorati, ma il suicidio del padre di lui arresta la loro storia d\u2019amore sul nascere. Nel novembre 2019, Martha \u00e8 fidanzata con Bartosz Tiedeman, ma presto si riavvicina a Jonas. La vita di Martha peggiora drasticamente, con la sparizione improvvisa di suo fratello Mikkel e in seguito di suo padre, e il crollo psicologico di sua madre. Viene inoltre abbandonata da Jonas apparentemente senza motivo: il ragazzo ha in realt\u00e0 scoperto che Mikkel \u00e8 rimasto intrappolato nel passato, dove \u00e8 cresciuto fino a diventare suo padre, cosa che fa di Martha la zia di Jonas.\nIn una realt\u00e0 alternativa, Martha diventa una viaggiatrice temporale e interdimensionale, e cerca di impedire l\u2019Apocalisse che devasta entrambi i mondi. Da anziana cambier\u00e0 il suo nome in Eva e diventer\u00e0 il capo della societ\u00e0 segreta chiamata \"Erit Lux\", che ha il controllo sui i viaggi del tempo nella realt\u00e0 alternativa.\nMartha \u00e8 interpretata da Lisa Vicari (ragazza), Nina Kronj\u00e4ger (adulta), Barbara N\u00fcsse (anziana) e Luna Arwen Kr\u00fcger (bambina), ed \u00e8 doppiata in italiano da Veronica Puccio (ragazza), Francesca Fiorentini (adulta) e Lorenza Biella (anziana).\nMikkel Nielsen.\nFiglio minore di Ulrich e Katharina e fratello di Magnus e Martha.\nMikkel \u00e8 un ragazzino di undici anni, col sogno di diventare un prestigiatore. Il 4 novembre 2019, scompare nelle grotte di Winden, ritrovandosi catapultato trentatr\u00e9 anni indietro nel tempo. Ricoverato in ospedale, suscita l\u2019affetto dell\u2019infermiera Ines Kahnwald, la quale lo adotta, cambiandogli il nome in Michael. Il bambino non riesce a convincerla quando afferma di provenire dal futuro, e la donna cercher\u00e0 di sabotare eventuali tentativi di allontanarsi da lei, somministrandogli di nascosto dei tranquillanti. \nNel 2019, Michael Kahnwald \u00e8 diventato un pittore, \u00e8 sposato con Hannah Kr\u00fcger e ha da lei un figlio adolescente, Jonas. Vive ancora a Winden, che adesso \u00e8 abitata anche dal se stesso bambino. La notte del 20 giugno 2019, Michael si impicca, dopo aver spedito alla madre adottiva una lettera nella quale ribadisce di essere Mikkel Nielsen, lasciando scritto sulla busta che la lettera dovr\u00e0 essere aperta il 4 novembre (ovvero la data in cui Mikkel scomparir\u00e0) e poi spedita a suo figlio Jonas.\nMikkel \u00e8 interpretato da Daan Lennard Liebrenz (bambino) e Sebastian Rudolph (adulto), ed \u00e8 doppiato in italiano da Gabriele Meoni (bambino) e Alberto Bognanni (adulto).\nAgnes Nielsen.\nMadre di Tronte, nonna di Ulrich e sorella di Noah. \nNata a Winden nel 1910, Agnes si ritrova presto a far parte della setta di viaggiatori temporali \"Sic Mundus\", di cui fanno parte anche i suoi genitori e il fratello.\nDopo un lungo periodo lontana da Winden, nel novembre 1953, Agnes torna nel suo paese d\u2019origine insieme al figlio Tronte. La donna \u00e8 molto vaga con chi le chiede chi sia il padre di Tronte, raccontando solo che era un prete e che \u00e8 deceduto. I due affittano una stanza nella grande casa dei Tiedemann, e Agnes instaura una relazione clandestina con la padrona di casa, Doris. Manterr\u00e0 rapporti ambigui con il \"Sic Mundus\", prima aiutando l\u2019anziana Claudia Tiedemann a contrastarlo e poi tornando a farne parte.\nAgnes \u00e8 interpretata da Helena Pieske (bambina) e Antje Traue (adulta), ed \u00e8 doppiata in italiano da Irene Di Valmo (adulta).\nTronte Nielsen.\nFiglio di Agnes, marito di Jana e padre di Ulrich e Mads.\nTronte nasce nel 1941 e passa l\u2019infanzia in un collegio, dove subisce frequenti maltrattamenti. Nel novembre del 1953, Tronte e sua madre Agnes giungono nella citt\u00e0 natale di lei, Winden. I due prendono in affitto una stanza nella grande casa dei coniugi Tiedemann, e Tronte inizier\u00e0 a flirtare con la figlia dei Tiedemann, Claudia. Nel frattempo si sentir\u00e0 attratto anche da un\u2019altra sua coetanea, Jana.\nNel 1986, Tronte svolge la professione di giornalista, \u00e8 sposato con Jana e ha due figli, Ulrich e Mads. Tuttavia, tradisce la moglie con Claudia, ed \u00e8 in compagnia di quest\u2019ultima la notte in cui suo figlio minore Mads scompare misteriosamente.\nIl 4 novembre 2019, Tronte viene chiamato da Peter Doppler, il quale, mentre si trovava nel bunker di suo padre, ha visto il cadavere del piccolo Mads materializzarsi dal nulla. Dopo l\u2019arrivo di Tronte nel bunker, i due vengono raggiunti dall\u2019anziana Claudia, divenuta viaggiatrice del tempo, che li esorta a seguire le sue indicazioni, tra cui spostare il cadavere di Mads nel bosco dove sar\u00e0 ritrovato, affinch\u00e9 le predizioni scritte nel suo diario si avverino.\nTronte \u00e8 interpretato da Joshio Marlon (ragazzo), Felix Kramer (adulto) e Walter Kreye (anziano) ed \u00e8 doppiato in italiano da Francesco Aimone (ragazzo) ed Eugenio Marinelli (adulto e anziano).\nJana Nielsen.\nMoglie di Tronte e madre di Ulrich e Mads.\nNel 1953, Jana \u00e8 una timida ragazzina che passa le sue giornate con le sue amiche Claudia e Ines. Nel 1954 inizia a flirtare con il coetaneo Tronte Nielsen, che ella contende con Claudia.\nNel 1986, Jana \u00e8 sposata con Tronte e ha due figli, Ulrich e Mads. Il marito, tuttavia, tradisce Jana con Claudia. Il 9 ottobre, Mads scompare e Jana ha un crollo psicologico. Il ragazzino non verr\u00e0 mai pi\u00f9 ritrovato e, un anno dopo, Jana umilia Tronte rivelando a tutti che il marito si trovava da Claudia la notte in cui Mads scomparve.\nNel 2019, Jana \u00e8 ancora sposata con Tronte. Il 4 novembre il figlio minore di Ulrich, Mikkel, scompare misteriosamente. Jana fornisce indizi al figlio, notando le similitudini tra le circostanze in cui il figlio e il nipote sono scomparsi.\nJana \u00e8 interpretata da Rike Sindler (ragazza), Anne Lebinsky (adulta) e Tatja Seibt (anziana), ed \u00e8 doppiata in italiano da Rachele Paolelli (adulta) e Sonia Scotti (anziana).\nFamiglia Doppler.\nPeter Doppler.\nFiglio di Helge, marito di Charlotte e padre di Franziska ed Elisabeth.\nPeter cresce lontano da Winden insieme alla madre, che per\u00f2 morir\u00e0 nel 1987, quando lui \u00e8 solamente un ragazzo. Si trasferir\u00e0 dunque a Winden, dove vive il padre Helge, che non ha mai conosciuto. Da adulto Peter diventer\u00e0 uno psicoterapeuta e sposer\u00e0 la prima persona che ha incontrato a Winden, Charlotte, e avr\u00e0 da lei due figlie, Franziska ed Elisabeth.\nNel 2019, il matrimonio con Charlotte \u00e8 in crisi perch\u00e9 Peter la tradisce con una prostituta transessuale, Bernadette: Charlotte \u00e8 consapevole di ci\u00f2 e i due dormono in stanze separate. Peter \u00e8 tormentato dai sensi di colpa, anche a causa della sua forte religiosit\u00e0. Il 4 novembre 2019, mentre si trova nel bunker di suo padre, Peter assiste all\u2019apparizione del cadavere di un bambino scomparso nel 1986, Mads Nielsen. Da questo momento si ritrover\u00e0 coinvolto nei misteriosi eventi che hanno luogo a Winden.\nPeter \u00e8 interpretato da Pablo Striebeck (ragazzo) e Stephan Kampwirt (adulto), ed \u00e8 doppiato in italiano da Stefano Benassi (adulto).\nCharlotte Doppler.\nMoglie di Peter e madre di Franziska ed Elisabeth.\nCharlotte cresce a Winden con suo nonno, l\u2019orologiaio H.G. Tannhaus, senza sapere chi siano i suoi genitori. Nel 2019, Charlotte \u00e8 una donna di mezza et\u00e0, sposata con lo psicoterapeuta Peter Doppler, da cui ha due figlie. Consapevole che il marito la tradisce frequentemente con una prostituta transessuale, Charlotte \u00e8 ormai intrappolata in un matrimonio farsa, tanto che i due dormono in stanze separate. In qualit\u00e0 di capo della polizia di Winden, Charlotte indaga sulla scomparsa di diversi ragazzini avvenuta nel corso dell\u2019autunno 2019, e si rende presto conto di stare assistendo a una ripetizione di ci\u00f2 che accadde nella cittadina trentatr\u00e9 anni prima.\nCharlotte \u00e8 interpretata da Stephanie Amarell (ragazza) e Karoline Eichhorn (adulta), ed \u00e8 doppiata in italiano da Costanza Di Giacomo (ragazza) e Roberta Pellini (adulta).\nFranziska Doppler.\nFiglia maggiore di Peter e Charlotte e sorella di Elisabeth.\nNel 2019, Franziska \u00e8 una studentessa del liceo di Winden. Conosciuta per essere una ragazza diligente e brillante negli studi, Franziska nasconde un carattere tormentato e ribelle. Scoperta la relazione clandestina tra il padre e la prostituta transessuale Bernardette, e avendo capito che i suoi genitori nascondono alle figlie la crisi del loro matrimonio, Franziska decide di fuggire da Winden. Inizia pertanto a vendere a Bernadette stessa ricette mediche per la terapia ormonale, in modo da avere soldi a sufficienza per partire. Nel frattempo instaura una relazione con il coetaneo Magnus Nielsen e rimane con lui coinvolta nei misteriosi eventi che hanno luogo nella cittadina.\nNel 1921 \u00e8 presente una Franziska di mezza et\u00e0, membro della setta \"Sic Mundus\", che controlla i viaggi del tempo a Winden.\nFranziska \u00e8 interpretata da Gina Stiebitz (ragazza) e Carina Wiese (adulta), ed \u00e8 doppiata in italiano da Emanuela Ionica (ragazza).\nElisabeth Doppler.\nFiglia minore di Peter e Charlotte e sorella di Franziska. \u00c8 sordomuta. \nNel 2019, Elisabeth \u00e8 una bambina che frequenta una scuola per sordomuti insieme al suo \"fidanzato\" Yasin Friese. Nel corso dell\u2019autunno 2019, diversi ragazzini di Winden scompaiono, tra cui lo stesso Yasin. Nel frattempo, Elisabeth viene avvicinata dal misterioso prete Noah, che le dona un orologio tascabile su cui sono incise le parole \u201cPer Charlotte\u201d, ovvero il nome della madre di Elisabeth. \nTrentatr\u00e9 anni dopo, in una Winden apocalittica, Elisabeth \u00e8 a capo di un gruppo di fanatici che attendono l\u2019arrivo della setta \"Sic Mundus\" che ritengono porter\u00e0 loro alla salvezza. Il gruppo protegge le rovine della centrale nucleare di Winden e uccide chiunque tenti di entrarvi. Soltanto Elisabeth sa che nella centrale \u00e8 nascosto un portale spaziotemporale. \nElisabeth \u00e8 interpretata da Carlotta von Falkenhayn (bambina) e Sandra Borgmann (adulta).\nHelge Doppler.\nFiglio di Bernd e Greta, padre di Peter.\nNel 1953, Helge \u00e8 un bambino debole e insicuro, tormentato dai bulli e trattato con freddezza dalla madre Greta: quest\u2019ultima \u00e8 consapevole che Helge non \u00e8 figlio di suo marito. Nel mese di novembre, giunge dal futuro Ulrich Nielsen, il quale \u00e8 consapevole che Helge da adulto sar\u00e0 la causa della morte di numerosi ragazzini a Winden. Pertanto Ulrich cerca di uccidere il bambino, colpendolo ripetutamente con un sasso: Helge sopravvivr\u00e0, ma si ritrover\u00e0 privo di un orecchio. Rinchiuso nel bunker della sua famiglia, Helge si ritrova assorbito in uno strappo nello spaziotempo, che sar\u00e0 la causa del suo incontro con il prete Noah.\nNel 1986, Helge vive ancora a Winden e svolge la professione di custode nella centrale nucleare di suo padre Bernd. Ha un figlio che vive fuori da Winden, Peter, con cui non ha alcun rapporto. In questo periodo viene convinto da Noah a viaggiare con lui nel tempo tra gli anni 1953, 1986 e 2019, e commettere numerosi rapimenti e omicidi ai danni dei ragazzini di Winden.\nNel 2019, Helge soffre di demenza e vive in una casa di riposo. Quando alcuni ragazzini di Winden iniziano a scomparire, Helge capisce che \u00e8 opera del se stesso di trentatr\u00e9 anni prima e cerca confusamente di mettere in guardia sua nuora Charlotte, capo della polizia, che la storia sta per ripetersi.\nHelge \u00e8 interpretato da: Tom Philip (bambino), Peter Schneider (adulto) e Hermann Beyer (anziano), ed \u00e8 doppiato in italiano da Emanuele Suarez (bambino) e Gerolamo Alchieri (adulto e anziano).\nBernd Doppler.\nMarito di Greta e padre di Helge.\nNel 1953, Bernd \u00e8 un ricco imprenditore che cerca di ottenere il permesso per la costruzione di una centrale nucleare a Winden. Vive con sua moglie Greta e il figlio Helge, che Bernd adora, a differenza della moglie, la quale \u00e8 consapevole che Helge non \u00e8 davvero figlio di Bernd. \nNel 1986, Bernd \u00e8 anziano e costretto su una sedia a rotelle. Nel novembre del 1986, dopo pi\u00f9 di trent\u2019anni a capo della centrale nucleare, Bernd cede la direzione a Claudia Tiedemann. Questa scopre subito che Bernd ha tenuto nascosto un incidente avvenuto nella centrale pochi mesi prima: l\u2019uomo le riveler\u00e0 di tenere nascosti numerosi barili pieni di rifiuti tossici nelle caverne di Winden. \nBernd \u00e8 interpretato da Anatole Taubman (adulto) e Michael Mendl (anziano), ed \u00e8 doppiato in italiano da Franco Zucca (adulto e anziano).\nGreta Doppler.\nMoglie di Bernd e madre di Helge.\nGreta \u00e8 una donna religiosa e dalle idee fortemente conservatrici. Vive in una grande casa a Winden con il marito e il figlio. Tratta con rigore e freddezza il figlio Helge, sapendo che non \u00e8 figlio di suo marito, e spera segretamente che il bambino sparisca. Quando, nel 1953, Helge effettivamente sparir\u00e0 misteriosamente, Greta si sentir\u00e0 tormentata dai sensi di colpa.\nGreta Doppler \u00e8 interpretata da Cordelia Wege, ed \u00e8 doppiata in italiano da Valeria Vidali.\nFamiglia Tiedemann.\nRegina Tiedemann.\nFiglia di Claudia, moglie di Alexander e madre di Bartosz.\nNel 1986, Regina \u00e8 una fragile ragazzina tenuta in disparte dai coetanei e spesso sottoposta ad atti di bullismo a opera di Ulrich Nielsen e della sua fidanzata Katharina Albers. Regina vive con sua madre Claudia, la quale la tratta con superficialit\u00e0 e freddezza, e non ha mai saputo chi sia suo padre. Un giorno, durante un ennesimo atto di bullismo da parte di Ulrich e Katharina, Regina viene salvata da un misterioso ragazzo non originario di Winden, Aleksander K\u00f6hler, con il quale si fidanzer\u00e0 poco tempo dopo.\nNel 2019, Regina \u00e8 felicemente sposata con Alexander, da cui ha un figlio, Bartosz, ma prova ancora un feroce odio nei confronti di Katharina e Ulrich. Gestisce l\u2019hotel di Winden, ma si ritrova presto senza clientela quando diversi ragazzini a Winden iniziano a scomparire. Nello stesso periodo scopre di essere mortalmente ammalata di cancro.\nRegina \u00e8 interpretata da Lydia Maria Makrides (ragazza) e Deborah Kaufmann (adulta), ed \u00e8 doppiata in italiano da Elena Liberati (ragazza) ed Emilia Costa (adulta).\nAleksander Tiedemann.\nMarito di Regina e padre di Bartosz. \nNato Boris Niewald, giunge a Winden nel 1986, ferito e armato di pistola, usando il nome fittizio di Aleksander K\u00f6hler. Dopo aver salvato Regina Tiedeman dall\u2019ennesimo atto di bullismo a opera di Ulrich Nielsen e Katharina Albers, Alexander si innamorer\u00e0 in fretta della ragazza. In seguito, Aleksander nasconde nel bosco una busta contenente la pistola ed il suo vecchio passaporto; tuttavia, Hannah Kr\u00fcger, che lo stava spiando, recupera la busta. Alexander chiede un posto di lavoro alla madre di Regina, Claudia, direttrice della centrale nucleare di Winden, e questa gli da subito il compito di sigillare il passaggio che dalla centrale porta alle grotte di Winden, nel quale sono nascosti diversi barili di rifiuti tossici.\nNel 2019, Alexander \u00e8 sposato con Regina da cui ha preso il cognome. Divenuto il nuovo direttore della centrale, Alexander \u00e8 uno degli uomini pi\u00f9 ricchi e potenti di Winden. Quando diversi ragazzini di Winden spariscono misteriosamente nei pressi delle grotte, Alexander impedisce alla polizia di indagare nella sua centrale, temendo che scoprano i rifiuti tossici nascosti. Nel frattempo, viene ricattato da Hannah tramite i vecchi documenti che lo identificano come Boris Niewald: la richiesta di Hannah \u00e8 di usare la sua influenza per rovinare la vita di Ulrich Nielsen.\nAleksander \u00e8 interpretato da B\u00e9la Gabor Lenz (ragazzo) e Peter Benedict (adulto), ed \u00e8 doppiato in italiano da Pasquale Anselmo (adulto). \nBartosz Tiedemann.\nFiglio di Regina e Alexander.\nNel 2019, Bartosz \u00e8 uno studente del liceo di Winden, migliore amico di Jonas Kanwald e fidanzato di Martha Nielsen, ma il rapporto con entrambi si corrode quando Jonas e Martha si accorgono di essere innamorati. Quando diversi ragazzini a Winden iniziano a scomparire, Bartosz viene contattato dal diretto responsabile, il prete Noah, che lo istruisce circa i viaggi del tempo e lo porta dalla sua parte.\nNel 1921 \u00e8 presente un Bartosz di mezza et\u00e0, membro della setta \"Sic Mundus\" che controlla i viaggi del tempo a Winden, ma \u00e8 dubbioso circa la \u201csalvezza\u201d promessa dal leader Adam.\nBartosz \u00e8 interpretato da Paul Lux (ragazzo) e Roman Knizka (adulto), ed \u00e8 doppiato in italiano da Davide Capone (ragazzo) e Emiliano Ragno (adulto).\nClaudia Tiedemann.\nFiglia di Egon e Doris, madre di Regina. Ha la peculiarit\u00e0 di avere un occhio marrone e uno azzurro.\nNel 1953, Claudia \u00e8 una studentessa modello estremamente dotata, tanto che i genitori decidono di mettere in affitto una stanza della loro grande casa per poterle pagare l\u2019universit\u00e0. La stanza viene presa da Agnes Nielsen e il figlio Tronte, coetaneo di Claudia. I due iniziano presto a flirtare, ma poco tempo dopo, Tronte si sentir\u00e0 attratto anche da Jana, un\u2019amica di Claudia. Un giorno la sua amata cagnolina Gretchen entra nelle grotte di Winden senza pi\u00f9 ricomparire.\nNel 1986, Claudia \u00e8 una donna in carriera e una madre single; ella stessa non \u00e8 sicura di chi sia il padre di sua figlia Regina, pur avendo una relazione clandestina con Tronte, che nel frattempo \u00e8 diventato il marito di Jana. Divenuta la prima direttrice donna della centrale nucleare di Winden, Claudia \u00e8 completamente assorbita dal suo lavoro, arrivando a trascurare sua figlia e il suo anziano padre. Claudia scopre presto che il precedente direttore ha tenuto nascosto un grave incidente avvenuto nella centrale pochi mesi prima e viene a sapere che nelle caverne di Winden, in un tunnel vicino alla centrale, solo nascosti numerosi barili di rifiuti tossici. Proprio in questo tunnel, Claudia ritrova Gretchen, ancora viva dopo tre decenni.\nTrentatr\u00e9 anni dopo, Claudia \u00e8 un\u2019anziana viaggiatrice del tempo proveniente dall\u2019apocalittica Winden del 2052. L\u2019eleganza impeccabile che aveva da giovane \u00e8 del tutto sparita, lasciando spazio a un aspetto estremamente trasandato. Claudia viaggia tra gli anni 1953, 1986 e 2019, facendo in modo che gli eventi predetti nel diario che porta sempre con s\u00e9 abbiano luogo e facendo da mentore a diversi personaggi, senza essere mai del tutto chiara sul suo obiettivo finale.\nClaudia \u00e8 interpretata da Gwendolyn G\u00f6bel (ragazza), Julika Jenkins (adulta) e Lisa Kreuzer (anziana), ed \u00e8 doppiata in italiano da Allegra Trenta (ragazza) e Isabella Pasanisi (adulta e anziana).\nEgon Tiedemann.\nMarito di Doris e padre di Claudia.\nNel 1953, Egon \u00e8 un poliziotto di Winden che indaga sui cadaveri di due bambini trovati nei pressi del sito dove \u00e8 prevista la costruzione della centrale nucleare. Poco tempo dopo, il piccolo Helge Doppler scompare misteriosamente: Egon trova un uomo coperto di sangue che afferma di aver ucciso Helge. Egon, che non sapr\u00e0 mai di trovarsi di fronte a Ulrich Nielsen, un uomo proveniente dal 2019, lo arresta sia per la scomparsa di Helge che per l\u2019omicidio dei due bambini, bench\u00e9 Ulrich neghi di averli uccisi.\nNel 1986, Egon \u00e8 il capo della polizia di Winden, sebbene la sua carriera sia stata rovinata da una lunga storia di alcolismo. \u00c8 vedovo e ha pochi contatti con sua figlia Claudia, del tutto assorbita dal suo lavoro. Ormai prossimo al pensionamento, Egon si ritrova a investigare sugli strani eventi che hanno luogo nell\u2019autunno 1986, a partire dalla scomparsa di Mads Nielsen, un ragazzino che Egon non riuscir\u00e0 mai a ritrovare, e l\u2019improvvisa e simultanea morte di numerosi animali. L\u2019uomo sviluppa una crescente ostilit\u00e0 nei confronti del fratello di Mads, Ulrich, ritenendolo un satanista a causa della sua passione per il black metal, musica che Egon non comprende. Egon non sa che il ragazzo diventer\u00e0 l\u2019uomo che lui ha arrestato trentatr\u00e9 anni prima. Quando Hannah Kr\u00fcger accusa Ulrich di aver violentato la sua fidanzata Katharina, Egon del tutto convinto della colpevolezza del ragazzo, lo arresta subito. La testimonianza di Katharina, tuttavia, costringe Egon a liberare Ulrich.\nEgon \u00e8 interpretato da Sebastian H\u00fclk (adulto) e Christian P\u00e4tzold (anziano), ed \u00e8 doppiato in italiano da Simone D'Andrea (adulto) e Bruno Alessandro (anziano).\nDoris Tiedemann.\nMoglie di Egon e madre di Claudia. \nNell\u2019autunno 1953, per poter pagare l\u2019universit\u00e0 alla figlia Claudia, Doris e il marito mettono in affitto una stanza della loro grande casa. La stanza viene presa dall\u2019enigmatica Agnes Nielsen e dal figlio Tronte. Doris si innamorer\u00e0 in fretta di Agnes e le due diventeranno amanti.\nDoris Tiedemann \u00e8 interpretata da Luise Heyer, ed \u00e8 doppiata in italiano da Lavinia Cipriani. \nSilja Tiedemann.\nMisteriosa ragazza che vive nell\u2019apocalittica Winden del biennio 2052-2053. Il suo nome non viene rivelato prima degli ultimi episodi della serie. Fa parte di un gruppo di fanatici che venera la setta \"Sic Mundus\" e aspetta che questa si manifesti per portare tutti in paradiso. Funge da braccio destro e interprete alla sordomuta Elisabeth Doppler, capo dei fanatici. \nSilja \u00e8 interpretata da Aurora Dervisi (bambina), Lea van Acken (ragazza) e Lissy Pernthaler (adulta), ed \u00e8 doppiata in italiano da Elena Perino (ragazza).\nAltri personaggi.\nNoah.\nFratello di Agnes Nielsen, parroco di Winden nel 1953.\nNato col nome di Hanno nel 1904, viene presto integrato nel \"Sic Mundus\", la setta che controlla i viaggi del tempo a Winden, sviluppando una fede cieca nei confronti del capo Adam, che promette ai suoi seguaci di dare loro accesso al Paradiso. Adam cambia il nome di Hanno in Noah e, nel 1921, gli fa uccidere il padre, a sua volta membro della setta, ma sempre pi\u00f9 dubbioso circa l\u2019operato di Adam.\nDa adulto, Noah \u00e8 un viaggiatore del tempo e un membro chiave del \"Sic Mundus\". La sua sede \u00e8 nel 1953, dove ricopre il ruolo di pastore della chiesa di Winden col nome di Hanno Tauber. Viaggia tuttavia anche nel 1986 e nel 2019: in questi anni, con l\u2019aiuto di Helge Doppler, da lui manipolato, rapisce e uccide diversi ragazzini, per poi spostarne i cadaveri in altre epoche storiche. Il suo scopo \u00e8 mettere in moto gli eventi previsti nel diario un tempo appartenuto a Claudia Tiedemann e riuscire a sottrarre a questa le ultime pagine del diario, da lei precedentemente strappate.\nNoah \u00e8 interpretato da Max Schimmelpfennig (ragazzo) e Mark Waschke (adulto), ed \u00e8 doppiato in italiano da Leonardo Graziano (adulto).\nH.G. Tannhaus.\nNonno di Charlotte Doppler. \u00c8 un orologiaio di Winden, nonch\u00e9 uno studioso della teoria del viaggio del tempo. \nNel 1953, Tannhaus riceve da alcuni visitatori varie prove dell\u2019esistenza dei viaggi nel tempo: lo smartphone di Ulrich Nielsen, proveniente dal 2019, e, da parte dell\u2019anziana Claudia Tiedemann, un progetto per la costruzione della macchina del tempo da lei stessa usata per raggiungerlo. Un anno dopo, Claudia si ripresenta e gli consegna un libro sui viaggi del tempo, di cui lui stesso \u00e8 l\u2019autore e che verr\u00e0 pubblicato nel 1981. Secondo lo stesso Tannhaus, il libro \u00e8 un esempio di \u201cparadosso di Bootstrap\u201d, in quanto per scriverlo ha solo dovuto copiare ci\u00f2 che il futuro se stesso aveva gi\u00e0 scritto.\nNel corso degli anni, la macchina del tempo costruita grazie al progetto fornitogli da Claudia verr\u00e0 usata da diversi personaggi per spostarsi in avanti e a ritroso nel tempo; il suo libro, invece, nonostante lo scarso successo commerciale, diventer\u00e0 fonte di ispirazione per diversi viaggiatori del tempo. Nel 1986, Tannhaus ha una nipote adolescente, Charlotte, che vive insieme a lui e alla quale non ha mai rivelato alcuna informazione sui suoi genitori.\nH.G. Tannhaus \u00e8 interpretato da Arnd Klawitter (adulto) e Christian Steyer (anziano), ed \u00e8 doppiato in italiano da Gabriele Lopez (adulto) e Giorgio Lopez (anziano).\nTorben W\u00f6ller.\nFratello di Bernadette, Torben \u00e8 un poliziotto di Winden. Il suo occhio destro \u00e8 coperto da una benda a causa di un ignoto incidente. \nNel 2019 \u00e8 coinvolto nelle indagini sui ragazzini scomparsi nell\u2019autunno di quello stesso anno. Nel frattempo aiuta il capo della centrale, Alexander Tiedemann, ad occultare barili pieni di rifiuti tossici. \nTorben \u00e8 interpretato da Leopold Hornung, ed \u00e8 doppiato in italiano da Guido di Naccio.\nBernadette W\u00f6ller.\nSorella di Torben W\u00f6ller, \u00e8 una prostituta transessuale, che vive in un camper nei pressi del bosco di Winden. Intrattiene una relazione segreta con Peter Doppler. In seguito, la stessa figlia di Peter, Franziska, vender\u00e0 a Bernardette ricette per la cura ormonale.\nBernadette \u00e8 interpretata da Anton Rubtsov, ed \u00e8 doppiata in italiano da Francesco Monachesi.\nYasin Friese.\n\u00c8 un bambino sordomuto, compagno di classe e \"fidanzato\" di Elisabeth Doppler. Nel novembre 2019, viene rapito e ucciso da Noah ed Helge Doppler, e il suo cadavere spedito nel 1953.\nYasin \u00e8 interpretato da Vico M\u00fccke.\nJasmin Trewen.\nSegretaria di Claudia Tiedemann negli anni 1986-1987. Subito si dichiara felice di vedere una donna a capo di una centrale nucleare e ammira la professionalit\u00e0 e il successo di Claudia. Quando Claudia rimane coinvolta nei misteriosi eventi della sua cittadina, Jasmin assiste con sconcerto alla crescente trascuratezza e distrazione sul lavoro della sua superiore.\nJasmin \u00e8 interpretata da Lea Willkowsky.\nErik Obendorf.\nFiglio di J\u00fcrgen e Ulla, fratello minore di Killian. \u00c8 un ragazzino di Winden misteriosamente scomparso nell\u2019ottobre 2019. \u00c8 conosciuto per essere un ragazzo difficile, dedito allo spaccio di droga.\nErik \u00e8 interpretato da Paul Radom.\nJ\u00fcrgen Obendorf.\nMarito di Ulla e padre di Erik e Killian. \u00c8 sospettato da Ulrich svolgere attivit\u00e0 illecite per il direttore della centrale Alexander Tiedemann.\nJ\u00fcrgen \u00e8 interpretato da Tom Jahn, ed \u00e8 doppiato in italiano da Antonio Palumbo. \nUlla Obendorf.\nMoglie di J\u00fcrgen e madre di Erik e Killian. Compare solo nel primo episodio, disperata per la scomparsa di suo figlio Erik.\nUlla \u00e8 interpretata da Jennipher Antoni, doppiata da Daniela Abbruzzese. \nKillian Oberndorf.\nFiglio di J\u00fcrgen e Ulla, fratello maggiore di Erik, \u00e8 uno studente del liceo di Winden, appassionato di teatro. Nella realt\u00e0 alternativa di Eva, Killian \u00e8 fidanzato con Martha Nielsen.\nKillian \u00e8 interpretato da Sammy Scheuritzel ed \u00e8 doppiato in italiano da Gabriele Vender. \nClausen.\n\u00c8 un ispettore proveniente da Marburgo, che giunge a Winden nel giugno 2020 per indagare sulle numerose scomparse avvenute nell\u2019autunno 2019. \u00c8 un uomo bizzarro, che spesso inserisce citazioni colte (soprattutto di Freud) nei suoi discorsi. Appena arrivato, rimane presto frustrato dalla palese reticenza e mancanza di sincerit\u00e0 dei cittadini di Winden, quando egli cerca di portare avanti le indagini.\nLa sua presenza a Winden ha un secondo fine: Clausen sospetta che il capo della centrale nucleare Alexander Tiedemann sia il responsabile della morte di suo fratello nel 1986. \nClausen \u00e8 interpretato da Sylvester Groth, e doppiato in italiano da Stefano De Sando.\nHelene Albers.\nMadre di Katharina. Nel 1954, Helene \u00e8 una ragazzina che rimane incinta a soli dodici anni e abortisce clandestinamente. Trentatr\u00e9 anni dopo, Helene \u00e8 un\u2019infermiera che lavora nella clinica psichiatrica di Winden. Vive con sua figlia Katharina, che Helene sottopone a frequenti maltrattamenti fisici e psicologici.\nHelene \u00e8 interpretata da Mariella Josephine Aumann (bambina) e Katharina Spiering (adulta).\nLo \"Sconosciuto\".\n\u00c8 un enigmatico personaggio proveniente dal mondo alternativo di Eva. Non ha nome (viene spesso identificato dal simbolo dell\u2019infinito) e ha una vistosa cicatrice sul labbro. Le sue versioni bambina, adulta e anziana si muovono sempre insieme, viaggiando in diverse epoche di entrambi i mondi, al fine di mettere in moto diversi eventi necessari alla preservazione del loop temporale.\nLo \"Sconosciuto\" \u00e8 interpretato da Claude Heinrich (bambino), Jakob Diehl (adulto) e Hans Diehl (anziano), ed \u00e8 doppiato in italiano da Emiliano Coltorti (adulto).\nGustav Tannhaus.\nAntenato di H.G. Tannhaus. \u00c8 un ricco industriale, nonch\u00e9 figlio di uno dei fondatori della setta \"Sic Mundus\", di cui egli stesso fa parte. \u00c8 cieco fin dall'infanzia. Come suo padre prima di lui, Gustav \u00e8 ossessionato dal concetto del viaggio nel tempo e la possibilit\u00e0 di sfruttarlo per poter creare un paradiso in Terra. Nel 1888 avr\u00e0 la prova che i viaggi nel tempo sono possibili, quando si presenteranno alla sua porta dei visitatori provenienti dal 2020.\nGustav \u00e8 interpretato da Linus Fischer (bambino) e Alex Werner (anziano).\nMarek Tannhaus.\nFiglio di H.G. Tannhaus. Marek ha un rapporto conflittuale col padre, dal quale si \u00e8 sempre sentito incompreso, e rifiuta categoricamente di ereditare il suo studio da orologiaio. Nel 1971, Marek muore in un incidente stradale insieme alla moglie Sonja e la figlia Charlotte.\nMarek \u00e8 interpretato da Merlin Rose, ed \u00e8 doppiato in italiano da Alessio Nissolino.\nSonja Tannhaus.\nMoglie di Marek, nuora dell\u2019orologiaio H.G. Tannhaus. Nel 1971, Sonja muore in un incidente d\u2019auto insieme al marito e la loro figlia Charlotte.\nSonja \u00e8 interpretata da Svenja Jung."}
{"id": "8921095", "revid": "1186766", "url": "https://it.wikipedia.org/wiki?curid=8921095", "title": "'ndrangheta in Italia", "text": ""}
{"id": "8921098", "revid": "1186766", "url": "https://it.wikipedia.org/wiki?curid=8921098", "title": "'ndrangheta nel mondo", "text": ""}
{"id": "8921107", "revid": "767487", "url": "https://it.wikipedia.org/wiki?curid=8921107", "title": "Festival internazionale di poesia di Tecoh", "text": "Il Festival internazionale di poesia di Tecoh \u00e8 un evento che consiste in letture pubbliche di poesie armonizzate con attivit\u00e0 culturali, di poeti e artisti di diversi paesi, tenutesi nel comune di Tecoh, nello Yucat\u00e1n. Il festival \u00e8 sostenuto dal governo di Tecoh, in Messico.\nStoria.\nAl fine di aumentare il programma culturale dello stato dello Yucat\u00e1n e in seguito al 130\u00ba anniversario del comune di Tecoh, il poeta e promotore culturale Alejandro Rej\u00f3n Huchin ha proposto di inaugurare un festival internazionale per aiutare a sensibilizzare il pubblico diverso, contribuendo a comunit\u00e0 di sviluppo sociale e culturale, il festival ha anche contribuito alla memoria culturale rendendo omaggio al poeta messicano Ra\u00fal Ren\u00e1n attraverso lo svelamento di una targa e la consegna della medaglia internazionale che porta il suo nome.\nL'accoglienza della prima edizione \u00e8 stata positiva davanti ai media, grazie al riavvicinamento della comunit\u00e0 in generale, soprattutto dei bambini e dei giovani.\nPartecipanti alla prima edizione.\nAl festival hanno partecipato poeti e artisti provenienti da Stati Uniti, Cuba, Colombia, Guatemala, Argentina e Messico, tra cui i poeti messicani Marcos Rodr\u00edguez Leija e V\u00edctor Toledo. \nRa\u00fal Ren\u00e1n International Poetry Prese.\nIl premio internazionale di poesia del festival \u00e8 stato assegnato ai seguenti poeti:\nRub\u00e9n Reyez Ram\u00edrez: Per il suo contributo da una prospettiva antropologica, filosofica e umanistica alla letteratura messicana, ma soprattutto alla letteratura yucateca.\nJuan Arabia e Camila Evia: Per il grande lavoro nell'editoriale e nella rivista Poesia di Buenos Aires, il cui impatto internazionale ha sostenuto la diffusione della letteratura delle nuove generazioni."}
{"id": "8921110", "revid": "73843", "url": "https://it.wikipedia.org/wiki?curid=8921110", "title": "Croce di Matilde", "text": "La croce di Matilde (; ) \u00e8 una croce processionale ottoniana del tipo \"crux gemmata\", risalente all'XI secolo e conservata a Essen, nel tesoro della cattedrale. Prende il nome dalla badessa Matilde (\u2020 1011) che \u00e8 raffigurata come donatrice su una placca in smalto cloisonn\u00e9 sullo stelo della croce.\nFu realizzata tra il 1000 circa, quando Matilde era badessa, e il 1058, quando mor\u00ec la successiva badessa Teofano, a seconda dell'interpretazione che si vuole dare alle circostanze della sua creazione. Entrambe erano principesse della dinastia ottoniana. Potrebbe essere stato completata in pi\u00f9 fasi e il corpo del Cristo crocifisso potrebbe essere una sostituzione ancora successiva. La croce, che \u00e8 anche chiamata la \"seconda croce di Mathilde\", fa parte di un gruppo insieme alla Croce di Ottone e Matilde o \"prima croce di Mathilde\" della fine del secolo precedente, alla Croce Senkshmelz e alla Croce di Teofano. Tutte le croci furono eseguite per l'abbazia di Essen, ora cattedrale di Essen, e sono conservate nel tesoro della cattedrale, dove questa croce \u00e8 il numero di inventario 4.\nStoria.\nDalla sua creazione, la croce \u00e8 sempre stata localizzata ad Essen, fatta eccezione per le evacuazioni durante le guerre e altre crisi. A causa delle somiglianze con le altre due croci del tesoro della Cattedrale, che mostrano Matilde e furono anch'esse donate a Essen, si presume che appartenga all'abbazia ininterrottamente dalla sua donazione fino alla secolarizzazione del 1802. Tuttavia, i documenti sopravvissuti dell'abbazia, poi cattedrale, non menzionano esplicitamente la croce. L\"'Inventarium reliquiarum Essendiensium\" del 12 luglio 1627, il primo inventario del tesoro dell'Abbazia, non consente una certa identificazione, poich\u00e9 riportava solo \"Due crocifissi riccamente decorati con pietre preziose e oro, ma rame dorato sul retro\". Questa descrizione si applica a tutte e quattro le croci astili nel tesoro della Cattedrale di Essen. Il \"Liber Ordinarius\", che regolava l'uso liturgico del tesoro del monastero, menziona solo le croci processionali in generale. Durante la Guerra dei Trent'anni la badessa del monastero fugg\u00ec a Colonia con i tesori, durante altre crisi la croce fu probabilmente nascosta nell'area del monastero. Ci\u00f2 \u00e8 documentato nel 1794, quando i francesi avanzarono su Essen e il tesoro del monastero fu portato a Steele, oggi quartiere di Essen, nell'orfanotrofio donato dalla badessa Franziska Christine von Pfalz-Sulzbach.\nDurante la secolarizzazione, la Congregazione cattolica di San Giovanni rilev\u00f2 la collegiata e il suo inventario come chiesa parrocchiale, che poi divenne cattedrale di Essen. Durante la rivolta della Ruhr nel 1920, l'intero tesoro del monastero fu portato a Hildesheim in gran segreto, da dove fu restituito nel 1925 nelle stesse circostanze segrete.\nDurante la seconda guerra mondiale, il tesoro della cattedrale fu portato prima a Warstein, poi ad Albrechtsburg a Mei\u00dfen e da l\u00ec a un bunker a Siegen. Trovata l\u00ec dalle truppe americane dopo la fine della guerra, la croce con il tesoro fin\u00ec nel Museo statale di Marburg e successivamente in un punto di raccolta di opere d'arte al castello di Dyck vicino a Rheydt. Dall'aprile all'ottobre 1949 il tesoro della Cattedrale di Essen fu esposto a Bruxelles e Amsterdam in irripetibili mostre assieme agli altri tesori recuperati alla fine della guerra, per poi essere riportato a Essen.\nCon l'istituzione della diocesi della Ruhr nel 1958 e l'elevazione della parrocchiale cattolica di Essen alla cattedrale, la propriet\u00e0 della croce \u00e8 passata alla diocesi di Essen.\nDescrizione.\nLa Croce di Matilde \u00e8 alta 45 cm e larga 30,5 cm. Le traverse sono lunghe 6,3 cm e profonde 2,2 cm. \u00c8 costituita da un'anima in legno di quercia rivestita in foglia d'oro. Sotto la croce c'\u00e8 una moderna sfera di vetro che funge da maniglia. Le estremit\u00e0 della croce latina sono svasate come nella prima croce di Matilde e nella Croce di Lotario ad Aquisgrana. I bordi e il rovescio della Croce di Matilde sono ricoperti di rame dorato. Il retro \u00e8 decorato con un \"Agnus Dei\" punzonato, accompagnato dai simboli dei quattro Evangelisti. Sul dritto si trova un crocifisso fuso in bronzo e dorato, con tre cavit\u00e0 per contenere le reliquie: due sul retro e una nella testa . A sinistra e a destra del crocifisso ci sono tondi di smalto con personificazioni del Sole e della Luna, circondati da quattro perle ciascuno e da una lavorazione a filigrana. Sopra il crocifisso c'\u00e8 il \"titulus crucis\" in smalto: IHC NAZA / RENVS REX / IVDEORV (\"Ges\u00f9 di Nazareth, Re dei Giudei\"), sopra il quale c'\u00e8 una grande pietra rossa circondata da quattro perle. Sotto il crocifisso si trova un cammeo marrone con un leone e sotto di esso si trova una lastra di smalto con il ritratto del donatore che raffigura Matilde in abiti monastici, inginocchiata in preghiera davanti alla Madonna con la scritta dedicatoria. La zona centrale con il crocifisso, il ritratto della donatrice, l'iscrizione della croce, il cammeo del sole, della luna e del leone sono delimitati da una striscia di lastre e pietre di smalto alternate, ciascuna circondata da quattro perle. Alla fine di ogni traversa ci sono quattro pietre colorate a forma di lacrima attorno a una pietra centrale. Sul braccio destro, la pietra centrale \u00e8 un cammeo con un busto femminile rivolto a sinistra. Sul braccio sinistro si trova un altro cammeo intagliato in un pezzo di onice rigato, raffigurante di profilo un soldato con l'elmo, che impugna una lancia.\nLa Croce di Matilde \u00e8 generalmente considerata la pi\u00f9 debole delle quattro croci processionali di Essen in termini di qualit\u00e0 artistica. Pothmann ritiene che l'arte e l'artigianato dispiegati in questa croce non siano di qualit\u00e0 cos\u00ec elevata come per le altre. Nel 1904, Humann la descrisse come una \"grandezza ingombra e, sotto ogni aspetto, un'immagine pi\u00f9 rozza\". La valutazione artistica della croce \u00e8 resa complicata da un restauro non documentato che deve essere avvenuto tra il 1904 e il 1950. In questo restauro sono stati fusi gli smalti dei bordi, permettendo di vedere i colori sottostanti.\nCrocifisso.\nGes\u00f9 sta in piedi su un suppedaneo, con le gambe unite. I piedi non sono inchiodati. Il perizoma \u00e8 annodato al centro e cade uniformemente in ampie pieghe. Le braccia sono leggermente disuguali in lunghezza. La testa \u00e8 piegata di lato ed \u00e8 circondata da un'aureola attaccata al braccio orizzontale della croce e non \u00e8 posizionato per tenere conto dell'inclinazione della testa. Humann definisce la posizione del corpo goffa. Fino al 2010, le cavit\u00e0 sul suo lato posteriore contenevano tre piccoli pacchetti di reliquie, tenuti in posizione da lacci. Le reliquie erano state associate alla croce sin dalla sua creazione. La reliquia nella cavit\u00e0 pi\u00f9 bassa era avvolta in un pezzo di taffet\u00e0 color porpora, ma priva di \"cedula\" (foglietto identificativo). Nella cavit\u00e0 centrale si trovava una reliquia avvolta in lino bianco con una \"cedula\" di accompagnamento, indicante \"innocentu\", interpretabile come una reliquia della strage degli innocenti. La \"cedula\" \u00e8 scritta in minuscola carolingia, il che la data al X o XI secolo e la localizza nello \"scriptorium\" dell'abbazia di Essen.\nC'erano altre tre \"cedule\" frammentarie di pergamena su frammenti di stoffa nella cavit\u00e0 della testa, con frammenti di seta rossa. La loro scrittura ha elementi tipici dello \"scriptorium\" di Essen; uno dei frammenti nomina san Lorenzo (\u2020 258). La croce conteneva quindi le reliquie di san Lorenzo e dei santi Innocenti, pi\u00f9 altre non identificate. La presenza di una reliquia di san Lorenzo \u00e8 comprensibile dal momento che Ottone I, nonno della badessa Mathilde, attribu\u00ec a san Lorenzo la vittoria della a Lawrence il suo successo nella battaglia di Lechfeld (955). La storica Annemarie Stauffer ha sottolineato il simbolismo cromatico delle copertine del reliquiario: il tessuto di lino bianco nel corpo della figura di Cristo si trova al posto del corpo martoriato di Cristo, il lino come materiale di benda tipico per la guarigione dell'umanit\u00e0 attraverso la morte sacrificale di Cristo e il fagottino rosso al posto del perizoma per il martirio. Il colore viola nella testa di Cristo non \u00e8 univoco, ma \u00e8 collegabile al trionfo di Cristo sulla morte e alla sua regalit\u00e0. I tessuti delle reliquie e le \"cedole\" sono ora conservati nella camera del tesoro della cattedrale separatamente con i numeri di inventario da MK1 a MK4.\nSmalti.\nLa Croce di Mathilde era dotata di quaranta tavolette di smalto, di cui ne rimangono 37: lo smalto con il ritratto della donatrice, lo smalto con l'iscrizione della croce, due smalti tondi con le personificazioni del Sole e della Luna e 33 smalti ornamentali. Altri tre smalti ornamentali andarono perduti prima della pi\u00f9 antica descrizione della croce. Di tutti gli oggetti del tesoro di Essen, la Croce di Mathilde \u00e8 il pi\u00f9 riccamente decorato con smalti. Tutte le cornici smaltate sono filigranate.\nRitratto della donatrice.\nLo smalto ha dimensioni 6 cm x 2,9 cm. L'iconografia \u00e8 quella del \"trono di Sapienza\" e mostra una Madonna in trono in vista frontale a destra, che tiene il Bambino Ges\u00f9 sul ginocchio sinistro, di fronte a una figura vestita con le vesti bianche di una monaca. La monaca tiene una croce con entrambe le mani, che offre a Ges\u00f9 bambino. Il bambino allunga entrambe le mani verso la croce in un gesto di accettazione. Un'iscrizione \"MA / HTH / ILD / AB / BH / II\" permette di identificare la figura inginocchiata come la badessa Mathilde. L'iscrizione \u00e8 probabilmente errata ed \u00e8 da intendere come \"AB / BA / TI\", ossia ABBATI (SSA). Sopra e a destra della Madonna ci sono altre due iscrizioni, incomprensibili. Si teorizza che siano versioni mutilate di iscrizioni greche. L'epigrafista Sonja Hermann suggerisce che, per quanto riguarda la scritta superiore, lo smaltatore abbia confuso la terza e la quarta lettera e abbia invertito una \u03a4, che darebbe \u039c\u0397\u03a4\u0397\u03a1 (\u03bc\u03ae\u03c4\u03b7\u03c1 - \"madre\"). Hermann ritiene invece di leggere i simboli sulla destra, disposti verticalmente, come \u0399\u03a5 \u03a7\u03a5 e quindi come abbreviazione di \u0399 (\u03b7\u03c3\u03bf) \u03cd \u03a7 (\u03c1\u03b9\u03c3\u03c4\u03bf) \u03cd (\"di Ges\u00f9 Cristo\").\nLo sfondo dello smalto \u00e8 in verde traslucido, con le lettere incastonate in oro. La testa di Maria \u00e8 circondata da un'aureola di giallo opaco e indossa un cappuccio bianco e una veste traslucida marrone-viola con maniche rosso ocra. La veste e le maniche sono armonizzate da un unico profilo in filo d'oro. Maria siede su un trono giallo, con i piedi in scarpe grigie appoggiate su un poggiapiedi blu. Il suo viso \u00e8 beige, con i suoi occhi circolari dello stesso colore del viso. Le sopracciglia, il naso e la bocca sono raffigurati con fili d'oro. La posa ieratica di Maria \u00e8 una caratteristica notevole delle \"Sedes Sapentiae\".\nIl bambino si siede sul ginocchio sinistro di Maria, le sue gambe pendono tra le sue ginocchia. Ges\u00f9 ha un'aureola rossa con una croce d'oro. Il suo viso \u00e8 dettagliato in oro, come quello di Maria. Cristo indossa una veste blu, con fili d'oro che indicano pieghe e scarpe grigie. L'abbigliamento di Mathilde \u00e8 costituito da una vestaglia bianca aderente di un monaco, con un cappuccio bianco che \u00e8 dettagliato con filo d'oro. Sotto la veste, come \u00e8 visibile sulle sue braccia, indossa una biancheria intima blu. La croce che tiene in posizione verticale \u00e8 delineata con un filo d'oro pi\u00f9 largo. Poich\u00e9 la trave trasversale verticale si fonde con il lato del trono e la traversa orizzontale si fonde con il bracciolo del trono, la croce stessa \u00e8 difficile da distinguere. La linea di vista di Mathilde passa attraverso il transetto della sua croce e la mano di Cristo fino al volto del suo salvatore.\nQuesto ritratto del donatore mostra parallelismi con il ritratto del donatore sulla copertina dell'Evangeliario di Teofano, in cui Teofano assume una posa simile ma pi\u00f9 orizzontale, e presenta la sua donazione a una Maria in trono. A causa della somiglianza della postura della Madonna in trono con la Madonna d'oro di Essen \u00e8 stato ipotizzato che l'atto di donazione vero e proprio sia stato compiuto in presenza della statua.\n\"Titulus crucis\".\nLa scritta del \"titulus crucis\" sopra il crocifisso \"IHC NAZA / RENVS REX / IVDEORV\" \u00e8 realizzata in filo d'oro su uno sfondo blu traslucido. \u00c8 circondata da un ampio bordo dorato e le linee dell'iscrizione sono separate da strisce dorate. Le lettere sono rese facilmente leggibili, ma non raggiungono la precisione del loro modello sulla Croce di Ottone e Matilde. La puntinatura del bordo dorato, caratteristica della bottega di Egberto di Treviri, \u00e8 assente, in contrasto con l'iscrizione targa della Croce di Ottone e Matilde.\nSole e Luna.\nI due medaglioni tondi in smalto con personificazioni del Sole e della Luna, che simboleggiano il lutto di tutta la creazione alla morte di Cristo, si trovano sul braccio orizzontale della croce. Entrambe le personificazioni guardano verso Ges\u00f9, il Sole da sinistra e la Luna da destra. Lo sfondo della targa smaltata raffigurante il Sole \u00e8 di colore verde. Il busto del Sole ha un'espressione triste e le sue mani sono alzate al viso. I suoi occhi marrone-viola sono rotondi e le sue sopracciglia e il suo naso bulboso sono formati da un filo, mentre la sua bocca spalancata \u00e8 formata da altri due fili. Una fronte corrugata \u00e8 formata da un filo a forma di Y, rafforzando l'espressione triste. Il Sole indossa una corona con quattro raggi frastagliati nei suoi capelli dorati e tiene un panno davanti al suo viso.\nLa placca smaltata della Luna \u00e8 realizzata come un'immagine speculare della placca del Sole. La Luna tiene anche un panno davanti al viso. Lo smalto \u00e8 pi\u00f9 scuro, l'uso del filo \u00e8 leggermente migliore. In contrasto con lo smalto del Sole, i vestiti e i capelli della Luna sono pieni di fili. Per il viso lo smaltatore ha utilizzato un unico filo per naso e bocca.\nSmalti del bordo.\nGli smalti del bordo si alternano a pietre preziose. In totale ci sono cinque diversi motivi in cinque diversi colori. Undici degli smalti hanno un motivo a gradini simile a un tappeto, sette smalti sono divisi in campi. In cinque smalti una croce diagonale \u00e8 il motivo, spesso caratterizzato da motivi circolari con fiori quadrifoglio. Gli smalti rimanenti presentano fiori quadrifoglio modificati. Croci diagonali, motivi a gradini e fiori quadrifoglio si trovano anche come motivi sulla Croce Senkschmelz. I colori utilizzati sono il verde bottiglia traslucido e il blu scuro, nonch\u00e9 il bianco opaco, il rosso, il verde giada, il turchese, il blu e il giallo. Molti degli smalti hanno una controparte invertita, che a volte si trova contrapposta. \u00c8 probabile che tutti gli smalti del bordo fossero originariamente accoppiati, quindi l'aspetto della croce doveva essere meno caotico di quanto lo sia oggi.\nCammei.\nLa Croce di Mathilde contiene tre gemme classiche incise a cammeo, che hanno un ruolo iconografico significativo. Sulla trave orizzontale della croce c'\u00e8 un calcedonio brunastro, con un leone sdraiato o addormentato. Sul braccio sinistro della croce, un onice striato orizzontalmente raffigura un guerriero con lancia e elmo di profilo rivolto verso Ges\u00f9. Di fronte a lui, sul braccio destro della croce si trova un cammeo ovale con un busto femminile leggermente scolpito su fondo scuro. Tutti i cammei sono \"spolia\" romani.\nIl significato iconografico dei cammei non \u00e8 ancora del tutto chiaro. Il leone si trova sul braccio verticale della croce nello stesso punto in cui il serpente appare sulla Croce di Ottone e Matilde e in cui appare il cammeo della Gorgone sulla Croce Senkshmelz, ed entrambi simboleggiano la sconfitta del male a causa del crocifissione di Cristo. Anche il cammeo del leone pu\u00f2 essere inserito in questo sistema simbolico. Ma la raffigurazione del leone sdraiato pacificamente potrebbe avere anche un altro significato: nel \"Physiologus\", una caratteristica del leone \u00e8 che il terzo giorno d\u00e0 vita ai suoi piccoli appena nati con il suo respiro, il che rende il leone un simbolo della risurrezione di Cristo. Il cammeo del leone potrebbe quindi essere interpretato anche come un riferimento alla speranza di resurrezione del donatore raffigurata sulla placca di smalto sottostante.\nIl significato dei cammei sui bracci orizzontali \u00e8 ancora meno chiaro. L'uso di questi particolari oggetti di \"spolia\" sembra intenzionale, ma non \u00e8 stata ancora realizzata una convincente interpretazione iconografica del guerriero nudo con lancia ed elmo e delle donne nobili. Poich\u00e9 entrambi guardano verso Ges\u00f9, come il Sole e la Luna, sembra possibile che abbiano lo scopo di amplificare quelle immagini, bench\u00e9 di base, probabilmente, siano stati selezionati e montati sulla croce nient'altro che per il loro valore estetico.\nDatazione e interpretazione.\nLa Croce di Matilde \u00e8 sempre stata considerata connessa alle altre tre croci processionali ottoniane del tesoro della Cattedrale di Essen. Ai primi del Novecento, lo storico Humann not\u00f2 parallelismi significativi con la Croce di Ottone e Matilde e con la Croce Senkshmelz, tanto che presumeva che l'orafo della Croce di Matilde conoscesse almeno la Croce di Ottone e Matilde (a lui nota come la Croce Vecchia di Matilde. La forma e l'idea generale della Croce di Ottone e di Matilde sono adottate dalla Croce di Matilde: il ritratto del donatore, l'iscrizione della crocifissione, Ges\u00f9 crocifisso su fondo dorato circondato da un elaborato bordo. L'adozione \u00e8 particolarmente significativa nel caso dell'iscrizione sopra la crocifissione, poich\u00e9 l'iscrizione sulla Croce di Matilde \u00e8 copiata direttamente dalla croce pi\u00f9 antica. Il confine temporale \u00e8 dato dalla Croce Senkschmelz: la Croce di Matilde deve essere pi\u00f9 giovane di questi due modelli. Nel 1904, Humann concluse sulla base dell'immagine di Matilde, che la Croce di Matilde fu realizzata prima del 1011, anno della sua morte. Sulla base del fatto che la Croce di Matilde \u00e8 generalmente meno armonizzata, colorata e tecnicamente riuscita, si presumeva che Matilde l'avesse donata poco prima della fine della sua vita, quando non aveva pi\u00f9 l'artista della Croce di Ottone e Matilde a la sua disposizione. Poich\u00e9 la Croce di Ottone e Matilde era spesso chiamata la \"Croce di Matilde\" a quel tempo, chiam\u00f2 l'altra la \"Croce Giovane di Matilde\" o la \"Seconda Croce di Matilde\", identificandola posteriore sia per cronologia, sia per qualit\u00e0 complessiva.\nLa datazione della Croce di Mathilde a prima del 1011 ha sollevato problemi di storia dell'arte. Per prima cosa, i singoli motivi ornamentali si trovano anche sulla Croce Senkschmelz, che dovette essere creata in precedenza. Inoltre, il \"Ges\u00f9 crocifisso\" della Croce di Mathilde mostra numerosi parallelismi con un gruppo di crocifissi in bronzo fuso, di cui l'esempio pi\u00f9 evidente \u00e8 il crocifisso sulla Croce di Hermann e Ida, che fu creato almeno trent'anni dopo la morte della badessa Matilde. Ci sono ulteriori parallelismi con le raffigurazioni della croce sulle sculture in avorio di Colonia, come la copertina del libro in avorio dell'Evangeliario di Teofano. Poich\u00e9 l'attuale crocifisso non \u00e8 montato all'interno, si \u00e8 ipotizzato che la Croce di Matilde sia stata realizzata a met\u00e0 dell'XI secolo ma che l'originale crocifisso sia stato sostituito con uno montato nella stessa impronta del precedente. Poich\u00e9 gli studiosi presumevano che la badessa Sophia avesse interrotto diversi progetti di Matilde, come il \"westbau\" della cattedrale di Essen o il reliquiario di San Marsus, si presumeva anche che la Croce di Matilde fosse stata assemblata per la prima volta sotto la badessa Teofano dopo la reggenza di Sophia, o meglio che Teofano avesse concluso o terminato di assemblare la croce incompiuta donata da Matilde. Un argomento a favore di questa ricostruzione \u00e8 la somiglianza del ritratto del donatore della Croce di Matilde con il ritratto del donatore di Teofano sulla copertina dell'Evangeliario di Teofano.\nUna nuova interpretazione della Croce di Matilde \u00e8 suggerita da Klaus Gereon Beuckers. Interpretando la stessa Teofano donatrice della croce, la data intorno al 1050. Il crocifisso sarebbe quindi originale. Beuckers ha incluso la Croce di Matilde tra gli sforzi di Teofano per commemorare Matilde. Teofano circond\u00f2 la tomba di Matilde nel nuovo edificio consacrato nel 1051, la cosiddetta cripta di Teofano o cripta di Altfrid, concepita come con una struttura commemorativa, aumentando l'importanza liturgica della badessa precedente al fine di aumentare l'importanza dell'Abbazia. Teofano, quindi, avrebbe fatto realizzare un nuovo smalto per la Croce di Matilde, che richiamava direttamente lo smalto pi\u00f9 antico gi\u00e0 ad Essen. Beuckers suppone quindi che la Croce di Matilde sia stata realizzata ad Essen. Poich\u00e9 gli unici smalti usati sui tesori pi\u00f9 antichi di Teofano (il reliquiario del Sacro Chiodo e la Croce di Teofano) sono pezzi di reimpiego da opere anche di poco precedenti come la Madonna d'oro di Essen, Teofano probabilmente rimise in funzione il laboratorio di smalti di Essen con nuovo personale per la fabbricazione della croce di Mathilde, lo stesso laboratorio che aveva lavorato sotto Matilde per le sue croci processionali e per il reliquiario di Marsus.\nUso liturgico.\nI dettagli sull'uso liturgico della croce non sono noti. Per quanto riguarda le fonti, soprattutto il \"Liber Ordinarius\" intorno al 1400, prescrivevano l'uso di croci astili per le processioni, ma questo veniva fatto in generale e senza menzionare le singole croci. Sebbene la diocesi non utilizzi pi\u00f9 la Croce di Matilde nelle processioni per motivi di conservazione, non \u00e8 un pezzo da museo, ma un oggetto religioso, che pu\u00f2 essere utilizzato nelle funzioni religiose. Ad esempio, \u00e8 stato utilizzato come croce d'altare il 5 novembre 2011 in una cerimonia commemorativa nel millesimo anniversario della morte di Matilde, per la cui memoria \u00e8 stata originariamente donata."}
{"id": "8921111", "revid": "599013", "url": "https://it.wikipedia.org/wiki?curid=8921111", "title": "Freddie Gillespie", "text": ""}
{"id": "8921113", "revid": "76963", "url": "https://it.wikipedia.org/wiki?curid=8921113", "title": "Jean-Pierre Verheggen", "text": "Biografia.\nCarriera.\nNato a Gembloux, in Vallonia (Belgio francofono), Jean-Pierre Verheggen partecipa insieme a Christian Prigent negli anni '70 a \"TXT\", rivista d'avanguardia radicale dell'impresa \"testuale\", in cui parla del suo progetto di scrittura dalla \"forma carnevalesca\".\nDivenne professore di francese all'Ateneo reale di Gembloux per i primi tre anni dell'insegnamento secondario. Nel 1990 diventa consigliere del Ministro della Cultura belga Bernard Anselme e nel 1992 \u00e8 l'incaricato speciale alla \"promozione delle Lettere francesi del Belgio\".\nIl lavoro letterario.\nA cavallo tra \"humour\" e sbeffeggiamento, la poesia di Verheggen \u00e8 una poesia orale, un'incessante revisione linguistica che, mediante \"calembours\", derisione e trivialit\u00e0, non manca di truculenza e oscenit\u00e0. Ma gli scarichi e gli \"scoppi\" (\"mitraques\", secondo il suo termine) di questo ridere, mescolando crudelt\u00e0 e volutt\u00e0, sono accompagnati anche da una violenza negativa nei confronti di tutte le illusioni politiche, sociali e linguistiche, contro tutti i riti verbali della societ\u00e0 alienante: \u201cLa mia scrittura\u201d, dice Verheggen, \u201crisale al diluvio, a quella vasta tempesta interiore, folle e analfabeta\".\nL\"'Alfabeto delle lettere francesi del Belgio\" cos\u00ec lo definisce:\nNel 1995 viene premiato al \"Grand prix de l'humour noir\" per \"Ridiculum vit\u00e6\" e per l'insieme delle sue opere.\nNel 2005 pubblica \"Portraits crach\u00e9s\" (\"Ritratti sputati\"), una raccolta di ritratti di personalit\u00e0 belghe reali e immaginarie (da Adamo a Tintin), in collaborazione con: Pierre Kroll, Dubus, Kanar, Johan De Moor, Nix, Fr\u00e9d\u00e9ric Jannin, Xavier L\u00f6wenthal, Andr\u00e9 Stas e Juan d'Oultremont.\nNel 2009 \"L'Oral et Hardi\" (\"L'Orale e l'Ardito\") di Verheggen, musicato e messo in scena da Jacques Bonnaff\u00e9, vince un Premio Moli\u00e8re nella categoria \"migliore compagnia\".\nIl 12 giugno 2011, Jean-Pierre Verheggen ha vinto il Premio Robert Ganzo per la poesia al festival del libro e del cinema \"\u00c9tonnants Voyageurs\" di Saint-Malo per tutto il suo lavoro e la sua ultima raccolta dal titolo \"Po\u00e8te bin qu'oui, po\u00e8te bin qu'non ?\", pubblicata da Gallimard. Questo premio portava il valore di 10.000 euro."}
{"id": "8921117", "revid": "1543377", "url": "https://it.wikipedia.org/wiki?curid=8921117", "title": "Luis Gerardo Cabrera Herrera", "text": "Biografia.\nLuis Gerardo Cabrera Herrera \u00e8 nato a Azogues.\nFormazione e ministero sacerdotale.\nHa completato la sua formazione primaria nella sua citt\u00e0 natale e poi \u00e8 entrato nel seminario minore dei frati francescani per la formazione secondaria. Ha concluso gli studi presso il Colegio Fiscal Juan Bautista V\u00e1zquez.\nIl 1\u00ba ottobre 1975 \u00e8 entrato nel noviziato di Quito dell'Ordine dei frati minori. Il 24 settembre dell'anno successivo ha emesso la prima professione. Il 4 settembre 1982 ha emesso la professione solenne a Quito.\nHa studiato filosofia e teologia presso la Pontificia Universit\u00e0 Cattolica dell'Ecuador a Quito.\nL'8 settembre 1983 \u00e8 stato ordinato presbitero. In seguito \u00e8 stato vice maestro dei novizi dal 1983 al 1985; membro del consiglio provinciale dal 1985 al 1988 e maestro dei novizi a Riobamba dal 1985 al 1990. Nel 1990 \u00e8 stato inviato a Roma per studi. Ha conseguito la licenza e nel 1994 il dottorato in filosofia presso la Pontificia Universit\u00e0 Antonianum. Tornato in patria \u00e8 stato segretario per gli studi e la formazione dei frati francescani e responsabile della pastorale vocazionale della provincia francescana dell'Ecuador dal 1995 al 2000; direttore del Centro di studi francescani dell'Ecuador dal 1996 al 2001; segretario esecutivo del settore per l'ecumenismo della commissione per il magistero e la dottrina della Conferenza episcopale dell'Ecuador dal 1996 al 2003; direttore dell'Istituto filosofico-teologico \"Cardenal Bernardino Echeverr\u00eda\" a Quito dal 1998 al 2000; professore di teologia e spiritualit\u00e0 francescana dal 1998 al 2000; ministro provinciale dell'Ecuador dal 2000 al 2003 e definitore del suo ordine a Roma e delegato del ministro generale per le province francescane dell'America Latina e dei Caraibi dal 2004 al 2009.\nMinistero episcopale.\nIl 20 aprile 2009 papa Benedetto XVI lo ha nominato arcivescovo metropolita di Cuenca. Ha ricevuto l'ordinazione episcopale il 4 luglio successivo dall'arcivescovo Giacomo Guido Ottonello, nunzio apostolico in Ecuador, co-consacranti l'arcivescovo metropolita di Guayaquil Antonio Arregui Yarza e quello di Quito Ra\u00fal Eduardo Vela Chiriboga. Durante la stessa celebrazione ha preso possesso dell'arcidiocesi. Il 29 giugno 2010 il papa gli ha imposto il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nIl 29 marzo 2014 papa Francesco lo ha nominato membro della Congregazione per gli istituti di vita consacrata e le societ\u00e0 di vita apostolica.\nIl 24 settembre 2015 lo stesso pontefice lo ha nominato arcivescovo metropolita di Guayaquil. Ha preso possesso della diocesi il 5 dicembre successivo con una cerimonia nella cattedrale metropolitano di San Pietro a Guayaquil. Il 29 giugno 2016 il papa gli ha consegnato il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano. Il 14 agosto successivo il nunzio apostolico Giacomo Guido Ottonello glielo ha imposto durante una celebrazione svoltasi nella cattedrale metropolitana.\nHa partecipato alla XIV assemblea generale ordinaria del Sinodo dei vescovi che ha avuto luogo nella Citt\u00e0 del Vaticano dal 4 al 25 ottobre 2015 sul tema \"La vocazione e la missione della famiglia nella Chiesa e nel mondo contemporaneo\".\nNel settembre del 2017 ha compiuto la visita \"ad limina\".\nHa svolto un ruolo importante nella ricerca del dialogo per la pace durante le manifestazioni antigovernative dell'ottobre del 2019.\nDall'11 novembre 2020 \u00e8 presidente della Conferenza episcopale dell'Ecuador. In precedenza \u00e8 stato vicepresidente della stessa dall'5 maggio 2011 all'8 maggio 2014 e dal 28 aprile 2017 all'11 novembre 2020 e presidente della commissione per i laici dal 2014.\nGenealogia episcopale e successione apostolico.\nLa genealogia episcopale \u00e8:\nLa successione apostolica \u00e8:"}
{"id": "8921119", "revid": "599013", "url": "https://it.wikipedia.org/wiki?curid=8921119", "title": "Kenji-Van Boto", "text": "Caratteristiche tecniche.\n\u00c8 un terzino sinistro.\nCarriera.\nNato a Riunione da padre di origini malgasce, inizia a giocare a calcio presso la squadra locale del dove rimane fino al 2011, quando si trasferisce in Francia per unirsi al settore giovanile dell'.\nNel 2014 viene aggregato alla seconda squadra con cui debutta il 10 maggio in occasione dell'incontro di Championnat de France amateur 2 vinto 5-1 contro il ; pochi mesi pi\u00f9 tardi, il 28 ottobre, esordisce anche in prima squadra giocando l'incontro di Coupe de la Ligue perso 3-1 contro il . Il 24 giugno 2016 firma il suo primo contratto professionistico con il club bianco-azzurro e viene promosso definitivamente in prima squadra; il 30 luglio seguente debutta in Ligue 2 giocando da titolare l'incontro pareggiato 0-0 contro il ; nei mesi seguenti si ritaglia sempre pi\u00f9 spazio ed il 1\u00ba febbraio 2017 realizza la sua prima rete nell'incontro di Coppa di Francia vinto 3-0 contro il .\nStatistiche.\n\"Statistiche aggiornate al 13 aprile 2021\"."}
{"id": "8921120", "revid": "478814", "url": "https://it.wikipedia.org/wiki?curid=8921120", "title": "Orlando Open I 2021 - Doppio", "text": "Andrej Golubev / Oleksandr Nedovjesov erano i campioni in carica, ma hanno deciso di non partecipare al torneo.\nIn finale Mitchell Krueger / Jack Sock hanno battuto Christian Harrison / Dennis Novikov con il punteggio di 4-6, 7-5, [13-11].\nWildcard.\n&lt;ol start=\"3\"&gt;"}
{"id": "8921128", "revid": "212348", "url": "https://it.wikipedia.org/wiki?curid=8921128", "title": "Hotel Nacional'", "text": ""}
{"id": "8921148", "revid": "287204", "url": "https://it.wikipedia.org/wiki?curid=8921148", "title": "Emilio Aranguren Echeverr\u00eda", "text": "Biografia.\nEmilio Aranguren Echeverr\u00eda \u00e8 nato a Santa Clara il 2 settembre 1950.\nFormazione e ministero sacerdotale.\nHa compiuto gli studi ecclesiastici dapprima nel seminario minore \"San Basilio\" a Santiago di Cuba e poi in quello maggiore \"San Carlo e Sant'Ambrogio\" di San Crist\u00f3bal de La Habana.\nIl 1\u00ba febbraio 1978 \u00e8 stato ordinato presbitero per l'allora diocesi di Cienfuegos-Santa Clara. Ha svolto il ministero sacerdotale come vicario parrocchiale e successivamente come parroco a Cruces, Hajas y Camarones, La Pastora, Santo Domingo y Mancas e Sagua la Grande.\nMinistero episcopale.\nIl 30 aprile 1991 papa Giovanni Paolo II lo ha nominato vescovo ausiliare di Cienfuegos-Santa Clara e titolare di Celle di Proconsolare. Ha ricevuto l'ordinazione episcopale il 23 giugno successivo dal vescovo di Cienfuegos-Santa Clara Fernando Ramon Prego Casal, co-consacranti l'arcivescovo metropolita di Santiago di Cuba Pedro Claro Meurice Estiu e il vescovo di Pinar del Rio Jos\u00e9 Siro Gonz\u00e1lez Bacallao.\nIl 1\u00ba aprile 1995 lo stesso pontefice ha diviso la circoscrizione nelle presenti diocesi di Cienfuegos e nella Santa Clara e lo ha nominato vescovo di quest'ultima.\nIl 14 novembre 2005 papa Benedetto XVI lo ha nominato vescovo di Holgu\u00edn. Ha preso possesso della diocesi l'11 dicembre successivo.\nNel maggio del 2008 e nel maggio del 2017 ha compiuto la visita \"ad limina\".\nDal 10 novembre 2017 \u00e8 presidente della Conferenza dei vescovi cattolici di Cuba. In precedenza \u00e8 stato segretario generale della stessa dal 1991.\n\u00c8 anche stato presidente del dipartimento \"Comunione ecclesiale e dialogo\" del Consiglio episcopale latinoamericano.\nGenealogia episcopale.\nLa genealogia episcopale \u00e8:"}
{"id": "8921149", "revid": "1924342", "url": "https://it.wikipedia.org/wiki?curid=8921149", "title": "Coi Leray", "text": "Biografia.\nFiglia del rapper Benzino, proprietario della nota rivista hip hop \"The Source\", Brittany Collins \u00e8 nata a Boston ed \u00e8 cresciuta ad Hackensack. Ha iniziato a scrivere canzoni durante l'adolescenza e all'et\u00e0 di 16 anni ha abbandonato gli studi per tentare la carriera musicale.\nCarriera.\nNel 2017 ha pubblicato su SoundCloud e YouTube il suo primo brano, \"G.A.N.\", che ha ricevuto popolarit\u00e0 a livello locale. Ad esso hanno fatto seguito nel 2018 il singolo \"Huddy\" e il mixtape di debutto \"Everythingcoz\". Nel dicembre 2018 ha collaborato con Ski Mask the Slump God e Jacquees nel brano \"Save the Day\", inciso per la del film \"\". Nel gennaio 2019 ha firmato un contratto con la Republic Records e il 18 dello stesso mese ha pubblicato il secondo mixtape \"EC2\". Nello stesso anno ha accompagnato Trippie Redd nel suo \"Life's a Trip Tour\"; \u00e8 anche apparsa come artista ospite nel brano di Redd \"Everything BoZ\", inserito nell'album \"!\".\nAd aprile 2020 ha pubblicato \"Better Days\", una collaborazione con Fetty Wap, mentre il 14 agosto dello stesso anno ha messo in commercio l'EP \"Now or Never\", che riceve una buona accoglienza da parte della critica. Il 22 gennaio 2021 pubblica il singolo \"No More Parties\", che diventa rapidamente virale su TikTok: grazie ad un successivo remix in collaborazione con Lil Durk il brano porta per la prima volta Leray nella Billboard Hot 100, raggiungendo il 26\u00ba posto. Due mesi dopo pubblica \"Big Purr (Prrdd)\", che vede la partecipazione di Pooh Shiesty: anch'esso riceve grande seguito su TikTok e finisce per debuttare alla numero 69 nella Hot 100 statunitense."}
{"id": "8921150", "revid": "300067", "url": "https://it.wikipedia.org/wiki?curid=8921150", "title": "Oklahoma City Blue 2020-2021", "text": "La stagione 2020-21 degli Oklahoma City Blue fu la 20\u00aa nella NBA D-League per la franchigia.\nGli Oklahoma City Blue arrivarono noni nella regular season con un record di 8-7, non qualificandosi per i play-off."}
{"id": "8921160", "revid": "1728", "url": "https://it.wikipedia.org/wiki?curid=8921160", "title": "C'era una volta Peter Pan", "text": "C'era una volta Peter Pan \u00e8 il tredicesimo album in studio del cantautore napoletano Gianni Fiorellino, pubblicato il 13 aprile 2021 e prodotto e distribuito dalla Zeus Record. Nello stesso giorno il cantante pubblica in singolo dedicato alla moglie \"Carme'\".\nIl disco, oltre a contenere il brano homemade pubblicato in periodo lockdown nell'aprile 2020 \"Nisciuna nuttata nun po' maie ferni'\" e ad essere anticipato dal singolo \"Eterno ammore\" con la cantante Giusy Attanasio il 12 febbraio, \u00e8 stato presentato in anteprima sulla pagina ufficiale Facebook dell'artista alle ore 22.00 del 12 aprile in diretta.\nIl titolo dell'album riprende la canzone del disco dedicata al padre dell'artista venuto a mancare improvvisamente nel giugno 2020\n ed \u00e8 accompagnato dal DVD del suo secondo concerto al Palapartenope tenutosi nel gennaio 2020."}
{"id": "8921161", "revid": "9595", "url": "https://it.wikipedia.org/wiki?curid=8921161", "title": "Zumelle", "text": ""}
{"id": "8921163", "revid": "767487", "url": "https://it.wikipedia.org/wiki?curid=8921163", "title": "Monte Chiesa", "text": "Il Monte Chiesa \u00e8 una montagna delle Alpi alta 2061\u00a0m. situata nella parte settentrionale dell'Altopiano dei Sette Comuni, in Provincia di Vicenza.\nDescrizione.\nLa cima si eleva di pochi metri rispetto il settore sommitale dell'altopiano dei Sette Comuni ed \u00e8 raggiungibile attraverso varie vie, grazie alla fitta rete di rotabili e sentieri realizzati sulla zona durante la prima guerra mondiale.\nCollocata ad una quota superiore ai m s.l.m., la zona \u00e8 priva di vegetazione fatto salvo che per la presenza del pino mugo. Il carsismo in tutta la zona \u00e8 assai evidente.\nStoria.\nLa cima \u00e8 nota per gli eventi legati alla prima guerra mondiale, essa infatti si trova poco lontana dal monte Ortigara e, congiuntamente col monte Campigoletti, costituiva uno dei capisaldi pi\u00f9 settentrionali della \"Winterstellung\" austroungarica, linea pi\u00f9 volte attaccata dai reparti italiani durante la battaglia del monte Ortigara nel 1917.\nIl settore del monte Chiesa era presidiato da reparti sloveni (17\u00ba reggimento di Lubiana) dislocati in particolar modo in una dolina poi ribattezzata \"dolina degli sloveni\". Sulla zona \u00e8 possibile visitare oggi:"}
{"id": "8921200", "revid": "1318658", "url": "https://it.wikipedia.org/wiki?curid=8921200", "title": "A sa zente", "text": "A sa zente \u00e8 un singolo del gruppo musicale sardo Tazenda, che fa parte del loro primo album in studio Tazenda pubblicato nel 1988. e incluso nel loro primo album dal vivo \"Il popolo rock\".\nNote.\nCategoria che raggruppa i brani musicali dei Tazenda."}
{"id": "8921202", "revid": "271907", "url": "https://it.wikipedia.org/wiki?curid=8921202", "title": "Igor' Plotnickij", "text": "\u00c8 stato Capo della Repubblica Popolare di Lugansk e comandante supremo delle forze armate della RPL dal 2014 al 2017. .\nPrima di diventare primo ministro della RPL era membro del partito filo-ucraino Unione Popolare.\nNel 2017 si \u00e8 dimesso dalla carica di Capo della RPL dichiarando di voler essere una via di contatto tra le forze ucraine e quelle separatiste."}
{"id": "8921206", "revid": "767487", "url": "https://it.wikipedia.org/wiki?curid=8921206", "title": "Berufj\u00f6r\u00f0ur (Austurland)", "text": "Berufj\u00f6r\u00f0ur (Austurland) \u00e8 un fiordo situato nel settore orientale dell'Islanda.\nDescrizione.\nIl Berufj\u00f6r\u00f0ur \u00e8 un fiordo situato nella regione dell'Austurland, nei fiordi orientali. \u00c8 compreso tra Brei\u00f0dalsv\u00edk a nord e Hamarsfj\u00f6r\u00f0ur a sud.\nSi estende dal villaggio di pescatori di Dj\u00fapivogur, posto sulla riva sud allo sbocco in mare del fiordo, e penetra per oltre 30 km in direzione nord-ovest nell'entroterra.\nDal fiordo si dipartono tre valli: B\u00falandsdalur, che si snoda verso l'interno, Foss\u00e1rdalur che parte da Foss\u00e1rv\u00edk a sud e Berufjar\u00f0ardalur dal fondo del fiordo.\nFino a qualche tempo fa era attivo un allevamento di salmoni.\nIl vulcano Brei\u00f0dals.\nSulla sponda orientale si trovano i resti del grande vulcano Brei\u00f0dals, risalente al Terziario. Sono chiaramente visibili i camini costituiti principalmente da riolite, roccia tipica dei vulcani, caratterizzata da un colore tra il beige e il rossastro, a volte misto a intrusioni di basalto scuro. \nI monti circostanti sono spesso nascosti sotto le nuvole. Le vette pi\u00f9 alte raggiungono i 1200 m. Come tutte le montagne dei fiordi orientali, sono state spianate dai ghiacciai dell'ultima era glaciale, che in questa parte dell'Islanda si sono mantenuti per un periodo particolarmente lungo (fino a circa 10.000 anni fa).\nDenominazione.\nUn altro fiordo con la stessa denominazione \u00e8 il Berufj\u00f6r\u00f0ur, posto nella regione del Vesturland, nella parte occidentale dell'Islanda.\nInsediamenti.\nL'unico insediamento del fiordo \u00e8 il villaggio di Dj\u00fapivogur, che sorge sulla sponda meridionale proprio allo sbocco del fiordo. L'interno del fiordo \u00e8 considerato difficile da navigare a causa delle numerose secche.\nVie di comunicazione.\nLa Hringvegur, la grande strada statale che contorna l'intera Islanda, fa il giro del fiordo. Intorno a Dj\u00fapivogur e verso H\u00f6fn (Hvalnesskr\u00ed\u00f0ur) ci sono ancora alcuni tratti non asfaltati.\nL'Axarvegur (comunemente chiamata \"\u00d6xi\") lunga 19 km, si dirama all'interno del fiordo, e permette di accorciare il percorso tra Dj\u00fapivogur ed Egilssta\u00f0ir a 85 km. Seguendo il percorso della Hringvegur che transita sopra all'altopiano Brei\u00f0dalshei\u00f0i, la distanza \u00e8 di 146 km. Prima dell'ampliamento del sentiero originale, questa scorciatoia sull'\u00d6xi non faceva risparmiare tempo a causa delle cattive condizioni del fondo stradale. Anche oggi la strada \u00e8 chiusa in inverno.\n\u00d6xi \u00e8 ancora sterrata anche se \u00e8 stata allargata e il fondo sistemato. L'isolamento dei fiordi orientali sarebbe un possibile svantaggio; da Brei\u00f0dalsv\u00edk \u00e8 in genere preferito il percorso alternativo via Brei\u00f0dalshei\u00f0i (all'interno della baia di Brei\u00f0dalsv\u00edk) verso Egilssta\u00f0ir."}
{"id": "8921216", "revid": "1543377", "url": "https://it.wikipedia.org/wiki?curid=8921216", "title": "Valerij Bolotov", "text": "\u00c8 stato Capo della Repubblica Popolare di Lugansk e comandante supremo delle forze armate della RPL nel 2014. Fu uno dei creatori della repubblica separatista. Era ricercato dalle autorit\u00e0 ucraine per separatismo e terrorismo."}
{"id": "8921218", "revid": "1305772", "url": "https://it.wikipedia.org/wiki?curid=8921218", "title": "No More Parties", "text": "No More Parties \u00e8 un singolo della rapper statunitense Coi Leray, pubblicato il 22 gennaio 2021 su etichetta discografica Republic Records.\nRemix.\nIl 19 febbraio 2021 \u00e8 stata pubblicata una versione remix del brano realizzata con la partecipazione del rapper statunitense Lil Durk.\nVideo musicale.\nUn video musicale a supporto della nuova versione \u00e8 stato reso disponibile su YouTube l'11 marzo 2021.\nSuccesso commerciale.\nLa canzone ha debuttato al numero 84 della Billboard Hot 100, dando a Leray la sua prima entrata in classifica. Grazie alla commercializzazione del remix ha raggiunto la top fourty, posizionandosi 26\u00ba."}
{"id": "8921222", "revid": "2111283", "url": "https://it.wikipedia.org/wiki?curid=8921222", "title": "Villa Guicciardini (Usella)", "text": "La Villa Guicciardini, \u00e8 un edificio storico nel comune di Cantagallo, nella provincia di Prato, in Toscana.\nStoria.\nLa posizione in cui oggi sorge la villa rappresentava nell'alto medioevo un punto strategico di controllo, trovandosi proprio all'incrocio tra la \"Strada Maestra\", oggi \"SP 325 R\", e la via per Migliana. Non a caso, secondo l'ipotesi pi\u00f9 accreditata, qui sorgeva originariamente un edificio di propriet\u00e0 degli Alberti, proprio sul confine tra il loro dominio ed il Comune di Prato.\nNel XII secolo gli Alberti vendettero tutti i loro possedimenti in Val di Bisenzio ai Bardi, compresa la villa di Usella e l'annessa fattoria.\nNel 1810, dal conte Piermaria, ultimo discendente del ramo familiare di Piero de' Bardi, la propriet\u00e0 pass\u00f2 per via ereditaria ai Guicciardini; infatti egli era cavalier servente e consigliere personale di Caterina Bartolommei, consorte del conte Lorenzo Guicciardini, ai cui figli Francesco e Ferdinando, Bardi lasci\u00f2 l'eredit\u00e0.\nIl 1800 fu sicuramente il periodo di maggiore sviluppo per il complesso della villa, la cui economia si espanse anche oltre i prodotti agrari. Ad esempio vi era in funzione una fornace di laterizi, gi\u00e0 presente durante la gestione dei Bardi, intorno alla quale si svilupp\u00f2 un borgo di abitazioni conosciuto tutt'oggi come \"La Fornace\". Inoltre erano presenti un mulino e una piccola attivit\u00e0 legata alla produzione tessile. \nQuesto periodo vide anche la trasformazione degli ambienti sia interni che esterni da fattoria a dimora signorile, in particolare con la creazione di una piccola cappella, con la rivisitazione dello stile delle facciate e con l'annessione di un giardino all'italiana compreso di limonaia.\nDurante la prima guerra mondiale, tra il 1916 e il 1919, la villa fu sede di un presidio militare e di uno spedale convalescenti.\nFu propriet\u00e0 dei Guicciardini fino agli anni settanta del 1900.\nNel 2017, dopo alcuni anni di abbandono, la villa e il parco sono state acquistate dall'impresa Lo Conte Edile Costruzioni srl, la quale ha iniziato il processo di ristrutturazione.\nDescrizione.\nLa struttura pi\u00f9 importante della villa \u00e8 costituita da un corpo a ferro di cavallo. L'intero complesso \u00e8 circondato da un muro di cinta in pietra.\nEsterno.\nLa facciata principale \u00e8 quella che si affaccia sulla strada provinciale. Essa \u00e8 realizzata con un moderato stile barocchetto e presenta nella parte centrale pi\u00f9 alta un orologio costruito dall\u2019orologiaio Egisto di Domenico Cavina di Modigliana nel 1862, sormontato da una campana."}
{"id": "8921224", "revid": "767487", "url": "https://it.wikipedia.org/wiki?curid=8921224", "title": "DIC.NII.LAN.DAFT.ERD.ARK", "text": "DIC.NII.LAN.DAFT.ERD.ARK \u00e8 l'undicesimo album, pubblicato nel 2011, del gruppo musicale D-A-D."}
{"id": "8921225", "revid": "47767", "url": "https://it.wikipedia.org/wiki?curid=8921225", "title": "Broderick (nome)", "text": "Origine e diffusione.\nSi tratta di una ripresa del cognome gallese \"Broderick\", derivato da \"ap Roderick\", ossia \"figlio di Roderick\". In lingua inglese \u00e8 in uso dal XVIII secolo.\nOnomastico.\nIl nome \u00e8 adespota, cio\u00e8 non \u00e8 portato da alcuna santo; l'onomastico si pu\u00f2 eventualmente festeggia il giorno di Ognissanti, che \u00e8 il 1\u00ba novembre."}
{"id": "8921226", "revid": "119911144", "url": "https://it.wikipedia.org/wiki?curid=8921226", "title": "Valerij Dmitrievi\u010d Bolotov", "text": ""}
{"id": "8921227", "revid": "486946", "url": "https://it.wikipedia.org/wiki?curid=8921227", "title": "Igor' Venediktovi\u010d Plotnickij", "text": ""}
{"id": "8921250", "revid": "287204", "url": "https://it.wikipedia.org/wiki?curid=8921250", "title": "Ryszard Siwiec", "text": "Biografia.\nRyszard Siwiec nacque il 7 marzo 1909 a D\u0119bica, in Galizia, allora parte dell'Impero austro-ungarico. All\u2019inizio degli anni Venti la famiglia si trasfer\u00ec a Leopoli (all'epoca parte della Polonia), dove Ryszard, terminato il liceo, studi\u00f2 economia all'Universit\u00e0 Giovanni Casimiro.\nSuccessivamente trov\u00f2 impiego in una ditta di Przemy\u015bl (citt\u00e0 a circa 100 km ad ovest di Leopoli). Perse il lavoro a causa dello scoppio della Seconda guerra mondiale. Prese parte alla Resistenza polacca. Nel 1945 si spos\u00f2; ebbe con la moglie Maria cinque figli. Successivamente divenne coproprietario di una ditta di prodotti alimentari (vino e miele).\nNel marzo 1968 sostenne i giovani polacchi durante la crisi politica che attravers\u00f2 il Paese. Fu colpito dalle proteste studentesche a Praga a dalla violenta repressione che ne consegu\u00ec. Nell'aprile dello stesso anno scrisse il proprio testamento (la famiglia lo ricevette per posta solo dopo la sua morte). La decisione definitiva di auto-immolarsi avvenne dopo l\u2019occupazione militare della Cecoslovacchia, nell\u2019agosto del 1968, a cui partecip\u00f2 anche l\u2019esercito polacco. Prepar\u00f2 meticolosamente il suo atto di protesta radicale. Registr\u00f2 un messaggio su nastro magnetico in cui accus\u00f2 l'Unione Sovietica di imperialismo e di tentare di scatenare una nuova guerra mondiale.\nL\u20188 settembre era un giorno festivo in Polonia: si celebrava la Festa delle messi. Le pi\u00f9 alte cariche del Partito comunista polacco e dello Stato si erano recate allo Stadio di Varsavia per i festeggiamenti ufficiali. Quel giorno Siwiec entr\u00f2 nello stadio e, davanti a centomila persone, si cosparse di solvente e si dette fuoco per protestare contro la partecipazione delle truppe polacche alla repressione violenta della Primavera di Praga.\nAppena le fiamme vennero spente intervenne la polizia che lo arrest\u00f2. Riport\u00f2 ustioni sull'80% del corpo. Mor\u00ec dopo quattro giorni in ospedale.\nIn Occidente la notizia non fu divulgata. La redazione polacca di Radio Free Europe ricevette la notizia dopo qualche giorno, ma la direzione non consider\u00f2 la notizia attendibile. Solo nel marzo 1969, dopo l\u2019auto-immolazione di Jan Palach, fu trasmessa la notizia del sacrificio di Siwiec a Varsavia.\nIl gesto di Siwiec fu ripreso dalle telecamere della polizia politica e fu tenuto segreto. Il filmato fu scoperto e reso pubblico nel 2003.\nNelle arti.\nIl regista polacco Maciej J. Drygas riusc\u00ec a raccogliere alcune testimonianze di testimoni oculari e intervist\u00f2 membri della famiglia di Siwiec. Ottenne anche i documenti d\u2019archivio dell\u2019indagine originaria; inoltre scopr\u00ec una registrazione video della durata di sette secondi di Siwiec in fiamme. Nel 1991 gir\u00f2 il documentario \"Us\u0142yszcie m\u00f3j krzyk\" (\u201cAscoltate il mio grido\u201d) e ide\u00f2 il programma radiofonico \"Testament\" (\u201cIl testamento\u201d)."}
{"id": "8921255", "revid": "1924342", "url": "https://it.wikipedia.org/wiki?curid=8921255", "title": "Surf Mesa", "text": "Biografia.\nOriginario di Seattle, ha iniziato a lavorare sotto lo pseudonimo di Surf Mesa mentre frequentava la scuola superiore, rendendo disponibile del materiale su SoundCloud. Ha intrapreso la carriera musicale nel 2019, mettendo in commercio il singolo di debutto \"Taken Away\" e successivamente l'EP \"Bedroom\". A novembre del medesimo anno \u00e8 uscito \"ILY (I Love You Baby)\", realizzato con la partecipazione vocale di Emilee e che riprende il ritornello della canzone \"Can't Take My Eyes Off You\" del 1967 di Frankie Valli. Grazie al singolo l'artista \u00e8 salito alla ribalta, raggiungendo la vetta della hitparade in Romania e collocandosi in top ten di altri nove paesi, tra cui Germania e Paesi Bassi. Il singolo \u00e8 stato certificato almeno platino in dieci mercati, tra cui gli Stati Uniti d'America, Australia e Canada. Il successo della hit gli ha fruttato due candidature agli iHeartRadio Music Awards, ottenendo la nomination nelle categorie Artista dance dell'anno e Canzone dance dell'anno. Discorso simile ai \"Billboard\" Music Award."}
{"id": "8921256", "revid": "122852063", "url": "https://it.wikipedia.org/wiki?curid=8921256", "title": "Carrasecare", "text": "Carrasecare \u00e8 un singolo del gruppo musicale sardo Tazenda, che fa parte del loro album in studio Tazenda pubblicato nel 1988.\nNote.\nCategoria che raggruppa i brani musicali dei Tazenda."}
{"id": "8921264", "revid": "767487", "url": "https://it.wikipedia.org/wiki?curid=8921264", "title": "D.A.D. Special", "text": "Primo album Compilation del gruppo musicale D-A-D, pubblicato nel 1989."}
{"id": "8921273", "revid": "767487", "url": "https://it.wikipedia.org/wiki?curid=8921273", "title": "Good Clean Family Entertainment You Can Trust", "text": "Secondo album Compilation del gruppo musicale D-A-D, pubblicato nel 1995."}
{"id": "8921274", "revid": "226386", "url": "https://it.wikipedia.org/wiki?curid=8921274", "title": "Stefano Moretti", "text": "Biografia.\nStefano Moretti, \u00e8 nato a San Gemini, provincia di Terni, nel 1952.Si iscrive al Partito Socialista Italiano molto giovane, dove milita prima nella Provincia di Terni, per poi diventare un dirigente del PSI in ambito regionale e nazionale, impegnato prima nella Federazione dei Giovani Socialisti e poi nella Federazione Nazionale del PSI, ottenendo incarichi sia esterni che interni al partito.\nLa sua elezione a Presidente della Provincia di Terni avvenne nell'ambito di profonde divisioni interne al PSI. Moretti fu eletto nel 1989 dopo che il PSI ebbe aperto la crisi alla Provincia di Terni (allora retta da una giunta con comunisti e repubblicani), ma il presidente socialista Zefferino Cerquaglia si rifiut\u00f2 di dimettersi. Dopo che il Psi ebbe invitato i propri assessori alle dimissioni per \u00abapprofondire e rilanciare l'azione nell'ambito dell'amministrazione provinciale\u00bb e per \u00abconsentire un chiarimento\u00bb. Ma Cerquaglia oppose un rifiuto \u00ab\u00c8 venuta meno - si legge in un comunicato socialista dell'epoca - la fiducia del gruppo consiliare nell'attuale presidente della Provincia\u00bb, e dunque le dimissioni dell'assessore Stefano Moretti \u00absanciscono il ritiro ufficiale del PSI\u00bb dalla giunta provinciale.\nOrvietano di adozione, esercita la libera professione di dottore commercialista. \u00c8 stato, tra l\u2019altro, vice Presidente della Giunta Regionale dell\u2019Umbria, esperienze che lo hanno portato al diretto contatto con gente e tradizioni della Regione dell'Umbria, comprese quelle dei vini e dei cibi unite alla passione personale per la cucina in generale e quella di territorio in particolare."}
{"id": "8921293", "revid": "287204", "url": "https://it.wikipedia.org/wiki?curid=8921293", "title": "Giuseppe Maria da Palermo", "text": "Biografia.\nNacque a Palermo il 1 febbraio 1864 da Nicol\u00f2, ingegnere del genio civile, e da Rosa, casalinga. Ricevette la prima comunione, nel 1871, a sette anni, nella chiesa di San Francesco d\u2019Assisi. La morte prematura della madre, quando Vincenzo aveva solo undici anni, contribu\u00ec ad accentuarne il carattere irrequieto. Il padre fece invano ricorso ad alcuni prestigiosi collegi della citt\u00e0 da uno dei quali, l\u2019Istituto Randazzo, venne definitivamente espulso per cattiva condotta, etichettato come spirito ribelle ed incorreggibile. A quindici anni, dopo un lento lavorio interiore, grazie all\u2019amicizia e alla direzione spirituale, sperimentate nel Collegio San Rocco, Vincenzo inizi\u00f2 un graduale cammino di \u201cconversione\u201d. All\u2019apatia e alle monellerie sostitu\u00ec le pratiche di piet\u00e0 che avevano come culmine la frequenza dei sacramenti e, in modo particolare, l\u2019adorazione del Santissimo Sacramento, tanto da diventare un alunno modello.\nBen presto avvert\u00ec il desiderio di abbracciare la vita sacerdotale, pertanto, ottenuto il benestare paterno, il 5 giugno 1881 fece ingresso nel Seminario Arcivescovile di Palermo, preceduto dalla fama di \u201cconvertito\u201d. Durante i quattro anni di permanenza in Seminario, in Vincenzo si accrebbe l'amore per l'Eucaristia al punto da escogitare, attraverso un gioco di specchi, di poter vedere il tabernacolo dall\u2019auletta di fisica e potere cos\u00ec sostare in preghiera giorno e notte, sfuggendo a sguardi curiosi. Il 31 agosto 1884, l'ormai ventenne seminarista, si ritir\u00f2, su consiglio del suo confessore e direttore spirituale, per due mesi nella solitudine del convento francescano di Baida, allora disabitato, in vista della scelta di un Ordine religioso, in cui vivere in pienezza la sua donazione al Signore. Al ritorno da Baida, l'incontro con un giovane frate cappuccino, reduce dall\u2019anno di noviziato nel convento di Sortino, pose fine ai suoi dubbi, scegliendo l'Ordine dei Frati Minori Cappuccini. \nDopo un'iniziale resistenza del padre, ottenuto il suo permesso, Vincenzo, nel gennaio del 1885, part\u00ec con il fratello Silvestro alla volta di Sortino. Accolto dal Ministro Provinciale padre Eugenio Scamporlino, il 14 febbraio 1885 ricevette l\u2019abito del novizio cappuccino e il nome nuovo: \"fra Giuseppe Maria da Palermo\", iniziando cos\u00ec l\u2019anno di prova. In una lettera al padre, fra Giuseppe non nascose la sua \u201cgioia pi\u00f9 grande\u201d nell\u2019indossare l\u2019abito della povert\u00e0 e nel praticare tutte le osservanze che erano richieste in un noviziato cappuccino. Il tenore di vita austero entr\u00f2 presto in rotta di collisione con la salute del giovane che accus\u00f2, gi\u00e0 nel mese di novembre del 1885, i sintomi inequivocabili della polmonite che l\u2019avrebbe condotto, in breve tempo, alla morte.\nFra Giuseppe Maria da Palermo mor\u00ec a Sortino, nel convento-noviziato dei cappuccini, alle ore 0:30 del 1 gennaio 1886.\nDopo la morte.\nLa notizia della morte, in fama di santit\u00e0, del giovane novizio cappuccino palermitano si diffuse rapidamente e, in tanti accorsero, prima in convento e poi nella chiesa, per manifestargli la propria devozione. Il corpo di fra Giuseppe Maria rimase esposto per tre giorni. Domenica 3 gennaio 1886 la venerata salma fu accompagnata dai frati, dal clero e dalla folla al cimitero cittadino e luned\u00ec 4 gennaio si procedette alla sepoltura nella tomba dei cappuccini. Soltanto dal 21 ottobre del 1928, i resti mortali del novizio in fama di santit\u00e0 riposano nella chiesa del convento dei cappuccini a Sortino, con l\u2019autorizzazione della competente Congregazione romana dei Riti..\nCausa di beatificazione.\nVisto il perdurare della \"fama sanctitatis\" del giovane novizio fra Giuseppe Maria da Palermo, tra il 1890 e il 1908 si svolse tra Palermo e Siracusa (diocesi della nascita e della morte del servo di Dio) il \"processo informativo\" che si chiuse nel 1913. Il 13 maggio 1914 papa Pio X dava il \"nulla osta\" per l\u2019introduzione della causa con il processo apostolico, svolto tra il 1914 e il 1924. Dopo un lungo periodo di stasi, nel 2001, la Congregazione delle Cause dei Santi nomin\u00f2 il relatore per la stesura della \"Positio super virtutibus\". Il 3 marzo 2013, a cura dell'Arcidiocesi di Siracusa, \u00e8 stata avviata su richiesta della Congregazione delle Cause dei Santi, una \"Inchiesta suppletiva circa la continuit\u00e0 della fama di santit\u00e0\" del servo di Dio che si \u00e8 conclusa, con la riunione e la relazione finale del Tribunale diocesano, alla presenza dell'Arcivescovo Salvatore Pappalardo, il 10 maggio 2016. Il 17 febbraio 2017 la Congregazione delle Cause dei Santi ha emesso il Decreto di Validit\u00e0 giuridica dell\u2019Inchiesta. L'attuale relatore della Causa \u00e8 il cappuccino p. Vincenzo Criscuolo."}
{"id": "8921294", "revid": "6923", "url": "https://it.wikipedia.org/wiki?curid=8921294", "title": "Visconte di Oxfuird", "text": "Visconte di Oxfuird \u00e8 un titolo nobiliare della par\u00eca di Scozia creato nel 1651 dal re di Scozia Carlo II nel 1651, assieme al titolo sussidiario di lord Makgill di Cousland, per sir James Makgill, I baronetto. Questi era gi\u00e0 stato creato Baronetto, di Makgill, nel Baronettaggio della Nuova Scozia il 19 luglio 1625. Alla morte del figlio del primo visconte, la signoria e la vicecontea vennero assunte dalla figlia Cristiana come erede provvisorio. Suo figlio, Robert Maitland Makgill venne riconosciuto Visconte di Oxfuird all'elezione dei rappresentanti scozzesi al parlamento nel 1733 e pertanto venne riconosciuto come erede legittimo.\nAd ogni modo, secondo la decisione della commissione dei privilegi della camera dei lords del 1977, l'erede della baronettia, della signoria e della vicecontea sarebbe stato un parente del secondo visconte, David Makgill, \"de jure\" terzo visconte di Oxfuird (m. 1717). Suo figlio primogenito fu sir James Makgill (m. 1661), nipote di sir James Makgill (m. 1579), prozio del primo visconte di Oxfuird. Suo figlio, il quarto visconte, tent\u00f2 di avanzare pretese sul titolo, ma senza successo. Alla morte del quarto visconte \"de jure\" le pretese passarono ad un suo parente, John Makgill, \"de jure\" quinto visconte. Questi era nipote del reverendo John Makgill, figlio terzogenito del menzionato sir James Makgill (m. 1661). Suo figlio minore George Makgill, \"de jure\" settimo visconte, combatt\u00e9 nell'esercito giacobita per il principe Carlo Stuart, ma ottenne successivamente il perdono regale. Un suo pronipote John Makgill, \"de jure\" il decimo visconte, avanz\u00f2 nuove pretese sui titoli di famiglia. Poco dopo la sua morte nel 1906, venne riconosciuto al suo erede il titolo di baronetto, ma non il titolo di lord e di visconte che rimasero quiescenti. Di conseguenza, suo figlio George Makgill, fu \"de jure\" undicesimo visconte, e divenne undicesimo baronetto, di Makgill. Questi continu\u00f2 ad ogni modo ad inviare delle petizioni per richiedere anche il riconoscimento dei titoli mancanti.\nFu ad ogni modo solo nel 1977 che suo figlio sir John Makgill, XII baronetto, di Makgill, ottenne di poter far vagliare il suo caso dalla commissione dei privilegi della camera dei lords e gli venne riconosciuto il titolo di visconte di Oxfuird. Suo nipote, il tredicesimo visconte, fu vice-speaker della camera dei lords sino alla sua mort enel 2003 e uno dei nove pari ereditari che ottennero di poter rimanere alla camera dei lords dopo il passaggio dell'House of Lords Act 1999.\nLa sede originaria della famiglia \u00e8 il castello di Oxenfoord, nel Midlothian, costruito dai MakGills nel XVI secolo.\nIl visconte di Oxfuird \u00e8 inoltre capo armigero del Clan Makgill.\nVisconti di Oxfuird (1651).\nL'erede apparente del titolo \u00e8 il figlio dell'attuale detentore del titolo, Max George Samuel Makgill, Master di Oxfuird (n. 2012)."}
{"id": "8921296", "revid": "287204", "url": "https://it.wikipedia.org/wiki?curid=8921296", "title": "Tour Jaune de Barabbas", "text": "La Tour Jaune de Barabbas (2.365\u00a0) \u00e8 un torrione roccioso delle Alpi Cozie.\nToponimo.\nIl nome \"Tour Jaune de Barabbas\", che in francese significa \"Torre gialle di Barabba\", fu dato al torrione roccioso dai suoi due primi salitori. Non recepito dalla tradizionale cartografia IGM, che lo lascia senza nome e lo quota 2.373\u00a0, il nome \u00e8 invece utilizzato nella letteratura alpinistica e nella recente cartografia escursionistica. Deriva dal colore giallastro della roccia della quale \u00e8 fatta la guglia e dal nome francese della vicina \"Guglia del Mezzod\u00ec\", e cio\u00e8 \"Rocher de Barabbas\". Il riferimento a Barabba, un personaggio dei vangeli, richiama i toponimi di altre montagne della Valle Stretta come il Monte Thabor e i \"Re Magi\" (Punta Gasparre, Punta Melchiorre e Punta Baldassarre), attribuiti alla devozione dei pellegrini medioevali.\nCaratteristiche.\nLa formazione rocciosa si trova in comune di Bardonecchia (TO), a breve distanza dal confine con la Francia. Rappresenta la principale elevazione del costolone che, staccandosi dalla catena principale alpina in corrispondenza della Guglia del Mezzod\u00ec (2.621\u00a0), divide il vallone del rio Guiuaud (a est) dalla Comba della Gorgia, entrambi affluenti del rio di Valle Stretta. Rispetto al crinale si eleva di una cinquantina di metri. Alla base della torre sono presenti alcune piccole caverne, in una delle quali si trova una statua mariana chiamata \"Notre-Dame du Mid\u00ec\".\nStoria.\nLa cima della Tour Jaune de Barabbas venne raggiunta per la prima volta il 5 agosto 1907 dagli alpinisti francesi L.Noel e R.Touchon per la parete sud-est. I due raggiunsero la cima della montagna due volte; la prima, il 7 agosto 1907, costruirono un ometto in pietrame, mentre nel corso della seconda ascensione posizionarono sulla cima una croce di vetta.\nLa prima ascensione invernale invece si deve invece a Armando Biancardi e Gigi Panei, che raggiunsero la vetta il 21 marzo 1949 percorrendo la parete ovest. In preparazione delle ostilit\u00e0 della Seconda Guerra Mondiale la zona circostante alla montagna venne interessata dalla costruzione delle fortificazione del Vallo Alpino, delle quali restano ben visibili alcuni resti.\nSalita alla vetta.\nLa via normale per la salita alla cima del torrione \u00e8 considerata di un grado di difficolt\u00e0 alpinistica \"PD\", mentra la parte ovest, pi\u00f9 difficile, raggiunge il grado \"D\". La base della torre \u00e8 raggiungibile per sentiero partendo dal Colle della Scala oppure, con un dislivello maggiore, da Pian del Colle. In questo secondo caso \u00e8 possibile effettuare un anello salendo per il vallone di Guiaud e scandendo inizialmente per la Comba della Gorgia riportandosi poi nel vallone di Guiaud."}
{"id": "8921299", "revid": "2110845", "url": "https://it.wikipedia.org/wiki?curid=8921299", "title": "Angelo Fioretti", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nRappresent\u00f2 l' ai Giochi olimpici di , nell'otto con Luigi Gandini, Ezio Acchini, Mario Acchini, Bonifacio De Bortoli, Fortunato Maninetti, Enrico Ruberti, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nNel 1949 e 1950 vinse altri due ori europei nell'otto, ad Amsterdam 1949 e Milano 1950.\nDopo il ritiro dall'attivit\u00e0 agonistica, divenne allenatore di canottaggio."}
{"id": "8921301", "revid": "1956924", "url": "https://it.wikipedia.org/wiki?curid=8921301", "title": "Zombie Land Saga Revenge", "text": ""}
{"id": "8921310", "revid": "92723", "url": "https://it.wikipedia.org/wiki?curid=8921310", "title": "Jos\u00e9 Campos Juli\u00e1n", "text": "Biografia.\nAbbracci\u00f2 la vita religiosa tra i carmelitani scalzi della provincia di Aragona-Valenza prendendo il nome di Giuseppe Antonio di Sant'Alberto ed emise la professione nel 1743.\nInsegn\u00f2 filosofia e teologia e fu predicatore; nel 1772 fu nominato procuratore generale dell'ordine a Madrid.\nFu eletto vescovo di C\u00f3rdoba nel 1778 e giunse in Argentina nel 1780, venendo consacrato a Buenos Aires. Il 20 settembre 1784 fu trasferito alla sede metropolitana di La Plata.\nA C\u00f3rdoba fond\u00f2 collegi per orfane e, per la loro cura, la congregazione delle terziarie carmelitane di Santa Teresa di Ges\u00f9; a La Plata istitu\u00ec la congregazione dell'Oratorio facendo giungere preti filippini da Lima.\nNel 1800 fu proposto come vescovo di Almer\u00eda, ma per le pressioni della popolazione di La Plata rimase in America, dove mor\u00ec in fama di santit\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8921312", "revid": "2110845", "url": "https://it.wikipedia.org/wiki?curid=8921312", "title": "Fortunato Maninetti", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nAll'et\u00e0 di ventun'anni, rappresent\u00f2 l' ai Giochi olimpici di , nell'otto con Luigi Gandini, Ezio Acchini, Mario Acchini, Bonifacio De Bortoli, Angelo Fioretti, Enrico Ruberti, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nNel 1949 e 1950 vinse altri due ori europei nell'otto, ad Amsterdam 1949 e Milano 1950."}
{"id": "8921315", "revid": "6923", "url": "https://it.wikipedia.org/wiki?curid=8921315", "title": "Lord Forbes", "text": "Lord Forbes \u00e8 un titolo nobiliare della par\u00eca di Scozia creato nel 1442 circa da re Giacomo I di Scozia per sir Alexander Forbes. La data precisa della creazione del titolo non \u00e8 conosciuta ma in un precetto datato 12 luglio 1442 Alexander viene gi\u00e0 indicato come lord Forbes. L'opera \"Peerage of Scotland\" di Brown del 1834 da come data il 1440. Un discendente di Alessandro, il dodicesimo lord, fu Lord luogotenente dell'Aberdeenshire e Lord luogotenente del Kincardineshire. Un suo pronipote, il diciassettesimo lord, fu generale d'esercito e sedette nella camera dei lords come rappresentante della Scozia dal 1806 al 1843. Suo figlio, il diciottesimo lord, combatt\u00e9 nella battaglia di Waterloo del 1815.\nquesti venne succeduto da suo figlio, il diciannovesimo lord. Questi fu rappresentante al parlamento dal 1874 al 1906. Suo nipote, il ventunesimo lord, fu anch'egli rappresentante dal 1917 al 1924. Il figlio di quest'ultimo, il ventiduesimo lord, sedette nella camera dei lords dal 1955 al 1963, anno in cui tutti i pari scozzesi ottennero automaticamente un seggio alla camera dei lords e prest\u00f2 servizio nell'amministrazione conservatrice di Harold Macmillan come ministro per la Scozia dal 1958 al 1959. Lord Forbes \u00e8 inoltre capo armigero del Clan Forbes.\nPatrick Forbes, figlio terzogenito del secondo lord Forbes, fu antenato sia dei conti di Granard che dei baronetti Forbes di Craigievar. I Lords Forbes di Pitsligo discendono invece da sir William Forbes, fratello di Alexander Forbes, I lord Forbes.\nLa sede della famiglia \u00e8 il castello di Forbes, presso Alford, nell'Aberdeenshire.\nLords Forbes (c. 1436).\nErede apparente \u00e8 il nipote dell'attuale detentore del titolo, Geordie Malcolm Andrew Forbes (n. 2010)."}
{"id": "8921332", "revid": "92723", "url": "https://it.wikipedia.org/wiki?curid=8921332", "title": "Jos\u00e9 Horacio Campillo Infante", "text": "Biografia.\nNato a Santiago del Cile, fu ordinato prete nel 1900. \nFu vicario generale dell'arcidiocesi di Santiago del Cile.\nEletto e consacrato arcivescovo di Santiago nel 1931, fond\u00f2 la congregazione delle Ancelle riparatrici di Ges\u00f9 Eucaristico.\nLasci\u00f2 la guida della diocesi nel 1939 e fu trasferito alla sede titolare di Larissa.\nMor\u00ec nel 1956.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8921339", "revid": "125741700", "url": "https://it.wikipedia.org/wiki?curid=8921339", "title": "Buongiorno, mamma!", "text": "Buongiorno, mamma! \u00e8 una serie televisiva italiana trasmessa in prima serata su Canale 5 dal 21 aprile 2021. \u00c8 creata da Elena Bucaccio, Lea Tafuri e Leonardo Valenti, diretta da Giulio Manfredonia, prodotta da Lux Vide ed ha come protagonisti Raoul Bova e Maria Chiara Giannetta.\nTrama.\nLa storia dei Borghi, una famiglia apparentemente come tante, si dipana tra passato e presente, dal 1995 ad oggi. La storia d'amore tra Guido e Anna, nata tra mille ostacoli e difficolt\u00e0, poi finalmente marito e moglie e genitori di quattro figli: Francesca, Jacopo, Sole e Michelino.\nNel 2013 un evento drammatico, l'entrata in coma di Anna, porta i componenti della famiglia a stringersi ancor pi\u00f9 l'uno all'altro. L'inatteso arrivo di Agata, un'infermiera con molte cose da nascondere, costringe per\u00f2 i Borghi a fare i conti con i loro segreti.\nAgata \u00e8 la figlia biologica di Maurizia Scalzi, vecchia amica di Anna, apparentemente morta in un incendio, e si avvicina ai Borghi perch\u00e9 convinta che Anna c'entri con la scomparsa di sua madre. Ad aiutarla, c'\u00e8 il Vicequestore Vincenzo Colaprico, vecchia fiamma di Maurizia, che fa di tutto per accusare Guido dell'omicidio.\nNel finale si scopre che Sole non \u00e8 figlia di Guido e Anna, bens\u00ec di Maurizia, alla quale Anna l'aveva portata via prima dell'incendio al casale, e che il responsabile dell'incendio al casale era stato il Vicequestore Vincenzo Colaprico. Nell'ultima scena, si vede un flashback dove Maurizia, sopravvissuta all'incendio, si presenta alla porta di Anna il giorno in cui lei era entrata in coma, lasciando supporre che questo fosse la causa del malore che ha portato la ragazza in coma.\nProduzione.\nLa serie \u00e8 prodotta da Lux Vide, con la collaborazione dell'amministratore delegato Luca Bernabei.\nIn seguito al successo della prima stagione, la serie \u00e8 stata rinnovata per una seconda stagione.\nRiprese.\nInizialmente le riprese erano state fissate per marzo 2020, ma la produzione ha sub\u00ecto dei ritardi a causa della pandemia di COVID-19. La serie \u00e8 stata girata nel Lazio, in diverse localit\u00e0. La localit\u00e0 principale delle riprese \u00e8 il Lago di Bracciano."}
{"id": "8921340", "revid": "1272592", "url": "https://it.wikipedia.org/wiki?curid=8921340", "title": "Enrico Ruberti", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nRappresent\u00f2 l' ai Giochi olimpici di , nell'otto con Luigi Gandini, Ezio Acchini, Mario Acchini, Angelo Fioretti, Fortunato Maninetti, Bonifacio De Bortoli, Pietro Sessa e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nOttenne il secondo titolo europeo ad Amsterdam 1949."}
{"id": "8921341", "revid": "92723", "url": "https://it.wikipedia.org/wiki?curid=8921341", "title": "Aston Chichester", "text": "Biografia.\nAbbracci\u00f2 la vita religiosa nella Compagnia di Ges\u00f9 e, ordinato prete, fu missionario in Africa.\nFu nominato vescovo titolare di Ubaza e vicario apostolico di Salisbury nel 1931: nel 1955, con l'istituzione della gerarchia ecclesiastica nella Rhodesia del Sud, divenne arcivescovo metropolita.\nFond\u00f2 le congregazioni indigene delle Piccole figlie di Nostra Signora e dei Fratelli missionari di San Pietro Claver.\nLasci\u00f2 la guida della diocesi nel 1956 e fu trasferito alla sede titolare di Velebusdo.\nMor\u00ec a Roma, dove stava partecipando al Concilio Vaticano II.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8921343", "revid": "1272592", "url": "https://it.wikipedia.org/wiki?curid=8921343", "title": "Pietro Sessa", "text": "Biografia.\nNel 1947 vinse la medaglia d'oro nell'otto ai campionati europei di Lucerna 1947.\nRappresent\u00f2 l' ai Giochi olimpici di , nell'otto con Luigi Gandini, Ezio Acchini, Mario Acchini, Angelo Fioretti, Bonifacio De Bortoli, Fortunato Maninetti, Enrico Ruberti e il timoniere Alessandro Bardelli, passando la sua batteria al primo posto, con il tempo di 6'03\"8, e uscendo in semifinale col secondo posto col tempo di 6'52\"1.\nNel 1949 e 1950 vinse altri due ori europei nell'otto, ad Amsterdam 1949 e Milano 1950."}
{"id": "8921345", "revid": "729019", "url": "https://it.wikipedia.org/wiki?curid=8921345", "title": "Reliquiario di San Marsus", "text": "Il reliquiario di San Marsus era un reliquiario di arte ottoniana risalente al 1000 circa. Si trattava di uno dei pezzi pi\u00f9 significativi del tesoro della cattedrale di Essen. Dorato e rivestito di lavori a smalto, fu distrutto nel 1797 senza che fosse mai stato riprodotto, a parte qualche limitata descrizione.\nStoria.\nAlfredo di Hildesheim, vescovo di Hildesheim e fondatore dell'abbazia di Essen, aveva traslato le reliquie di San Marsus, presunto martire del III secolo, nell'864 da Auxerre in una sconosciuta localit\u00e0 abitata dai Sassoni, forse l'abbazia di Corvey. L'abbazia di Essen ricevette pi\u00f9 tardi da Lione, fra il 999 ed il 1002, il capo ed il busto del santo, per volont\u00e0 dell'imperatore Ottone III (regnante 996-1002) e del vescovo di Auxerre Ugo di Chalon (\u2020 1039). La traslazione e la realizzazione di un reliquiario dedicato rappresentava una donazione commemorativa dell'imperatore Ottone III e di sua madre Teofano per il padre (e marito) Ottone II ed era quindi molto ricco e ornato.\nLo scopo della traslazione viene dedotto da un'iscrizione sul reliquiario, che recitava:\nLo storico dell'arte Beuckers presume che la croce e il reliquiario, che era decorato con placche di smalto dorato, fossero stati creati in un laboratorio di Essen. Nel XV secolo il cranio del santo fu spostato dal reliquiario medievale al nuovo busto reliquiario di San Marsus, ancora esistente nel tesoro del duomo di Essen.\nNel 1634, durante la Guerra dei Trent'anni, la badessa Maria Clara von Spaur port\u00f2 in salvo s\u00e9 stessa e il tesoro dell'abbazia a Colonia, dove rimasero fino alla fine dello scontro. La Madonna d'oro di Essen e il perduto reliquiario furono portati in processione per le strade di Colonia durante questo periodo. Come riferito dai rapporti contemporanei, furono in grado di eclissare i tesori di Colonia con il loro splendore.\nIl reliquiario and\u00f2 distrutto a causa dell'incuria dei servi dell'abbazia responsabili dell'evacuazione nel 1794, quando fu preso per essere posto al sicuro dal saccheggio francese. I resti furono fusi nel 1797 e il capolavoro dell'arte ottoniana and\u00f2 irrimediabilmente perduto.\nCaratteristiche.\nL'opera aveva le fattezze di una cassa-reliquiario ed era la pi\u00f9 antica di questo genere dell'Impero, precursore dei reliquiari renani, di cui il pi\u00f9 noto \u00e8 il reliquiario dei Re Magi nel duomo di Colonia. Il reliquiario di San Marsus era d'oro e decorato con numerose placche e gemme in smalto dorato. La pi\u00f9 grande di queste era un'immagine dell'imperatore Ottone II, posta sul retro del reliquiario. Sulla base di una rappresentazione del reliquiario in una pala d'altare, raffigurava Ottone in adorazione, fungendo quindi anche da memoriale.\nLo stile, la fattura e i colori del reliquiario possono essere desunti dall'aspetto della Croce Senkshmelz nello stesso tesoro della cattedrale di Essen, probabilmente realizzati in contemporanea."}
{"id": "8921350", "revid": "4175", "url": "https://it.wikipedia.org/wiki?curid=8921350", "title": "Utilita Arena", "text": ""}
{"id": "8921354", "revid": "125742245", "url": "https://it.wikipedia.org/wiki?curid=8921354", "title": "Episodi di Buongiorno, mamma!", "text": "La prima stagione della serie televisiva Buongiorno, mamma!, composta da 6 episodi, \u00e8 stata trasmessa in prima visione in prima serata su Canale 5 dal 21 aprile al 27 maggio 2021.\n\"Prima puntata\".\nL'insegnante-preside Guido Borghi ha quattro figli Francesca, Jacopo, Sole e Michelino avuti con Anna Della Rosa, fotografa di buona famiglia. La donna si trova da sette anni in coma nel letto di casa sua a causa di una malattia cerebrale.\nNel mezzo di una discussione di famiglia riguardo alle condizioni della donna, Anna ha un'improvvisa complicazione e viene portata in ospedale per poi essere dimessa dopo poco. Lucrezia, sua madre, decide per\u00f2 di non sostenere pi\u00f9 le spese per le sue cure.\nGuido non ha i soldi per assumere un'infermiera specializzata in casa e decide di dare un'altra chance ad Agata, una misteriosa ragazza cresciuta passando da una casa-famiglia all'altra che ha perso sua madre, Maurizia Scalzi, sparita 15 anni prima secondo lei per colpa proprio della sua amica Anna. La ragazza per scoprire la verit\u00e0 inizier\u00e0 anche a fare domande insistenti ai figli di Borghi. Anche il vicequestore Vincenzo Colaprico sta indagando sulla scomparsa della Scalzi nonostante la chiusura del caso e avvicina Agata la quale ora sa che la madre aveva avuto una relazione con Borghi.\nGuido, preside di un liceo, fa la conoscenza della nuova insegnante di sostegno Miriam Castellani.\nGuido intanto \u00e8 alle prese con i problemi di droga di suo figlio Jacopo e cerca di metterlo in riga. Spinto dal padre, sar\u00e0 costretto ad occuparsi di una ragazza in sedia a rotelle, Greta.\nGuido, poi, visti i problemi economici a cui la sua famiglia \u00e8 andata incontro dal momento che Lucrezia ha deciso di non aiutarli pi\u00f9, tenter\u00e0 di sbloccare un fondo fiduciario che Anna aveva messo in piedi per i loro figli. Guido scoprir\u00e0 una realt\u00e0 che non gli piacer\u00e0 per nulla. Anna aveva gi\u00e0 ritirato lei stessa il fondo destinato ai figli.\n\"Seconda puntata\".\nGuido inizia a frequentare il gruppo per il superamento del lutto, incrociando anche la collega Miriam che cerca di tenere distante da lui, e non capisce che fine abbiano fatto i soldi della moglie.\nLa famiglia \u00e8 in fermento per l'imminente matrimonio di Francesca e Piggi; la ragazza per\u00f2 continua ad imbattersi in Armando, amico del suo fidanzato che una sera aveva baciato.\nSole sta vivendo un momento di profonda confusione. Infatti, dopo essersi recata ad una festa, nella quale si era ubriacata per poi arrivare a baciare un ragazzo misterioso, si ritrova nelle condizioni di non ricordare pi\u00f9 nulla di quanto \u00e8 accaduto. Successivamente, ricorda che era sbronza, ed finita a letto con Federico, amico di suo fratello Jacopo, e come temeva, \u00e8 rimasta incinta; dopo averne parlato con Agata e la sorella, Francesca, trover\u00e0 il coraggio di dirlo anche a suo padre, Guido.\nNel frattempo il vicequestore Vincenzo Colaprico alla casa famiglia scopre che Agata \u00e8 figlia di Maurizia Scalzi; i due iniziano quindi a collaborare per scoprire la verit\u00e0 sulla scomparsa della donna.\nNel passato Anna, appena diciassettenne, era rimasta accanto alla sua migliore amica, Maurizia, quando la giovane aveva scoperto di aspettare un bambino da un uomo sposato.\n\"Terza puntata\".\nGuido accompagna Sole a fare la visita dalla ginecologa, la dottoressa Billi, la quale spinge per sapere chi sia il padre del bambino e vuole coinvolgere i servizi sociali. La ragazza rifiuta pure la borsa di studio a Bruxelles per non pesare sulla famiglia.\nGuido iscrive Agata a sua insaputa al corso di infermiera specializzata.\nAgata in pubblico affronta Federico che non vuole riconoscere il bambino di Sole. Dopo questo episodio il ragazzo ha di che riflettere e fuori da scuola decide di parlare con Sole con l'intenzione di prendersi le sue responsabilit\u00e0.\nA sorpresa si presenta a casa Borghi, Stefano Masini, ex fidanzato di Agata; i due ricominciano a frequentarsi ma Guido la mette in guardia visti i precedenti penali del ragazzo. Davanti alle insistenze del ragazzo di scappare insieme interviene Borghi che gli tira un pugno in faccia mettendolo in fuga in Messico, venendo respinto da Agata.\nGrazie alla preparazione di Guido, Agata passer\u00e0 l'esame; Borghi per\u00f2 fuori dall'aula sente l'insegnante chiamarla con il suo vero cognome: Scalzi.\nNel frattempo il vicequestore Vincenzo Colaprico vuole far riaprire il caso e ha bisogno della collaborazione di Agata a riguardo.\n\"Quarta puntata\".\nAgata ha superato l'esame e decide di organizzare una festa di compleanno a sorpresa per Guido insieme ai suoi figli; Francesca per\u00f2 \u00e8 gelosa delle attenzioni che la ragazza riserva a suo padre. Sole invece si vergogna di andare a scuola perch\u00e9 si inizia a vedere la pancia ma a rassicurarla c'\u00e8 Federico con il quale inizia una frequentazione.\nGuido intanto riceve delle informazioni su Agata dall'amico PM Sanvito e fa un tentativo anche con la direttrice della casa famiglia. La festa viene rovinata dalla presenza del padre di Guido. Quest'ultimo racconter\u00e0 poi ad Agata il perch\u00e9 di questo malessere: da bambino aveva cercato di accoltellare il padre poich\u00e9 picchiava spesso sua madre.\nQuando viene a sapere che l'indagine \u00e8 stata riaperta, Guido fa capire ad Agata che l'ha scoperta e la manda via comunicandole poi che la terr\u00e0 in casa finch\u00e9 non avr\u00e0 trovato un'altra infermiera.\nIl vicequestore Vincenzo Colaprico dice ad Agata che Guido aveva avuto una relazione clandestina con sua madre, ma lei non vuole credergli.\nFrancesca decide di affrontare Piggi dato che continua a vedersi con il suo amico Armando, Sole sorprende Federico in casa con la sua ex e scappa in lacrime.\nIl vicequestore Vincenzo Colaprico si lascia andare baciando Agata, confessando poi di aver avuto un flirt anche con sua madre dopo essere stata abbandonata da Guido; quest\u2019ultimo intanto inizia a frequentarsi con la collega Miriam.\n\"Quinta puntata\".\nGuido viene a sapere dal vicequestore Vincenzo Colaprico che Agata si \u00e8 presa la colpa dell'incidente anche se dalle telecamere si evince che \u00e8 stata Sole a causare l'incidente all'incrocio. Nonostante tutto Guido chiede ad Agata di tornare a casa sua.\nColaprico mette Guido alle strette: se non chiarir\u00e0 ci\u00f2 che \u00e8 successo a Maurizia Scalzi far\u00e0 partire una segnalazione ai servizi sociali riguardo la condizione dei suoi figli.\nGuido chiede aiuto alla suocera per far allontanare il vice questore grazie alle sue amicizie; la donna in cambio vuole che Sole vada a vivere a casa sua ora che sta per diventare madre. Agata vuole aiutare Guido a difendersi dal poliziotto ammettendo di averlo assecondato inizialmente.\nSole, uscita dall'ospedale, chiede aiuto all'amico Greg perch\u00e9 non sa come fare con il bambino e vorrebbe darlo in adozione. Greg le confessa di essere innamorato di lei fin dall'asilo e lei rimane sorpresa.\nJacopo promette di stare vicino a Greta ma questa dopo l'incidente che ha avuto scopre dal dottore che non potr\u00e0 tornare a camminare e cos\u00ec tenta il suicidio.\nGuido viene sorpreso da Sole, mentre bacia Miriam e lei sorpresa scappa.\nIl questore decide di rimandare in Calabria il vicequestore Vincenzo Colaprico per i troppi errori commessi e per il suo \"approccio\" con Agata.\nagata stava tornando a casa a tutta velocita' e fa un'amara scoperta che nell'auto c'e' sole.\n\"Sesta puntata\".\nSole sta in condizioni gravi, Il vicequestore Vincenzo Colaprico chiede ad Agata di trovare il movente che avrebbe spinto Guido ad uccidere sua madre.\nI figli di Guido sono scossi per la sua relazione con la professoressa di sostegno e Sole va a stare dalla nonna per qualche giorno.\nUna vecchia amica di Maurizia, Gioia Giraldi, racconta al vicequestore Vincenzo Colaprico di aver sentito Guido minacciare la donna e di averlo poi visto andare al casale poco prima dell'incendio in cui si presume che sia morta.\nGuido viene cos\u00ec arrestato dal vicequestore Colaprico e, non fornendo spiegazioni durante l'interrogatorio, il GIP gli nega la scarcerazione.\nAgata scopre che il padre di Guido si adoper\u00f2 per fargli ottenere un certificato di nascita falso per Sole.\nIn carcere Guido le svela che Maurizia, avendo problemi di droga, partor\u00ec di nascosto in casa, che Anna perse il figlio all'ottavo mese e lo sostitu\u00ec con la figlia dell'amica, ovvero Sole, che a guidare l'auto vista da Gioia Giraldi era proprio Anna e che lui arriv\u00f2 tardi al casolare trovandolo gi\u00e0 in fiamme.\nAgata intuisce che sua madre aveva una relazione con il vicequestore, che lui \u00e8 il padre di sua sorella e che era al casolare prima dell'incendio; messo alle strette, Vincenzo ammette di averla vista prima dell'incendio. Agata convince poi Gioia a ritrattare e cos\u00ec Guido torna a casa. La ragazza scopre inoltre che i soldi che Anna aveva ritirato dal fondo della famiglia li aveva dati a Maurizia per avere Sole ma l'amica li avrebbe poi spesi tutti in droga.\nFrancesca decide di lasciare Piggi per il suo amico Armando, prima del matrimonio.\nGuido consiglia una clinica Svizzera a Jacopo per la riabilitazione di Greta. Infine, Jacopo decide di andare in Norvegia con Greta.\nSole decide di stare senza Greg e Federico e si prepara a diventare mamma, Agata pu\u00f2 rimanere a casa Borghi per aiutarla nella gravidanza. Inoltre nell'episodio, si scopre che Sole \u00e8 in realt\u00e0 la seconda figlia di Maurizia, nata dalla relazione che lei aveva avuto con Colaprico, ma dal momento che Maurizia si drogava, Anna per non lasciare in pericolo la neonata, la prese con s\u00e9. Agata lo scopre e si commuove.\nNel finale si scopre che Anna, aprendo la porta di casa con in braccio il figlio pi\u00f9 piccolo, si era ritrovata davanti Maurizia, evidentemente sopravvissuta all'incendio, e da quello shock sarebbe poi finita in coma."}
{"id": "8921355", "revid": "1305887", "url": "https://it.wikipedia.org/wiki?curid=8921355", "title": "Fumetti dei Flintstones", "text": ""}
{"id": "8921359", "revid": "404449", "url": "https://it.wikipedia.org/wiki?curid=8921359", "title": "Cecciola", "text": "Cecciola \u00e8 una frazione del comune italiano di Ventasso, nella provincia di Reggio Emilia, in Emilia-Romagna. \nGeografia fisica.\nCecciola \u00e8 situata nell'alta val d'Enza, nell'Appennino reggiano, lungo le pendici occidentali del monte Lungo, presso la sponda destra del torrente Liocca. La frazione \u00e8 situata a 16,5 km a sud-ovest di Ramiseto.\nStoria.\nMenzionata in un documento del 1357 come \"Cezula\", era situata all'interno dei confini della valle dei Cavalieri. Inclusa all'interno del territorio di Vairo, venne ceduta al ducato di Modena e Reggio nel 1847 in seguito al trattato di Firenze.\nInfrastrutture e trasporti.\nCecciola \u00e8 servita dalla strada provinciale 15, che unisce la SS 63 al passo del Lagastrello."}
{"id": "8921361", "revid": "228587", "url": "https://it.wikipedia.org/wiki?curid=8921361", "title": "Liga A", "text": ""}
{"id": "8921363", "revid": "963244", "url": "https://it.wikipedia.org/wiki?curid=8921363", "title": "John Francis Regis Canevin", "text": "Biografia.\nNato nella contea di Westmoreland, in Pennsylvania, fu ordinato prete nel 1879.\nNel 1903 fu eletto vescovo titolare di Sabrata e coadiutore di Pittsburgh: succedette per coadiutoria al vescovo Richard Phelan nel 1904.\nSotto il suo episcopato furono erette 134 nuove chiese cattoliche; fond\u00f2 la confraternita della Dottrina cristiana, il \"Catholic Boy's club\", la \"Catholic Truth Society\" e la \"Missionary Aid Society\".\nIntrodusse nella diocesi numerose congregazioni religiose e assunse la direzione delle Suore dello Spirito Santo di Pittsburgh, di cui \u00e8 considerato fondatore.\nLasci\u00f2 la guida della diocesi per problemi di salute e fu trasferito alla sede titolare di Pelusio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8921364", "revid": "119913667", "url": "https://it.wikipedia.org/wiki?curid=8921364", "title": "Like a Hurricane (disambigua)", "text": ""}
{"id": "8921394", "revid": "144796", "url": "https://it.wikipedia.org/wiki?curid=8921394", "title": "Lord Gray", "text": "Lord Gray \u00e8 un titolo nobiliare della par\u00eca di Scozia creato nel 1445 da re Giacomo II di Scozia per il politico e diplomatico scozzese sir Andrew Gray. Questi era stato ostaggio in Inghilterra per il comportamento di Giacomo I di Scozia verso il re inglese dal 1424 al 1427, e fu uno dei cavalieri che accompagnarono Margherita Stuart in Francia per il suo matrimonio con Luigi XI di Francia nel 1436. Fu inoltre commissario per l'Inghilterra dal 1449 al 1451, Master of the Household di Giacomo II di Scozia nel 1452 e Warden of the Marches nel 1459. Nel giugno del 1489 re Giacomo IV concesse a Andrew, lord Gray, le terre e la baronia di Lundie.\nUn discendente di sir Andrew Gray, il settimo lord, ottenne una regia patente di trasmissione del suo titolo a William Gray, marito della sua unica figlia Anne, ed ai suoi eredi maschi, all'estinzione dei quali si sarebbe proseguiti con gli altri eredi maschi del padre di William Gray. Il settimo lord venne succeduto quindi come da patenti da suo nipote, l'ottavo lord, figlio di William e di Anne Gray.\nLord Gray venne succeduto dal genero John Gray, IX lord. Il pronipote di questi, il XIV lord, fu parlamentare in Scozia dal 1812 al 1842. Suo figlio, il XV lord, fu anch'egli parlamentare e sedette anche nella camera dei lords britannica dal 1842 al 1867. Questi mor\u00ec senza figli e venne succeduto da sua sorella Madelina Gray, secondo le patenti concesse al suo antenato nel 1707 che consentivano la trasmissione del titolo anche tramite le figlie femmine in caso di estinzione della linea maschile. Questa non si spos\u00f2 mai ed alla sua morte il titolo pass\u00f2 a sua nipote Margaret Murray. Quando quest'ultima mor\u00ec nel 1878 la signoria venne ereditata da suo cugino George Stuart, XIV conte di Moray, il quale divenne anche XVIII lord Gray.\nAd ogni modo, alla sua morte, la contea e la signoria vennero separate, con la contea ereditata da un cugino. La signoria di Gray pass\u00f2 (secondo una decisione presa dalla commissione dei privilegi della camera dei lords), a Eveleen Smith, figlia di lady Jane Pounden, figlia di Francis Stuart, X conte di Moray. Nel 1897 lady Gray e suo marito James McLaren Smith assunsero per licenza reale anche il cognome Gray. Questa venne succeduta da suo figlio, il XX lord, ed alla sua morte nel 1919 il titolo pass\u00f2 a sua sorella Ethel Eveleen Campbell, moglie di Henry Tufnell Campbell, che anch'egli assunse il cognome di Gray. \nLa sede della famiglia \u00e8 Airds Bay House, presso Taynuilt, nell'Argyllshire.\nLords Gray (1445).\nL'erede apparente \u00e8 il figlio dell'attuale detentore del titolo, Alexander Godfrey Edward Diarmid Campbell-Gray, Master di Gray (n. 1996)."}
{"id": "8921398", "revid": "4175", "url": "https://it.wikipedia.org/wiki?curid=8921398", "title": "Stadio Energa Gda\u0144sk", "text": ""}
{"id": "8921400", "revid": "119913845", "url": "https://it.wikipedia.org/wiki?curid=8921400", "title": "Ispirazione (disambigua)", "text": ""}
{"id": "8921403", "revid": "144796", "url": "https://it.wikipedia.org/wiki?curid=8921403", "title": "Lord Sinclair", "text": "Lord Sinclair \u00e8 un titolo nobiliare della par\u00eca di Scozia creato nel 1449 da re Giacomo II di Scozia per William Sinclair, III conte di Orkney. Nel 1470, lord Orkney decise di restituire al sovrano la contea in cambio di quella di Caithness. Nel 1477, lord Caithness era intenzionato a diseredare il suo primogenito per il suo primo matrimonio con lady Elizabeth Douglas. Per questo egli pass\u00f2 il titolo al suo secondogenito, nato dal suo secondo matrimonio con Marjory Sutherland, William Sinclair (m. 1513) (che divenne il secondo conte di Caithness). Ad ogni modo, lord Caithness venne succeduto nella signoria di Sinclair dal suo primogenito, anch'egli chiamato William Sinclair, il quale divenne cos\u00ec II lord Sinclair. Il figlio di quest'ultimo, Henry, III lord, venne confermato nei suoi titoli nel 1488.\nAlla morte di un discendente, il IX lord, la linea maschile si estinse e pertanto quest'ultimo venne succeduto da suo nipote, il X lord, figlio di Catherine Sinclair, figlia del IX lord, e di suo marito John St Clair. Nel 1677 questi ottenne una nuova conferma dei suoi titoli con possibilit\u00e0 di trasmissione anche a suo fratello ed ai suoi zii e loro discendenti in caso di estinzione delle linee. Ad ogni modo, il maggiore dei suoi figli, John Sinclair, venne coinvolto nella rivolta giacobita del 1715 e pertanto gli venne negato l'accesso alla successione al titolo.\nQuesti mor\u00ec senza eredi nel 1750 ed i suoi titoli passarono a suo fratello minore, il generale James St Clair (m. 1762). Questi, ad ogni modo, non assunse mai il titolo di famiglia e alla sua morte il titolo rimase dormiente. Esso venne reclamato da Charles Sinclair, XIII lord Sinclair, che venne confermato al titolo dalla camera dei lords nel 1782. Questi era figlio di Andrew St Clair, \"de jure\" XII lord Sinclair, nipote di Charles Sinclair, \"de jure\" XI lord Sinclair (m. 1755) e pronipote del gi\u00e0 menzionato Matthew St Clair, zio del X lord. Questi divenne il primo detentore del titolo senza discendenti dei lords originari. Il XIII lord, suo figlio il XIV, suo nipote il XV lord ed il suo pronipote il XVI nonch\u00e9 il XVII lord, tutti sedettero nel parlamento scozzese.\nSecondo una ricerca dell'University College di Londra, Charles St Clair, XIII lord Sinclair, possedeva in tutto 666 schiavi all'epoca dell'abolizione della schiavit\u00f9 nei territori della corona inglese nel 1833. Egli ottenne 5411 sterline come compensazione dal governo inglese.\nLa residenza di famiglia si trova a Knocknalling House, presso St John's Town of Dalry, Dumfries.\nLords Sinclair (1449).\n\"quiescente 1762\u20131782\"\nL'erede apparente \u00e8 il figlio dell'attuale detentore del titolo, Harry Murray Kennedy St. Clair, Master di Sinclair (n. 2007)."}
{"id": "8921405", "revid": "144796", "url": "https://it.wikipedia.org/wiki?curid=8921405", "title": "Rivolta giacobita del 1715", "text": ""}
{"id": "8921406", "revid": "2016868", "url": "https://it.wikipedia.org/wiki?curid=8921406", "title": "The Drew Barrymore Show", "text": "The Drew Barrymore Show \u00e8 un programma televisivo statunitense condotto dall'attrice Drew Barrymore, al suo debutto come conduttrice televisiva. Trasmesso a partire dal 14 settembre 2020 su varie reti del gruppo CBS, il programma \u00e8 stato rinnovato per una seconda stagione.\nStoria del programma.\nDrew Barrymore ha girato l'episodio pilota dello show nell'agosto 2019, dopo di che ha anticipato la messa in onda del programma attraverso la docuserie \"The Making of the Drew Barrymore Show.\" Barrymore ha successivamente pubblicato una seconda docuserie intitolata The Art of the Interview, che include delle conversazioni fra l'attrice e conduttori di altri talk show che l'hanno ispirata e spinta ad intraprendere questo percorso.\nIl programma \u00e8 andato in onda a partire dal settembre 2020, ospitando nei suoi primi episodi molti attori che avevano precedentemente lavorato insieme a Barrymore in varie produzioni cinematografiche come Cameron Diaz, Lucy Liu e Adam Sandler. Barrymore ha rivelato di aver dovuto \"combattere duramente\" affinch\u00e9 la sua trasmissione potesse andare in onda in diretta e non si svolgesse presso la sua abitazione nonostante le limitazioni imposte dalla pandemia di Covid-19. Nel marzo 2021 il programma \u00e8 stato confermato anche per la stagione televisiva 2021-2022.\nBroadcast.\nNegli Stati Uniti il programma viene trasmesso da vari canali di propriet\u00e0 del gruppo CBS, andando in onda nell'85% degli stati federali. Il programma va in onda anche in Canada sul canale Global e in Australia sulla TV a pagamento FOX Arena.\nAscolti.\nSecondo The Hollywood Reporter il programma \u00e8 guardato principalmente da un pubblico femminile di et\u00e0 compresa fra i 25 e i 54 anni."}
{"id": "8921410", "revid": "125682155", "url": "https://it.wikipedia.org/wiki?curid=8921410", "title": "Cinema nella Tuscia", "text": "Storia.\nCinema.\nLa storia del Cinema nella Tuscia inizia nel Novecento, una delle prime apparizioni cinematografiche \u00e8 Viterbo nel film Vecchia Guardia di Alessandro Blasetti del 1934, negli anni cinquanta la Tuscia \u00e8 molto presente nel cinema italiano, nel 1950 Roberto Rossellini gir\u00f2 alcune sequenze del suo film Francesco, giullare di Dio nei pressi di Oriolo Romano, l'anno successivo nel 1951 Orson Welles gir\u00f2 il suo film Otello tra Viterbo e Tuscania, il film poi vinse il Festival di Cannes nel 1952. \nAnche Federico Fellini scelse la Tuscia per alcuni dei suoi capolavori come I Vitelloni nel 1953 dove molte scene furono girate a Viterbo e La strada nel 1954 scegliendo questa volta Bagnoregio per alcune scene del suo film. \nA Viterbo e dintorni Alberto Sordi fu protagonista di film come Lo scapolo di Antonio Pietrangeli nel 1955 e Il vigile di Luigi Zampa nel 1960, . \nNel 1957 Mario Monicelli gir\u00f2 il suo film Il medico e lo stregone con Vittorio De Sica e Marcello Mastroianni in molti luoghi della Tuscia come San Martino al Cimino, Valentano, la sequenza del paese visto da lontano \u00e8 stata girata a Civita di Bagnoregio e la scena della stazione ferroviaria \u00e8 stata filmata a Grotte Santo Stefano.\nNel 1958 Sergio Grieco gir\u00f2 alcune scene del suo film Pia de' Tolomei a Tuscania.\nTra gli anni cinquanta e gli anni sessanta la Tuscia, in particolare Viterbo, appare in molte pellicole cinematografiche come Lucrezia Borgia di Christian-Jaque del 1953, Le notti di Lucrezia Borgia di Sergio Grieco del 1959, La mandragola di Alberto Lattuada del 1965, Il tormento e l'estasi di Carol Reed del 1965, El Greco di Luciano Salce del 1966 e I raggi mortali del dottor Mabuse di Hugo Fregonese del 1968. \nPier Paolo Pasolini, che amava molto la Tuscia, nel 1964 scelse di girare il suo film Il Vangelo secondo Matteo tra Tuscania e Chia, quest'ultima rimasta proprio nel cuore di Pasolini dove scelse di vivere alcuni dei suoi ultimi anni di vita; nel 1966 il regista gir\u00f2 a Tuscania alcune scene del famoso film Uccellacci e uccellini con Tot\u00f2 e Ninetto Davoli ed infine nel 1971 Il Decameron.\nNel 1966 il regista Mario Monicelli , che aveva girato nella Tuscia gi\u00e0 il suo film Il medico e lo stregone, torn\u00f2 in questi luoghi per girare il suo film L'armata Brancaleone, infatti si possono riconoscere scorci di molti paesi della Tuscia come Tuscania, Canino, Vitorchiano, Valentano, Civita di Bagnoregio, Bolsena, Nepi e Falerii; per poi tornare nel 1970 con Brancaleone alle crociate dove la Tuscia fu nuovamente protagonista nella pellicola del regista romano. Un altro grande regista come Sergio Corbucci scelse la Tuscia nel 1966 per il suo film L'uomo che ride girando alcune scene a Viterbo in Piazza San Lorenzo ed a Tuscania. Nel 1968 Franco Zeffirelli scelse Tuscania per la scena del matrimonio tra due innamorati celebrato nella Basilica Romana di S.Pietro, dove furono girate anche le scene finali della tomba di famiglia di lei, il film in questione \u00e8 proprio Romeo e Giulietta, lo stesso regista nel 1972 gir\u00f2 alcune sequenze del suo film Fratello sole, sorella luna proprio nella Tuscia.\nNegli anni settanta la Tuscia appare principalmente nella famosa miniserie Le avventure di Pinocchio di Luigi Comencini del 1972 con attori come Nino Manfredi, Franco Franchi, Ciccio Ingrassia, Vittorio De Sica che fu girata interamente in questi luoghi come Farnese, Ischia di Castro, Tarquinia, Caprarola, Lago di Vico e Ronciglione; in quegli anni furoni girati anche film come Boccaccio di Bruno Corbucci del 1972 dove le riprese esterne si svolsero quasi completamente a Viterbo, Decameron n\u00ba 4 - Le belle novelle del Boccaccio di Paolo Bianchini del 1972, nel 1975 il regista Sergio Nasca gir\u00f2 alcune scene del suo film Vergine, e di nome Maria a Tuscania, poi negli anni ottanta la Tuscia appare in alcuni film come La cornacchia disse crai di Paolo Isaja del 1980, Nostalghia di Andrej Tarkovskij del 1983 dove si possono vedere la Cripta della chiesa di San Pietro a Tuscania, Calcata e la Piazza della Collegiata a Faleria, il film Vinse il Grand Prix du cin\u00e9ma de cr\u00e9ation al Festival di Cannes di quell'anno; nel 1989 Liliana Cavani gir\u00f2 molte scene del suo film Francesco nella Tuscia e soprattutto a Tuscania.\nNegli anni novanta nella Tuscia furono girati alcuni film come In nome del popolo sovrano di Luigi Magni del 1990 con Nino Manfredi e Alberto Sordi a Viterbo, quest'ultimo nello stesso anno ha girato il film L'avaro di Tonino Cervi dove questa volta furono protagonisti due paesi della Tuscia come Bassano Romano e Caprarola ed i loro palazzi storici ed infine La sindrome di Stendhal di Dario Argento del 1995 dove la citt\u00e0 di Viterbo \u00e8 esplicitamente citata nel film.\nUno dei luoghi della Tuscia molto apprezzato dai registi \u00e8 Palazzo Farnese a Caprarola dove furono girati alcuni film come il gi\u00e0 citato film L'avaro con Alberto Sordi, La Condanna di Marco Bellocchio del 1991, Operazione U.N.C.L.E. di Guy Ritchie nel 2015 e Sogno di una notte di mezza estate di Michael Hoffman nel 1999 dove si pu\u00f2 vedere anche il Parco dei Mostri di Bomarzo e Sutri; un altro luogo della Tuscia amato da alcuni registi \u00e8 il Lago di Bolsena dove fuorno girati film come Il senso della vertigine di Paolo Bologna del 1991 e Le meraviglie di Alice Rohrwacher del 2014 dove furono protagonisti di alcune scene anche Acquapendente e San Lorenzo Nuovo, molto noto al pubblico \u00e8 anche il Laghetto del Pellicone a Vulci dove furono girate delle scene memorabili del cinema italiano, l'incontro di Roberto Benigni e Massimo Troisi con Leonardo Da Vinci nel film Non ci resta che piangere del 1984, alcune scene del film La visione del sabba di Marco Bellocchio del 1988 e la scena di Aldo Giovanni e Giacomo nel film Tre uomini e una gamba del 1997.\nNella meravigliosa Villa Lante a Bagnaia, una frazione in provincia di Viterbo, sono state girate molte scene cinematografiche in vari film come La maschera di Cesare Borgia di Duilio Coletti del 1941, Lucia di Lammermoor di Piero Ballerini del 1946, Cento piccole mamme di Giulio Morelli del 1952, Le diciottenni di Mario Mattoli del 1955, I quattro moschettieri di Carlo Ludovico Bragaglia del 1963, Le voci bianche di Pasquale Festa Campanile e Massimo Franciosa del 1964, Una vergine per il principe, di Pasquale Festa Campanile del 1965, Le fate di Mario Monicelli del 1966, Nel sole di Aldo Grimaldi del 1967, Pensiero d'amore di Mario Amendola del 1969, All'onorevole piacciono le donne di Lucio Fulci del 1972, Senza famiglia, nullatenenti cercano affetto di Vittorio Gassman del 1972, Il tuo piacere \u00e8 il mio di Claudio Racca del 1973, E ridendo l'uccise di Florestano Vancini del 2005, Imperia, la grande cortigiana di Pier Francesco Pingitore del 2005 e Habemus Papam di Nanni Moretti del 2011.\nNegli anni duemila la Tuscia \u00e8 presente nel film internazionale Luther - Genio, ribelle, liberatore di Eric Till del 2003 dove alcune scene sono state girate a Viterbo, un paese della Tuscia che si vede molto nei vari film girati negli anni duemila \u00e8 Tuscania dove \u00e8 stato girato interamente il film Aspettando la Bardot di Marco Cervelli nel 2018, il paese compare anche nel film Il giorno, la notte. Poi l'alba di Paolo Bianchini del 2007 e nel film L'allenatore nel pallone 2 di Sergio Martino del 2008. \nFiction.\nNon solo il cinema, ma anche molte fiction sono state girate nella Tuscia, una delle pi\u00f9 memorabili \u00e8 Il maresciallo Rocca con Gigi Proietti girata interamente nella citt\u00e0 di Viterbo, proprio il capoluogo si pu\u00f2 trovare in molte scene girate nella miniserie Il generale Dalla Chiesa del 2007 con Giancarlo Giannini.\nDue stagioni della serie I Borgia furono girate in questi luoghi come Palazzo Farnese a Caprarola, Tuscania e Sutri, la fiction Il bosco \u00e8 stata girata interamente tra Viterbo, il Lago di Vico e la Faggeta del Monte Cimino di Soriano nel Cimino; alcune scene della serie I Medici sono state girate a Viterbo e nel Palazzo Farnese a Caprarola.\nIl noto regista Paolo Sorrentino nel 2016 ha girato molte scene della serie The Young Pope a Bagnaia nella meravigliosa Villa Lante (sempre a Villa Lante nel 1965 furono girate molte scene della miniserie Scaramouche di Daniele D'Anza con Domenico Modugno) e nel 2019 Viterbo appare nella miniserie statunitense Catch-22 con George Clooney. \nFestival e rassegne speciali.\nTuscia Film Fest.\nIl Tuscia Film Fest nasce nel 2004 e si tiene a tutti gli anni a Viterbo, durante questo evento si possono vedere cortometraggi e lungometraggi e ci sono interviste ed incontri con attori e registi. Durante questo evento viene attribuito il Premio Pipolo dedicato a Giuseppe Moccia, in arte Pipolo, nato a Viterbo nel 1933 e scomparso a Roma nel 2006, \u00e8 stato, insieme all'amico Franco Castellano, uno dei pi\u00f9 prolifici sceneggiatori del cinema italiano. In questi anni sono stati presenti come ospiti in questo festival attori del cinema italiano come Tinto Brass, Milena Vukotic, Ennio Fantastichini, Paolo Ruffini e molti altri.\nEst Film Festival.\nL'Est Film Festival nasce nel 2007 e si tiene a Montefiascone in provincia di Viterbo nel mese di luglio. Il Festival mette in palio quattro premi ufficiali: l'Arca d'oro che viene aggiudicata al vincitore della sezione lungometraggi, gli Archi d'argento che vanno al vincitore della miglior colonna sonora, Premio del pubblico, Premio dei Giovani e Miglior Documentario; infine l'Arco di platino va ad uno dei migliori protagonisti del cinema italiano ed internazionale scelto nella sezione Incontri speciali. In questi anni sono stati presenti come ospiti in questo festival attori del cinema italiano come Carlo Verdone, Gigi Proietti, Terence Hill, Pupi Avati e molti altri."}
{"id": "8921412", "revid": "106908", "url": "https://it.wikipedia.org/wiki?curid=8921412", "title": "Shabani", "text": ""}
{"id": "8921413", "revid": "287204", "url": "https://it.wikipedia.org/wiki?curid=8921413", "title": "Istv\u00e1n Kov\u00e1cs", "text": ""}
{"id": "8921416", "revid": "446353", "url": "https://it.wikipedia.org/wiki?curid=8921416", "title": "Mitsubishi Pajero Junior", "text": "La Mitsubishi Pajero Junior \u00e8 una autovettura prodotta dalla casa automobilistica giapponese Mitsubishi dal dicembre 1995 al 1998.\nDescrizione.\nLa Pajero Junior \u00e8 un fuoristrada di piccole dimensioni prodotto per il solo mercato giapponese. Basata sulla piattaforma allungata della Mitsubishi Minica, era una versione pi\u00f9 grande della Mitsubishi Pajero Mini e si andava a collocare sotto la Pajero nella gamma del costruttore nipponico. Le maggiori differenza dal punto di visita estetico stavano nei parafanghi e nelle gomme che erano pi\u00f9 larghe.\nIl motore siglato \"4A31\" 4 cilindri monoalbero da 16 valvole da 1094 cm\u00b3 \u00e8 lo stesso della Mitsubishi Colt, sviluppa 80 CV a 6500 giri/min che permette alla vettura di toccare la velocit\u00e0 massima di 135 km/h. La trasmissione \u00e8 affidata a un manuale 5 marce o automatico a 3 velocit\u00e0. Lo sterzo \u00e8 un tradizionale a pignone con cremagliera dotato di servoassistenza idraulica. La sospensione anteriore \u00e8 costituita da un doppio braccio oscillante, mentre nella parte posteriore \u00e8 a molla elicoidale.\nLa Junior \u00e8 stata prodotta dal novembre 1995 fino al giugno 1998, quando \u00e8 stata poi sostituta dalla Mitsubishi Pajero iO (nota in Europa come \"Pinin\")."}
{"id": "8921418", "revid": "173006", "url": "https://it.wikipedia.org/wiki?curid=8921418", "title": "Giovanni Caroli", "text": "Frate domenicano, in realt\u00e0 Caroli era solo il suo patronimico, in quanto Giovanni era figlio di un Carlo Berlinghieri."}
{"id": "8921419", "revid": "119914363", "url": "https://it.wikipedia.org/wiki?curid=8921419", "title": "1992 Deluxe", "text": "1992 Deluxe \u00e8 il secondo album in studio della rapper statunitense Princess Nokia, pubblicato l'8 settembre 2017.\nIl disco contiene i nove brani precedentemente pubblicati all'interno dell'EP autoedito del 2016 \"1992\", in aggiunta a sette tracce inedite."}
{"id": "8921421", "revid": "92723", "url": "https://it.wikipedia.org/wiki?curid=8921421", "title": "Governo Heger", "text": "Il Governo Heger \u00e8 il secondo governo dell'VIII Legislatura della Repubblica Slovacca, in carica dal 1\u00ba aprile 2021. \nSuccede al Governo Matovi\u010d. Rispetto al governo precedente, solo 2 ministri sono cambiati, il nuovo ministro della Sanit\u00e0 Vladim\u00edr Lengvarsk\u00fd e il ministro delle finanze, in quanto l'ex primo ministro Igor Matovi\u010d ricopre la carica di ministro delle finanze in questo governo, mentre l'ex ministro delle finanze \u00e8 divenuto il nuovo primo ministro."}
{"id": "8921432", "revid": "149485", "url": "https://it.wikipedia.org/wiki?curid=8921432", "title": "Martin Bang Christensen", "text": "Biografia.\nHa rappresentatato la nazionale danese ai Giochi europei di Baku 2015."}
{"id": "8921433", "revid": "149485", "url": "https://it.wikipedia.org/wiki?curid=8921433", "title": "Martin Christensen (tuffatore)", "text": ""}
{"id": "8921445", "revid": "1522738", "url": "https://it.wikipedia.org/wiki?curid=8921445", "title": "Piattaforma di Opposizione - Per la Vita", "text": "Piattaforma di Opposizione - Per la Vita (, , OPZZh) \u00e8 un partito politico ucraino filo-russo e rappresentate gli interessi della minoranza russa, fondato nel dicembre 2018 con l'obiettivo di partecipare alle elezioni presidenziali ucraine del 2019 e alle elezioni parlamentari ucraine del 2019.\nIl partito \u00e8 il successore di Per la Vita (), gi\u00e0 Unione di Tutti gli Ucraini \"Centro\" dal 1999 al 2016. Venne registrato nel dicembre 1999. \nSecondo vari studi sociologici condotti nel 2021, \"Piattaforma di Opposizione - Per la Vita\" era il terzo partito politico pi\u00f9 popolare in Ucraina.\nL'attuale partito \u00e8 composto dai membri del suo predecessore \"Per la Vita\", nonch\u00e9 dal Blocco di Opposizione, Ucraina - Avanti!, Partito per lo Sviluppo dell'Ucraina e Scelta Ucraina.\nElezioni parlamentari del 2019 e elezioni locali del 2020.\nNelle elezioni parlamentari ucraine del 2019 il partito ha vinto 37 seggi (13,05% dei voti totali) nella lista nazionale del partito e 6 seggi elettorali. L'11,4% dei deputati eletti del partito erano donne.\nNel febbraio 2021, i deputati del partito hanno avviato la procedura di impeachment nei confronti del presidente Volodymyr Zelensky.\nPolitiche.\nNel programma elettorale del partito per le elezioni parlamentari ucraine del 2019, il partito ha promesso di annullare le politiche di decomunistizzazione e ucrainizzazione, ridiscutere l'accordo di associazione Ucraina-Unione europea e rilanciare il commercio con i paesi della CSI. Il partito vuole la \"neutralit\u00e0 dell'Ucraina nella sfera politico-militare e la non partecipazione ad alcuna alleanza politico-militare\". Come mezzo per combattere la povert\u00e0, il partito sostiene la \"riduzione delle tariffe del gas per la popolazione dell'Ucraina a 3800-4000 UAH per mille metri cubi a causa delle forniture dirette di gas dalla Federazione Russa \". Il partito vuole porre fine alla guerra in Donbass negoziando direttamente con la Repubblica popolare di Donetsk e la Repubblica popolare di Luhansk. Il programma del partito non menziona la questione della Crimea.\nCon la crisi russo-ucraina, il 10 marzo 2020 il gruppo parlamentare della Piattaforma di opposizione - For Life ha inviato la sua delegazione come delegazione parlamentare ufficiale dell'Ucraina alla Duma di Stato russa.\nLa delegazione del partito \u00e8 stata accolta con una standing ovation alla Duma di Stato. Subito dopo la pubblicazione delle informazioni sul viaggio, l'ufficio stampa della Verkhovna Rada ha negato che il parlamento avesse incaricato la delegazione di condurre eventuali negoziati con i rappresentanti della Duma e che non erano stati rilasciati documenti ufficiali per la visita estera della delegazione.\nRepressioni.\nAttivisti della Piattaforma di Opposizione - Per la Vita sono stati attaccati pi\u00f9 volte da organizzazioni radicali neonaziste e di estrema destra ucraine. \nNel febbraio 2019, i nazionalisti associati dell'organizzazione Corpo Nazionale hanno distrutto i manifesti politici del partito a Kharkiv. Nell'agosto 2020 c'\u00e8 stato un attacco all'ufficio del partito a Uzhhorod, mentre un cartellone elettorale del candidato del partito \u00e8 stato distrutto nella citt\u00e0 di Korosten. Il 3 luglio 2020, una granata \u00e8 stata lanciata nell'ufficio del partito a Poltava e una persona \u00e8 rimasta ferita a seguito dell'esplosione."}
{"id": "8921453", "revid": "587852", "url": "https://it.wikipedia.org/wiki?curid=8921453", "title": "Gran Premio dell'Emilia-Romagna 2021", "text": "Il Gran Premio dell'Emilia-Romagna 2021 \u00e8 stata la seconda prova della stagione 2021 del campionato mondiale di Formula 1. La gara si \u00e8 corsa domenica 18 aprile all'Autodromo Enzo e Dino Ferrari di Imola, in Italia, ed \u00e8 stata vinta dall'olandese Max Verstappen su Red Bull Racing-Honda, all'undicesimo successo in carriera; Verstappen ha preceduto all'arrivo il britannico Lewis Hamilton su Mercedes e l'altro britannico Lando Norris su McLaren-Mercedes.\nVigilia.\nSviluppi futuri.\nGli organizzatori del Gran Premio d'Australia, posticipato a novembre a causa della pandemia di COVID-19, annunciano delle modifiche al circuito Albert Park, sede del Gran Premio dalla stagione ; la \"pit lane\" viene allargata di due metri e la \"chicane\" comprendente della curva 9 e della curva 10 viene rimossa per rendere il tratto del circuito pi\u00f9 veloce. Altre modifiche riguardano l'allargamento di alcune curve, come la tredicesima nel terzo settore, che \u00e8 stata allargata in entrata. Dalle simulazioni effettuate, il tempo di percorrenza sul giro viene ridotto di cinque secondi.\nLa Mercedes e l'Aston Martin annunciano l'ingaggio di Nico H\u00fclkenberg come pilota di riserva. La scuderia tedesca, inoltre, annuncia che dal 1\u00ba luglio il direttore tecnico James Allison diventa il nuovo \"Chief Technical Officer\" (CTO) per aiutare la squadra ad affrontare le sfide strategiche future della Formula 1. Il ruolo operativo attualmente occupato da Allison passer\u00e0 a Mike Elliott approdato in Mercedes nel con il ruolo di responsabile del dipartimento aerodinamico, diventando poi nel responsabile delle tecnologie. Elliott inizi\u00f2 la sua carriera in McLaren nel , proseguendo successivamente la sua esperienza in Formula 1 nella Renault.\nGli organizzatori del Gran Premio di Monaco, non disputatosi nella stagione a causa della pandemia, annunciano la presenza degli spettatori sugli spalti tra il 40 ed il 50% della capienza complessiva. Nel Principato \u00e8 gi\u00e0 in corso l'allestimento del tracciato che ospiter\u00e0 il Gran Premio il successivo 23 maggio.\nLa disputa del Gran Premio del Canada, anch'esso annullato nel 2020 per via della pandemia, in programma il successivo 13 giugno, \u00e8 a rischio in quanto mancherebbero sei milioni di dollari per garantire lo svolgimento della gara in base al contratto con i \"promoter\" firmato in precedenza. In caso la gara nordamericana non si dovesse disputare, essa potrebbe essere sostituita da altri Gran Premi, come quello di Turchia.\nI lavori per la costruzione del circuito sulle vie della citt\u00e0 di Gedda, sede del debutto del Gran Premio d'Arabia Saudita il successivo 5 dicembre come penultima prova del mondiale, sono iniziati.\nLa Red Bull Racing annuncia l'estensione dell'accordo con il marchio svizzero TAG Heuer fino al 2024.\nGli organizzatori del Gran Premio di Spagna annunciano che la gara si disputer\u00e0 a porte chiuse a causa delle problematiche legate alla pandemia di COVID-19.\nLiberty Media annuncia l'entrata in calendario nella stagione 2022 del Gran Premio di Miami con un contratto siglato per dieci anni. La gara, da disputarsi in nuovo circuito nel complesso Hard Rock Stadium di Miami Gardens, in Florida, sar\u00e0 l'undicesima a corrersi negli Stati Uniti da quando si corre il campionato mondiale dal . Il circuito misurer\u00e0 km e sar\u00e0 composto da 19 curve, 7 a destra e 12 a sinistra, con tre potenziali zone DRS, una velocit\u00e0 massima stimata di 320 km/h, e da percorrere in senso antiorario.\nAspetti tecnici.\nPer questa gara, la Pirelli, fornitrice unica degli pneumatici, porta gomme di mescola C2, C3 e C4, le tre mescole centrali della gamma.\nLa Federazione Internazionale dell'Automobile prevede una sola zona in cui potr\u00e0 essere utilizzato il Drag Reduction System, ovvero il rettilineo dei box, confermando la scelta stabilita per l'edizione inaugurale del 2020. La zona interessata, rispetto all'edizione precedente, \u00e8 stata allungata; adesso i piloti possono azionare il dispositivo mobile prima dell'ultima curva del tracciato, anzich\u00e9 sulla linea del traguardo. Per via di ci\u00f2, anche il punto per la determinazione del distacco fra piloti \u00e8 stato modificato; adesso \u00e8 posizionato prima della \"Rivazza\" (curva 17).\nLa Federazione stabilisce tre punti del tracciato in cui i piloti sono costretti a rispettare i limiti di quest'ultimo, pena l'annullamento del tempo sul giro. I punti in questione riguardano l'uscita della \"Piratella\" (curva 9), il punto di corda delle \"Acque Minerali\" (curva 13) e l'uscita della \"Variante Alta\" (curva 15). Prima dell'inizio della terza sessione di prove libere del sabato la Federazione rimuove i limiti della pista stabiliti nel punto di corda delle \"Acque Minerali\" (curva 13).\nPrima dell'inizio della prima sessione di prove libere del venerd\u00ec i meccanici della vettura di Fernando Alonso sostituiscono l'impianto di scarico. Il pilota spagnolo dell'Alpine non \u00e8 penalizzato sulla griglia di partenza perch\u00e9 l'unita montata \u00e8 la seconda delle otto previste dal regolamento per l'intera stagione.\nAspetti sportivi.\nInizialmente il Gran Premio non era previsto nel calendario della stagione 2021. A causa delle problematiche causate dalla pandemia di COVID-19, il 12 gennaio 2021 la Federazione ha deciso di rinviare a data da destinarsi il Gran Premio di Cina, inizialmente in programma come terza gara del campionato nella data dell'11 aprile. Al suo posto, come seconda prova del mondiale, viene inserito il Gran Premio dell'Emilia-Romagna. Il debutto del Gran Premio sul circuito di Imola avvenne nel campionato nel mese di novembre, per rimpiazzare Gran Premi non disputati a causa della pandemia. L'autodromo torn\u00f2 a disputare a distanza di 14 anni una gara di Formula 1, dopo il Gran Premio di San Marino 2006.\nIl Gran Premio, a differenza della gara inaugurale della stagione corsa in Bahrein che ha previsto pubblico sugli spalti, ma solo quelli che hanno ricevuto il vaccino anti COVID-19 o che sono guariti dal SARS-CoV-2, si svolge a porte chiuse, come la prima edizione disputatasi nel mese di novembre 2020.\nA differenza della prima edizione svoltasi con una diversa programmazione spalmata su due giorni anzich\u00e9 normalmente su tre, ovvero un'unica sessione di prove libere disputatasi al sabato mattino, questa edizione viene svolta nella tradizionale programmazione di tre giorni, comprendendo quindi le due sessioni di prove libere al venerd\u00ec. A seguito della scomparsa del principe Filippo di Edimburgo avvenuta il 9 aprile e in modo da non sovrapporre la programmazione dell'evento con i funerali previsti al sabato al Castello di Windsor, la Federazione cambia il programma anticipando di un'ora la disputa delle tre sessioni di prove libere e delle qualifiche. Prima di quest'ultime, sar\u00e0 osservato un minuto di silenzio.\nIl 29 gennaio 2021 il governatore della regione Emilia-Romagna, Stefano Bonaccini, annuncia il cambio di denominazione per la gara in \"Gran Premio del Made in Italy e dell'Emilia-Romagna\" con l'inclusione dell'indicazione di provenienza di un bene che ha origine in Italia. Si tratta della denominazione pi\u00f9 lunga usata per un Gran Premio di Formula 1 nella storia campionato mondiale. In questa stagione, \u00e8 la Pirelli ad essere \"title sponsor\" della gara.\nA partire da questa gara cambiano gli abbinamenti nella consueta conferenza stampa con i giornalisti del gioved\u00ec pomeriggio; non ci saranno infatti pi\u00f9 divisioni per team, come accaduto fino alla precedente gara inaugurale, il Gran Premio del Bahrein, ma coppie di piloti di scuderie diverse, caratterizzate in dieci mini conferenze.\nLa McLaren annuncia il britannico Paul di Resta come pilota di riserva. Di Resta corse dal al con l'ex scuderia Force India e nel con la Williams.\nIl pilota danese Tom Kristensen \u00e8 nominato commissario aggiunto da parte della FIA; ha gi\u00e0 svolto tale funzione anche in passato, l'ultima al Gran Premio d'Italia 2020. Per questo Gran Premio, \u00e8 la casa automobilistica tedesca Mercedes a fornire la \"safety car\" e la \"medical car\".\nProve.\nResoconto.\nNella prima sessione del venerd\u00ec le due Mercedes di Valtteri Bottas e Lewis Hamilton ottengono i miglior tempi. Il finlandese precede di 41 millesimi il campione del mondo in carica. A 58 millesimi si \u00e8 classificato Max Verstappen, che ha dovuto anche interrompere l'ultimo tentativo veloce quando, a pochi istanti dalla fine della sessione, i commissari di pista sono stati costretti a interrompere le prove, dopo un'uscita di pista di Nikita Mazepin, alla seconda curva della \"Rivazza\". La sessione era stata interrotta anche nella prima fase, dopo circa venti minuti, per un contatto tra Sergio P\u00e9rez e Esteban Ocon, alla \"Variante Villeneuve\".\nCharles Leclerc, dopo aver perso la prima parte della sessione per un problema alla \"power unit\", ha chiuso col quarto tempo, davanti a Pierre Gasly, e l'altro pilota della Ferrari, Carlos Sainz Jr., che hanno fatto segnare lo stesso tempo. Yuki Tsunoda, compagno di Gasly all'AlphaTauri, ha percorso solo 11 giri, interrompendo la sessione dopo un'uscita alla \"Variante Tamburello\".\nAl termine della sessione Sergio P\u00e9rez e Esteban Ocon vengono convocati dai commissari sportivi per l'incidente che ha causato la prima esposizione della bandiera rossa. I commissari non hanno ritenuto punibile il comportamento dei due piloti durante il contatto.\nSono stati 15 i tempi cancellati ai piloti per aver oltrepassato i limiti della pista alla \"Piratella\" (curva 9) durante la prima sessione di prove, di cui uno a Sergio P\u00e9rez, Pierre Gasly, Nicholas Latifi, Antonio Giovinazzi, Fernando Alonso e Charles Leclerc, due a Kimi R\u00e4ikk\u00f6nen, Max Verstappen e Mick Schumacher, e tre a Sebastian Vettel.\nPrima dell'inizio della seconda sessione di prove del venerd\u00ec i meccanici della vettura di Yuki Tsunoda sostituiscono il sistema di recupero dell'energia e l'unit\u00e0 di controllo elettronico. Il pilota giapponese dell'AlphaTauri non \u00e8 penalizzato in griglia di partenza in quanto i componenti montati equivalgono entrambi alla seconda unit\u00e0.\nAnche la sessione pomeridiana del venerd\u00ec conferma la competitivit\u00e0 della Mercedes, con Bottas che precede ancora Hamilton, questa volta di soli 10 millesimi. Il britannico ha colto il suo tempo dopo due giri di riscaldamento. Al terzo posto scala Pierre Gasly, che riesce a fare meglio del duo della Ferrari. Charles Leclerc \u00e8 stato autore anche di un'uscita di pista, che ha portato a danneggiare l'ala anteriore e la sospensione anteriore destra. Verstappen ha completato solo cinque giri, prima di essere bloccato ai box da un guasto al cambio. Mazepin, dopo l'incidente del mattino, deve attendere diversi minuti prima di affrontare la pista, per consentire ai suoi meccanici di completare la riparazione della sua Haas.\nSono stati 15 i tempi cancellati ai piloti per aver oltrepassato i limiti della pista alla \"Piratella\" (curva 9) e due i tempi cancellati per aver oltrepassato i limiti all'uscita della \"Variante Alta\" (curva 15), durante la seconda sessione di prove. Nel primo caso si sono visti cancellare il tempo Yuki Tsunoda, Sebastian Vettel, Sergio P\u00e9rez, Daniel Ricciardo e Lewis Hamilton (una volta), Mick Schumacher, Charles Leclerc (che aveva colto il tempo migliore di sessione nel giro), Lando Norris, Pierre Gasly e Antonio Giovinazzi (due volte); nel secondo caso si sono visti cancellare il tempo George Russell e Kimi R\u00e4ikk\u00f6nen.\nAl termine delle prove sulle vetture di Pierre Gasly e Nikita Mazepin vengono sostituite le trasmissioni. Entrambi i piloti non sono penalizzati in griglia di partenza perch\u00e9 hanno terminato anticipatamente la precedente gara in Bahrein.\nPrima dell'inizio della terza sessione di prove libere i meccanici della vettura di Fernando Alonso sono costretti nuovamente a sostituire l'impianto di scarico, montando la terza unit\u00e0; anche ad Esteban Ocon viene sostituito lo stesso componente, montando per\u00f2 la seconda unit\u00e0. Entrambi i piloti non sono penalizzati in griglia di partenza.\nNella sessione del sabato il pi\u00f9 rapido \u00e8 Max Verstappen, che \u00e8 anche l'unico pilota a far segnare un tempo sul giro di meno di un minuto e quindici secondi. L'olandese della Red Bull Racing ha battuto, di mezzo secondo, Lando Norris, capace di tenere alle sue spalle Lewis Hamilton. Le Mercedes sembrano competitive con le gomme a mescola media, ma hanno maggiore difficolt\u00e0 a sfruttare le gomme morbide. La sessione \u00e8 stata interrotta con bandiera rossa dopo che Nicholas Latifi \u00e8 uscito di pista, sbattendo contro le barriere alla \"Variante Villeneuve\": il pilota canadese \u00e8 comunque riuscito a rientrare ai box con la propria Williams. Antonio Giovinazzi \u00e8 stato, invece, autore di un testacoda, senza conseguenze.\nL'AlphaTauri \u00e8 stata multata di euro dalla FIA in quanto Yuki Tsunoda ha superato il limite di velocit\u00e0 stabilito nella corsia dei box.\nSono stati 18 i tempi cancellati ai piloti per aver oltrepassato i limiti della pista alla \"Piratella\" (curva 9) e tre i tempi cancellati per aver oltrepassato i limiti all'uscita della \"Variante Alta\" (curva 15), durante la terza sessione di prove. Nel primo caso si sono visti cancellare il tempo Kimi R\u00e4ikk\u00f6nen (tre volte), Mick Schumacher e Lando Norris (due volte), Nikita Mazepin, Sergio P\u00e9rez, Charles Leclerc, Valtteri Bottas, Max Verstappen, Yuki Tsunoda, Lewis Hamilton, Sebastian Vettel, Daniel Ricciardo, Lance Stroll e Pierre Gasly (una volta); nel secondo caso si sono visti cancellare il tempo Fernando Alonso e Nikita Mazepin (due volte).\nI commissari sportivi decidono di non penalizzare Pierre Gasly per aver superato Antonio Giovinazzi durante l'esposizione della bandiera rossa. Il pannello luminoso numero 5 si \u00e8 illuminato dopo il passaggio del pilota francese, il quale ha superato Giovinazzi poco prima di esso. Una volta che il sorpasso \u00e8 stato completato, il pannello luminoso numero 6 funzionante \u00e8 stato notato da Gasly che ha immediatamente ridotto la velocit\u00e0.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nLa sessione di qualifica si svolge senza pioggia, ma con una temperatura molto bassa ( l'aria e l'asfalto).\nNella prima fase, dopo pochi minuti, e senza che molti piloti avessero ancora fatto segnare dei tempi significativi, Yuki Tsunoda perde il controllo della sua AlphaTauri alla \"Variante Alta\" (curva 15), e termina contro le barriere, danneggiando irreparabilmente la sua monoposto. La direzione di gara decide di sospendere la sessione.\nAlla ripresa Lance Stroll si piazza al comando, con 1'16\"082; il suo tempo viene battuto da Sergio P\u00e9rez, a sua volta superato da Charles Leclerc. L'arrivo dell'altro pilota della Red Bull, Max Verstappen, rivoluziona la graduatoria, anche se il primo pilota a scendere sotto il minuto e 15 \u00e8, poco dopo, Valtteri Bottas; il suo compagno di team, Lewis Hamilton, \u00e8 terzo, davanti a Pierre Gasly, a cui, per\u00f2, il tempo viene annullato, per aver varcato i limiti della pista. Ci\u00f2 accade anche a P\u00e9rez e Latifi.\nSuccessivamente Lando Norris sale secondo, mentre P\u00e9rez, per assicurarsi il passaggio alla fase successiva delle qualifiche, fa segnare il quinto tempo. Bottas migliora ancora, mentre Hamilton scalza Norris dal secondo posto, e Gasly si pone settimo. A due minuti dal termine della Q1 George Russell entra nella classifica dei qualificati, mentre Nikita Mazepin, dopo un errore di guida, riparte senza problemi, ma resta lontano dalla possibilit\u00e0 di proseguire le qualifiche. Esteban Ocon si migliora, e scala quinto, Nicholas Latifi \u00e8 undicesimo, mentre \u00e8 in zona pericolosa Fernando Alonso, solo tredicesimo. \nL'altro ex campione del mondo, Sebastian Vettel, prende la nona posizione. Kimi R\u00e4ikk\u00f6nen riesce a far segnare un tempo valido per entrare in Q2, prima per\u00f2 dell'arrivo di Russell, che lima il suo tempo, e riporta il finlandese in zona di eliminazione. Al termine della Q1 sono eliminati i due piloti dell'Alfa Romeo Racing, i due della Haas, oltre che Tsunoda.\nIn Q2 i piloti della Mercedes, cos\u00ec come Verstappen, optano per le gomme medie, per provare questo tipo di coperture alla partenza della gara. La classifica muta velocemente con l'arrivo dei vari piloti, con Lewis Hamilton capace di fissare il tempo di riferimento in 1'14\"817. I tre piloti in cima alla classifica sono, tra l'altro, proprio i tre che montano gomme medie. P\u00e9rez, con pneumatici \"soft\", \u00e8 quarto, staccato di 287 millesimi. Le due Alpine sono, rispettivamente, settima (Alonso) e ottava (Ocon). Norris, su gomme morbide, si piazza al comando, mentre Leclerc rimonta al quarto posto, con Carlos Sainz Jr., l'altro pilota della Ferrari, che si pone ottavo. Gasly, dopo un giro annullato all'inizio della Q2, ottiene il decimo tempo. In seguito Sebastian Vettel conquista il settimo posto, poi preceduto da Lance Stroll, suo compagno di team. P\u00e9rez, sempre con gomme morbide, batte il tempo di Norris, diventando il pi\u00f9 veloce in pista. Con l'ultimo tentativo entrano fra i primi dieci Leclerc, Gasly, Ocon e Daniel Ricciardo. Non passano in Q3 Sainz Jr., Russel, Vettel, Latifi e Alonso.\nNella fase decisiva il primo pilota a concludere il giro, Stroll, vede il tempo cancellato, sempre per aver superato i limiti della pista. Lando Norris chiude in 1'14\"875, mezzo secondo meglio di Gasly. Il tempo del britannico \u00e8 battuto da P\u00e9rez (1'14\"665). A sua volta, questo limite, \u00e8 abbassato da Hamilton (1'14\"411). Al secondo posto c'\u00e8 ora Verstappen, mentre Valtteri Bottas \u00e8 solo sesto, battuto anche da Charles Leclerc. Il finlandese della Mercedes non \u00e8 competitivo nemmeno nel secondo giro rapido, riuscendo a scalare solo quinto. Hamilton non \u00e8 capace di effettuare un giro migliore, rispetto al primo, come invece fa Lando Norris, che chiude secondo, ma vede il tempo cancellato. Gasly \u00e8 quarto, prima dell'arrivo di P\u00e9rez, che batte Verstappen, ed \u00e8 secondo.\nHamilton coglie la sua novantanovesima partenza al palo nel campionato mondiale, sul trentesimo circuito diverso. Il britannico coglie una \"pole position\" per la quindicesima stagione consecutiva. Per Sergio P\u00e9rez \u00e8 la migliore prestazione in prova, in carriera.\nL'Aston Martin \u00e8 stata multata di euro dalla FIA in quanto Lance Stroll ha superato il limite di velocit\u00e0 stabilito nella corsia dei box.\nSono stati quindi sei i tempi cancellati ai piloti per aver oltrepassato i limiti della pista alla \"Piratella\" (curva 9) e quattro i tempi cancellati per aver oltrepassato i limiti all'uscita della \"Variante Alta\" (curva 15), durante le qualifiche. Nel primo caso si sono visti cancellare il tempo Antonio Giovinazzi, Sergio P\u00e9rez, Mick Schumacher, Pierre Gasly, Lando Norris e Lance Stroll; nel secondo caso si sono visti cancellare il tempo Nicholas Latifi, Pierre Gasly, Sebastian Vettel e Lance Stroll.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nPrima della gara, in contemporanea con Portim\u00e3o, in Portogallo, tappa ospitante del Motomondiale, viene osservato un minuto di silenzio per ricordare l'ex pilota motociclistico e dirigente sportivo Fausto Gresini nato a Imola scomparso lo scorso febbraio, due volte campione del mondo della classe 125.\nIl Gran Premio inizia sotto una leggera pioggia. Tutti i piloti montano gomme da bagnato intermedio, a eccezione di Pierre Gasly, Esteban Ocon e il duo della Haas, che optano per gomme da bagnato estremo. Nel giro di ricognizione Charles Leclerc va in testacoda alle \"Acque Minerali\", ma riesce a riprendere la pista e schierarsi regolarmente in griglia. Sebastian Vettel, invece, rientra in \"pit lane\", per alcuni problemi ai freni. Il tedesco prende il via dalla corsia dei box.\nAlla partenza Lewis Hamilton resta in testa ma non resiste all'attacco di Max Verstappen alla \"Variante del Tamburello\"; dietro, l'altro pilota della Red Bull Racing, Sergio P\u00e9rez, cede una posizione a Leclerc. Sempre nel corso del primo giro Nicholas Latifi va in testacoda, poi, al rientro in pista, ha un contatto con Nikita Mazepin: il pilota canadese termina contro le barriere. La direzione di gara invia in pista la \"safety car\". Durante il periodo della vettura di sicurezza Mick Schumacher va in testacoda, sul rettilineo di partenza, dopo aver cercato di scaldare gli pneumatici, ma riprende la pista. P\u00e9rez \u00e8 autore di un'escursione di pista: il messicano riprende la posizione superando due vetture, manovra non consentita, per cui verr\u00e0 in seguito penalizzato con uno \"stop and go\".\nVerstappen, al momento della ripartenza, mantiene la testa, seguito da Lewis Hamilton, Charles Leclerc, Sergio P\u00e9rez, Daniel Ricciardo, Pierre Gasly, Carlos Sainz Jr. e Lando Norris. In pochi giri Norris passa sia Sainz Jr. che Gasly. Il francese dell'AlphaTauri, su gomme da bagnato estremo, a causa della pista che si sta asciugando, vede le coperture deteriorarsi presto, e subire gli attacchi di molti altri piloti posti alle sue spalle. Gi\u00e0 al dodicesimo giro retrocede al dodicesimo posto, prima di passare ai box, al quindicesimo giro, per montare gomme intermedie.\nAl diciassettesimo giro Ricciardo fa passare il compagno di team alla McLaren, Norris, pi\u00f9 rapido. Il primo pilota a montare gomme da asciutto \u00e8 Vettel, che sconta anche una penalit\u00e0, per un ritardo nel montaggio delle gomme, prima del giro di formazione. Verstappen comanda con 2\"5 su Hamilton, 16\" su Leclerc, 29\"7 su P\u00e9rez e 41\"9 su Norris. L'olandese della Red Bull Racing attende il ventisettesimo giro, per montare gomme medie. Il giro successivo \u00e8 il turno di Hamilton; il britannico opta per le gomme medie, ma un piccolo ritardo al \"pit stop\" lo fa rientrare in gara dietro all'olandese. Nello stesso giro si fermano anche Norris e P\u00e9rez, che sconta la penalit\u00e0 e cambia il volante.\nPoco dopo rientrato in pista, Hamilton, nel corso di alcuni doppiaggi alla \"Tosa\", va lungo e termina nella ghiaia. Il britannico riesce a rientrare in gara, ma in nona posizione. Al trentunesimo giro c'\u00e8 un contatto tra Valtteri Bottas e George Russell. Il pilota della Williams, alla \"Variante del Tamburello\", mette una gomma sull'erba e colpisce la vettura del finlandese. Entrambi i piloti escono di pista, ma senza conseguenze fisiche. La gara viene interrotta con bandiera rossa.\nLa gara riprende dietro la \"safety car\", con Verstappen al comando, davanti a Leclerc, Norris, P\u00e9rez, Sainz Jr., Ricciardo, Stroll, R\u00e4ikk\u00f6nen e Hamilton. Il finlandese dell'Alfa Romeo Racing si gira, e cede diverse posizioni. Norris passa subito Leclerc, mentre, nelle retrovie, vanno in testacoda anche Yuki Tsunoda ed Esteban Ocon.\nAl trentasettesimo giro Sergio P\u00e9rez \u00e8 autore di un'altra escursione di pista che gli costa moltissime posizioni. Un giro dopo Hamilton prende la sesta piazza a Lance Stroll. Il britannico \u00e8 poi capace di passare anche Daniel Ricciardo, al quarantaduesimo passaggio. La rimonta prosegue al quarantanovesimo giro, dopo un sorpasso su Carlos Sainz Jr.. Charles Leclerc si avvicina a Lando Norris, senza per\u00f2 nessuna possibilit\u00e0 di passare. Anzi, al cinquantacinquesimo giro, il monegasco cede la posizione a Hamilton. Il pilota della Mercedes completa il suo recupero passando Norris, al cinquantanovesimo giro. Il giro seguente fa segnare anche il giro veloce in gara.\nMax Verstappen coglie il suo undicesimo successo in carriera, davanti a Lewis Hamilton e Lando Norris. Con questi due podi il Regno Unito tocca i 700 podi nel campionato mondiale. Era dal Gran Premio di Cina 2012 che due piloti britannici non giungevano a podio nella stessa gara (all'epoca Lewis Hamilton e Jenson Button entrambi su McLaren). Per la scuderia inglese si tratta del primo podio con motorizzazione Mercedes dal Gran Premio d'Australia 2014 (all'epoca Kevin Magnussen e Jenson Button). Fernando Alonso conquista i suoi primi punti iridati dal suo rientro in Formula 1, per la prima volta dal Gran Premio di Singapore 2018 su McLaren-Renault.\nRisultati.\nI risultati del Gran Premio sono i seguenti:\nLewis Hamilton riceve un punto addizionale per aver segnato il giro pi\u00f9 veloce della gara.\nDecisioni della FIA.\nAl termine della gara, George Russell e Valtteri Bottas vengono convocati dai commissari sportivi per l'incidente avvenuto tra i due prima della \"Variante del Tamburello\" che ha portato all'interruzione del Gran Premio; Kimi R\u00e4ikk\u00f6nen viene convocato dai commissari in quanto non ha rispettato la procedura di ripartenza della gara dietro la \"safety car\" a seguito di un'escursione di pista, dopo che quest'ultima era stata sospesa, mentre Pierre Gasly e Lance Stroll vengono anch'essi convocati dai commissari per una manovra di sorpasso del canadese nel corso dell'undicesimo giro.\nI commissari decidono di non prendere provvedimenti per quanto accaduto tra George Russell e Valtteri Bottas, giudicando l'episodio come un normale incidente di gara, anche per via delle difficili condizioni della pista, in alcuni tratti ancora umida. Kimi R\u00e4ikk\u00f6nen, invece, viene penalizzato di 30 secondi sul tempo di gara per non aver rispettato la procedura di ripartenza della gara dietro la \"safety car\" a seguito di un'escursione di pista, dopo che quest'ultima era stata sospesa. Il finlandese, nono all'arrivo, scala in tredicesima posizione. Lance Stroll viene penalizzato di cinque secondi sul tempo di gara e di un punto sulla superlicenza per essere uscito fuori pista e aver tratto un vantaggio durante una manovra di sorpasso ai danni di Pierre Gasly. Il canadese, settimo all'arrivo, scala di una posizione.\nNel successivo Gran Premio del Portogallo l'Alfa Romeo Racing chiede una revisione della penalit\u00e0 inflitta a Kimi R\u00e4ikk\u00f6nen, ritenendo che il pilota sia gi\u00e0 stato penalizzato dal testacoda in s\u00e9, con cui ha perso due posizioni, nonostante non sia entrato in \"pit lane\", seguendo la procedura stabilita dal regolamento in caso di perdita di posizioni dietro la vettura di sicurezza prima della ripartenza della gara. La FIA, dopo aver rivisionato la penalit\u00e0 inflitta, respinge il ricorso presentato dalla scuderia elvetica, confermando la sanzione del pilota finlandese. La regola viene modificata proprio a partire dal Gran Premio successivo."}
{"id": "8921455", "revid": "1310927", "url": "https://it.wikipedia.org/wiki?curid=8921455", "title": "Club Deportivo Chivas USA 2013", "text": "Questa voce raccoglie le informazioni riguardanti il Club Deportivo Chivas USA nelle competizioni ufficiali della stagione 2013."}
{"id": "8921457", "revid": "1260426", "url": "https://it.wikipedia.org/wiki?curid=8921457", "title": "Dieci punti del comunismo", "text": "I dieci punti del comunismo, che compaiono all'interno del secondo capitolo del Manifesto del Partito Comunista (1848) di Marx e Engels, costituiscono una sorta di \"decalogo\" del comunismo. Questi dieci punti, all'epoca della stesura del \"Manifesto,\" avevano valore di programma rivoluzionario per i Paesi pi\u00f9 progrediti. Attraverso queste dieci misure si sarebbe attuata quella che in seguito Marx avrebbe denominato dittatura del proletariato. Gli stessi autori per\u00f2 ammettono la sostanziale limitatezza di questi principi, in quanto erano ben consci che essi sono storicamente determinati e quindi non applicabili in ogni circostanza storica.\nI dieci punti sono:\nGli Stati marxisti-leninisti del Novecento (Unione Sovietica e Paesi satelliti, Cina, Corea del Nord e Cuba) hanno preso per\u00f2 alla lettera questi dieci punti, ritenendoli una sorta di dogma (una sorta di \"decalogo\" del comunismo) ed hanno cercato di applicarli per modernizzare e industrializzare i loro Paesi. Essi costituiscono ancora oggigiorno i principi pi\u00f9 importanti del comunismo per la maggior parte delle persone di media cultura del mondo occidentale. \nConcetto marxiano invece meno compreso \u00e8 quello della societ\u00e0 senza classi, secondo cui lo Stato \u00e8 destinato a estinguersi, dando luogo alla libera associazione dei produttori. Su questo concetto \u00e8 illuminante la Critica del Programma di Gotha (1875), in cui peraltro Marx distingue anche il socialismo dalcomunismo. \nQuando dunque si parla statalizzazione dei mezzi di produzione, si allude pertanto da parte di molti intellettuali (soprattutto fra gli avversari del marxismo) implicitamente a questa sorta di \"decalogo\", che Marx e Engels hanno fornito. Questo fu ripreso da Lenin (marxismo-leninismo), che ne diede un'interpretazione maggiormente politica, pi\u00f9 che economica.\nIn ogni modo questo decalogo \u00e8 considerato l'emblema dello statalismo marxista-leninista. Una certa parte della critica infatti fu influenzata dal neoliberismo, che a partire dalla \"caduta del Muro di Berlino\" (1989), ma soprattutto dagli inizi del XXI secolo, ha trovato in questa statalizzazione dei mezzi di produzione, intesa come dominio e intervento dello Stato (sia dal punto di vista politico sia economico), un'eco della concezione dello Stato etico di Georg Wilhelm Friedrich Hegel. \nQuesto statalismo avrebbe caratterizzato soprattutto l'Unione Sovietica, dopo la morte di Vladimir Lenin, con l'avvento di Iosif Stalin e, in seguito, negli anni della \"grande stagnazione\" (1964\u20131982), con Leonid Il'i\u010d Bre\u017enev."}
{"id": "8921459", "revid": "1310927", "url": "https://it.wikipedia.org/wiki?curid=8921459", "title": "Club Deportivo Chivas USA 2014", "text": "Questa voce raccoglie le informazioni riguardanti il Club Deportivo Chivas USA nelle competizioni ufficiali della stagione 2014."}
{"id": "8921461", "revid": "46291", "url": "https://it.wikipedia.org/wiki?curid=8921461", "title": "Tagetes lucida", "text": "Tagetes lucida () \u00e8 una pianta appartenente alla famiglia Asteraceae, originaria del Messico e dell'America centrale.\n\u00c8 usata come pianta medicinale e culinaria. Le foglie hanno un sapore simile al dragoncello, con sentori di anice."}
{"id": "8921463", "revid": "767487", "url": "https://it.wikipedia.org/wiki?curid=8921463", "title": "Luise Hensel", "text": "Grande esponente del romanticismo tedesco, alla quale introduce anche il suo amico e collega poeta Clemens Brentano.\nBiografia.\nTerzogenita del pastore protestante Johann Jacob Hensel (1763 \u2013 1809) e di sua moglie Johanne Albertine Luise Trost (1764 \u2013 1835), dopo la morte del padre si trasferisce a Berlino con la madre e i tre fratelli Karoline (Trebbin, 1791 \u2013 1816), Wilhelm (Trebbin, 1794 \u2013 Berlino, 1861) e Wilhelmine detta Minna (Linum, 1802 \u2013 Berlino, 1893), dove inizia a frequentare il liceo (Realschule), Elisabethschule, mostrando un grande talento e predilezione verso la scrittura.\nIntorno al 1816, conobbe il poeta Clemens Brentano, che la defin\u00ec \"l'angelo nella natura selvaggia\". Hensel influenza lo stile di Brentano in modo abbastanza significativo; Il poeta scrisse a suo fratello nel 1817: \"Queste canzoni (riferite a venti canzoni inviatagli da Hensel) all'inizio mi hanno spezzato il cuore, facendomi scoppiare in lacrime, la loro verit\u00e0 e semplicit\u00e0 mi hanno colpito come le pi\u00f9 sacre che si possano produrre.\". Come Brentano, anche il compositore Ludwig Berger, nutriva un amore non corrisposto per Hensel.\nAnche un altro autore, Wilhelm M\u00fcller, si innamor\u00f2 unilateralmente di Hensel. La storia di questo amore non corrisposto \u00e8 musicata in due opere composte da Franz Schubert: il ciclo di canzoni Die sch\u00f6ne M\u00fcllerin (\"La bella mugnaia\" in italiano) e Winterreise (\"Viaggio d'inverno\" in italiano). La conoscenza con un altro spasimante indesiderato, Ludwig von Gerlach, che in seguito sarebbe diventato un insegnante di Otto von Bismarck, port\u00f2 Hensel a godere di un posto di rilievo all'interno del Partito di Centro Tedesco, partito politico molto influente in Germania all'epoca. Ci\u00f2 era in conflitto con i suoi sentimenti religiosi, e l'8 dicembre 1818, nella Sankt-Hedwigs-Kathedrale, a Berlino, si un\u00ec alla Chiesa cattolica.\nQueste circostanze pesarono molto su Hensel e nel 1819 lasci\u00f2 Berlino. Entr\u00f2 al servizio della principessa Mimi Von Salm Reifferscheidt Krautheim, viaggiando prima a M\u00fcnster e poi a D\u00fcsseldorf. A M\u00fcnster, sotto l'influenza dell'insegnante di religione Bernhard Overberg, le sue convinzioni si rafforzarono. Successivamente, il 6 marzo 1820, fece voto di castit\u00e0.\nPer diversi anni si accompagna alla principessa Salm di Munster. Nel 1821, trov\u00f2 lavoro come insegnante per la vedova del poeta Conte Federico Leopoldo di Stolberg-Stolberg nella citt\u00e0 di Sonderm\u00fchlen, dove rimase fino al 1823. Raggiunta la piena maturazione del suo sviluppo religioso decise di adottare un bambino e trasferirsi. Si spostarono nella piccola citt\u00e0 della Vestfalia di Wiedenbr\u00fcck, dove il piccolo viene iscritto alla scuola maschile locale. I due vivono una vita tranquilla in citt\u00e0 fino all'anno 1827.\nInizi\u00f2 ad insegnare ad Aquisgrana, rimanendo in carica per sei anni, dove fu maestra di Clara Fey la fondatrice delle \"Suore dei poveri bambini di Ges\u00f9\". Nel 1826, anche Pauline von Mallinckrodt, fondatrice delle \"Suore della Carit\u00e0 Cristiana\", divenne una delle sue studentesse di Luise. Nel 1833 Luise torn\u00f2 a Berlino per prendersi cura della sua anziana madre.\nLe sue convinzioni religiose furono ancora una volta messe alla prova dall'amore, questa volta sotto forma di proposta di matrimonio di un medico, Clemens August Alertz, che sarebbe poi diventato il medico personale di Papa Pio IX. Per tutta la vita continua a insegnare e scrivere poesie religiose, spostandosi pi\u00f9 volte. Trascorre gli ultimi anni a Paderborn con la sua ex allieva Pauline Mallinckrodt, presso il convento delle Suore della Carit\u00e0 Cristiana, dove muore il 18 dicembre 1876, all'et\u00e0 di 78 anni.\nOpere.\nLe sue \"Gedichte\" (in italiano: poesie), che includono alcune opere di sua sorella Wilhelmine, furono pubblicate nel 1858 e mostrano una malinconica devozione da parte di Hensel, un ottimo esempio di poesia religiosa tedesca. Altri due libri, raccolte delle sue canzoni e poesie, furono: \"Lieder\" (italiano: Canzoni) pubblicato nel 1869, e il suo ultimo lavoro, \"Briefe der Dichterin Luise H.\" (italiano: Lettere della poetessa Luise H.), pubblicato postumo nel 1878. Una delle sue poesie pi\u00f9 famose \u00e8 \"M\u00fcde bin ich\" (italiano: Sono stanca)."}
{"id": "8921469", "revid": "599013", "url": "https://it.wikipedia.org/wiki?curid=8921469", "title": "Josu\u00e9 Reyes", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 26 febbraio 2020 in occasione dell'incontro di CONCACAF Champions League vinto 4-0 contro il ; l'8 marzo seguente gioca anche il suo primo incontro di Liga MX giocando gli ultimi minuti della sfida vinta 4-2 contro il .\nIl 14 aprile 2021 realizza la sua prima rete in carriera, nell'ampia vittoria per 8-0 contro l' in CONCACAF Champions League.\nStatistiche.\n\"Statistiche aggiornate al 14 aprile 2020\"."}
{"id": "8921470", "revid": "458786", "url": "https://it.wikipedia.org/wiki?curid=8921470", "title": "Josu\u00e9 Emmanuel Reyes Santacruz", "text": ""}
{"id": "8921484", "revid": "2009138", "url": "https://it.wikipedia.org/wiki?curid=8921484", "title": "Volta a la Comunitat Valenciana 2021", "text": "La Volta a la Comunitat Valenciana 2021, settantaduesima edizione della corsa e valevole come quattordicesima prova dell'UCI ProSeries 2021 categoria 2.Pro, si sarebbe dovuta svolgere in 5 tappe dal 3 al 7 febbraio 2021, ma venne posticipata dal 14 al 18 aprile a causa della pandemia di COVID-19, su un percorso di 625,1 km, con partenza da Elche e arrivo a Valencia, in Spagna. La vittoria fu appannaggio dello svizzero Stefan K\u00fcng, il quale complet\u00f2 il percorso in 14h49'50\", precedendo il portoghese Nelson Oliveira e lo spagnolo Enric Mas.\nSul traguardo di Valencia 107 ciclisti, su 116 partiti da Elche, portarono a termine la competizione."}
{"id": "8921485", "revid": "287204", "url": "https://it.wikipedia.org/wiki?curid=8921485", "title": "Gaston Juchet", "text": "Biografia.\nLaureato in ingegneria all'\u00c9cole Centrale Paris, nel 1958 dopo il servizio militare, entr\u00f2 a far parte del dipartimento di ricerca e sviluppo della Renault come ingegnere specializzato in aerodinamica. Il suo primo lavoro all'interno dell'azienda fu il restyling della Renault Fr\u00e9gate. Successivamente si occup\u00f2 dello sviluppo del \"progetto 115\", che sarebbe poi diventato la Renault 16. Dal 1963 in poi fu uno dei designer pi\u00f9 importanti all'interno della Renault. \nNel 1965 venne ufficialmente nominato capo del centro stile Renault. Negli anni successivi partecip\u00f2 alla progettazione di svariate vetture della casa francese come le Renault 12, 15, 17, parzialmente della 5 (che venne per lo pi\u00f9 progettata da Michel Bou\u00e9), 6, 30, 20 e l'Alpine A310. Nel 1975 Robert Opron fu nominato alla direzione del centro stile Renault e Juchet divenne uno dei suoi assistenti insieme a Jacques Nocher. Quando Opron lasci\u00f2 l'azienda nel 1984, Juchet divenne di nuovo capo designer fino a quando fu sostituito da Patrick le Qu\u00e9ment nel 1987.\nJuchet introdusse alla Renault alcuni metodi innovativi di prototipazione come lo UNISURF e il Computer Aided Design (CAD) nel progettare le vetture e lavor\u00f2 a stretto contatto con Marcello Gandini, Giorgetto Giugiaro, Sergio Coggiola e con il capo progettista della American Motors (che all'epoca collaborava con la Renault) Dick Teague.\nRiconoscimenti.\nJuchet ha vinto il Gran Premio di Francia del disegno industriale nel 1976."}
{"id": "8921493", "revid": "1573940", "url": "https://it.wikipedia.org/wiki?curid=8921493", "title": "Acanthurus polyzona", "text": "Acanthurus polyzona () \u00e8 un pesce osseo marino appartenente alla famiglia Acanthuridae.\nDistribuzione e habitat.\nLa specie \u00e8 nota solo per poche localit\u00e0 nell'oceano Indiano occidentale: le coste del Madagascar e le isole Comore, Mauritius e R\u00e9union.\nLa specie \u00e8 legata agli ambienti corallini ma \u00e8 stata trovata anche in zone a mangrovie. \u00c8 pi\u00f9 comune nella parte esterna delle barriere coralline, in ambienti ad alta energia. I giovanili sono stati trovati nelle acque basse delle lagune. \nSi pu\u00f2 trovare fino a 15 metri di profondit\u00e0.\nDescrizione.\nQuesta specie \u00e8 estremamente simile ad \"Acanthurus triostegus\" da cui si distingue principalmente per i caratteri della livrea che ha normalmente 9 fasce scure verticali meno spaziate e pi\u00f9 ampie che in \"A. triostegus\", che ne ha in genere 6. Inoltre sono spesso presenti macchiette e fascette scure non ben definite sul muso e la testa assenti nell'altra specie.\n\u00c8 riportata la taglia massima di di lunghezza ma sono stati documentati esemplari che raggiungono almeno i .\nBiologia.\nLa biologia di questa specie \u00e8 pressoch\u00e9 ignota. Si sa che si associa ai banchi di \"A. triostegus\" per cui si suppone che il modo di vita sia simile.\nAlimentazione.\nSi nutre di alghe bentoniche che strappa dalle rocce.\nConservazione.\nLa Lista rossa IUCN classifica \"A. polyzona\" come \"specie con informazioni insufficienti. Non sembrano comunque essere in atto particolari minacce per questa specie.\nTassonomia.\n\u00c8 stato considerato a lungo come sottospecie di \"A. triostegus\"."}
{"id": "8921497", "revid": "205250", "url": "https://it.wikipedia.org/wiki?curid=8921497", "title": "Patricia L\u00f3pez Arnaiz", "text": ""}
{"id": "8921498", "revid": "767487", "url": "https://it.wikipedia.org/wiki?curid=8921498", "title": "Schloss Richmond", "text": "Schloss Richmond \u00e8 un palazzo costruito fra il 1768 e il 1769 per la principessa e duchessa Augusta, la moglie di Carlo Guglielmo Ferdinando di Brunswick-L\u00fcneburg.\nSi trova nella parte meridionale di Braunschweig e l'architetto costruttore fu Carl Christoph Fleischer.\nNome.\nIl nome del palazzo riprende quello del parco inglese Richmond Park sul Tamigi, perch\u00e9 infatti la principessa era di origine inglese e voleva il luogo che le ricordasse la madrepatria.\nArchitettura.\nIl palazzo si trova sulla \"Wolfenb\u00fctteler Stra\u00dfe\", la strada che collega Braunschweig a Wolfenb\u00fcttel.\nLa costruzione \u00e8 in stile barocco ed \u00e8 fondamentalmente una fabbrica quadrangolare con l'ingresso principale su un angolo.\nLe stanze di rappresentanza si sviluppano in diagonale, e dietro queste troviamo l'area privata e un mezzanino.\nLa facciata \u00e8 decorata con piedistalli, pilastri, trabeazioni, balaustre e attici. L'asse centrale della costruzione termina in un avancorpo semicircolare dove c'\u00e8 l'ingresso principale a cui si accede tramite una scalinata.\nParco.\nIl parco venne creato nel 1768 nello stile del classico giardino inglese. Insieme al W\u00f6rlitzer Park il parco dello Schloss Richmond rappresentano i primi esempi di giardino all'inglese nella Germania del nord.\nIl parco venne progettato dall'archiettetto paeseaggista inglese Lancelot Brown a immagine del Richmond Park a Londra.\nFra il 1833 e il 1838 furono aggiunti per volere del duca Guglielmo VIII altri complessi abitativi, ossia la Villa Ducale e lo Schloss Neu-Richmond, ad oggi non pi\u00f9 esistenti. In aggiunta venne creato un lago con un'isoletta artificiale."}
{"id": "8921501", "revid": "15756", "url": "https://it.wikipedia.org/wiki?curid=8921501", "title": "Rachel Furness", "text": "Carriera.\nClub.\nFurness comincia a giocare a calcio gi\u00e0 dal periodo scolastico, e mentre frequenta la Usworth Comprehensive School viene convocata in una selezione della contea di Durham. Nella stagione 2002-2003 gi\u00e0 giocava con il Chester-le-Street Ladies, assieme a molti altri giovani tra i quali l'ex attaccante della nazionale inglese Aran Embleton.\nNel 2004 Furness continua il percorso scolastico spostandosi al Gateshead College, dove studia \"sports development and fitness\", affiancandolo all'attivit\u00e0 agonistica nella squadra di calcio femminile del college e nel , e avendo in quel periodo Jill Scott come compagna in entrambe le squadre.\nNel 2006 Furness si trasferisce all'Universit\u00e0 della Northumbria per studiare \"sports development with coaching\", sostituendo il Sunderland con il . Tuttavia, aveva subito un grave infortunio al ginocchio, che ha richiesto due operazioni e l'asportazione della maggior parte della cartilagine. Bench\u00e9 i medici le avessero consigliato di smettere di giocare a calcio, Furness decise di continuare l'attivit\u00e0 agpomnistica riprenendo a giocare per il Newcastle United.\nNel dicembre 2009 Furness si rese protagonista nell'incontro del terzo turno di FA Women's Cup 2009-2010 con il , siglando una rete e fornendo un assist a Mel Reay nella partita che vide le avversaria prima pareggiare per 2-2 e poi vincere ai rigori, con Furness che fallisce il suo tiro dagli undici metri.\nNell'estate 2010 Furness si trasferisce in Islanda, con il , per la sua prima stagione all'estero, per giocare in \u00darvalsdeild kvenna, massimo livello della struttura calcistica femminile islandese, debuttando il 1\u00ba giugno nella vittoria casalinga per 2-0 sul . Qui rimane fino al termine del campionato siglando 3 reti su 12 presenze, alle quali si aggiungono 2 presenze, con una doppietta, in Coppa, aiutando la squadra a raggiungere il 7\u00ba posto e la salvezza.\nAl termine della stagione ritorna al Sunderland, facendo il suo secondo debutto per il club nella vittoria per 4-0 in Premier League Cup contro il Newcastle nell'ottobre 2010. Dopo aver aiutato il Sunderland a vincere la Premier League, Furness si \u00e8 trasferita, in prestito, al , disputando la Women's Super League 1. Ha fatto un rapido debutto nella sconfitta casalinga per 1-0 del Lincoln contro il a maggio, l'ultima partita prima della pausa di met\u00e0 stagione del WSL., ritornando al Sunderland in luglio, prima che la WSL riprendesse il torneo.\nNel gennaio 2017, Furness ha lasciato Sunderland per il poco dopo che le \"Lady Black Cats\" erano tornate allo status di part-time.\nFurness si \u00e8 unita al in prestito per una stagione dal Reading il 6 settembre 2019., disputando la prima parte della FA Women's Super League 2019-2020 con la maglia delle \"Spurs\", maturando 9 presenze e siglando una rete, tuttavia gi\u00e0 il 28 dicembre 2019, dopo essere stata richiamata dal Reading, si trasferisce al . Chiamata a risolvere i gravi problemi del reparto offensivo delle \"Reds\", sigla 4 reti, tra le quali la doppietta al , in 4 incontri ma, anche a causa della sospensione del campionato, conseguenza della pandemia di COVID-19 nel Regno Unito, la squadra rimane al 12\u00ba e ultimo posto in classifica retrocedendo, dopo 10 campionati di WSL, in FA Women's Championship.\nNazionale.\nNella prima parte della carriera Bill Godward, suo allenatore al Chester-le-Street, inform\u00f2 la Federcalcio inglese del potenziale di Furness, tuttavia non riusc\u00ec a superare la diffidenza dei selezionatori a causa della sua militanza in un club privo di un settore giovanile (centre of excellence o academy). Furness ha quindi accettato una convocazione dalla federazione nordirlandese e li ha rappresentati in un torneo Under-17 nella primavera del 2004. Sebbene sia nata e cresciuta nella contea metropolitana del Tyne and Wear, nella regione del Nord Est, Furness poteva giocare per l'Irlanda del Nord poich\u00e9 sua madre era nata a Belfast.\nDopo aver indossato le maglie delle nazionali giovanili Under-17 e Under-19 della sua patria adottiva, Furness viene convocata con la nazionale maggiore. Nel novembre 2005 ha segnato contro la , nella prima partita competitiva casalinga dell'Irlanda del Nord da 20 anni. Dopo un'assenza di due anni dalla squadra nazionale a causa di un infortunio, Furness \u00e8 tornata in tempo per disputare le qualificazioni al Mondiale di Germania 2011.\nDurante questa fase ha contribuito con quattro reti, inclusa una tripletta contro la , condividendo con le compagne il raggiungimento del 3\u00ba posto nel gruppo 1 della fase a gironi dietro a e . Nel novembre 2011, nel corso delle qualificazioni all'Europeo di Svezia 2013, Furness \u00e8 tra le marcatrici dell'incontro inaspettatamente vinto per 3-1 sulle ex campionesse del mondo e olimpiche della , una delle sole due sconfitte patite dalla squadra scandinava nel gruppo 3, ininfluente tuttavia per il suo accesso alla fase finale, mancato invece dalle nordirlandesi terminate quarte.\nViene regolarmente convocata nel corso delle successive qualificazioni ai Mondiali di Canada 2015 e Francia 2019, oltre che a quelle degli Europei di Paesi Bassi 2017 e Inghilterra 2022, ottenendo per la prima volta in quest'ultimo, sotto la guida del commissario tecnico Kenny Shiels, l'accesso a una fase finale di un torneo continentale dopo aver terminato al secondo posto il gruppo C nella fase a gironi, migliore realizzatrice della sua nazionale con 4 reti, e aver poi superato l' nel doppio confronto ai play-off, siglando anche la rete che sblocca il risultato nell'incontro di andata.\nFurness ha anche rappresentato l'Irlanda alle universiadi di Belgrado 2009. Due anni dopo \u00e8 stata convocata con la squadra della Gran Bretagna per la successiva edizione di Shenzhen 2011."}
{"id": "8921515", "revid": "486946", "url": "https://it.wikipedia.org/wiki?curid=8921515", "title": "Coppa delle nazioni oceaniane femminile Under-17", "text": ""}
{"id": "8921521", "revid": "18323", "url": "https://it.wikipedia.org/wiki?curid=8921521", "title": "Arne Hertz", "text": "Carriera.\nDivenne noto per la prima volta quando fu co-guida per Stig Blomqvist su Saab 96 V4, con il quale vinse per la prima volta il RAC Rally nel 1971. Con Blomqvist nello stesso anno, vinse anche l'Hanki Rally, il Rally di Svezia e il Rally dei 1000 laghi. Con Blomqvist vinse anche il Rally di Svezia nel 1972 e nel 1973.\nIl suo periodo di maggior successo \u00e8 stato dal 1977 al 1990 quando ha affiancato il pilota finlandese Hannu Mikkola, prima nella Ford Escort RS 1600, per poi passare alla RS1800. Con lui ha vinto il RAC Rally per la seconda volta nel 1978 con la Escort. I due insieme lasciarono la Ford nel 1980 per unirsi al team Audi, utilizzando la Quattro e vincendo nuovamente il RAC Rally nel 1981. Hertz e Mikkola insieme ottennero il titolo mondiale nel 1983.\nNel 1988, quando Mikkola pass\u00f2 al team Mazda, Hertz rimase in Audi, collaborando con il pilota tedesco Armin Schwarz.\nRiferimenti"}
{"id": "8921529", "revid": "1566286", "url": "https://it.wikipedia.org/wiki?curid=8921529", "title": "S\u00fcreyya Duru", "text": "Biografia.\nDuru ha frequentato il Liceo Galatasaray, laureandosi presso la Facolt\u00e0 di Giurisprudenza dell'Universit\u00e0 di Istanbul. \u00c8 il figlio del produttore cinematografico Naci Duru. Come direttore di produzione ha iniziato dal 1955 per diventare regista nel 1960. Ha fondato una societ\u00e0 chiamata Murat Film, lavorando con il padre come produttore.\n\u00c8 morto dopo un infarto durante le riprese di \"Ada\". La sua tomba si trova nel cimitero di Ferik\u00f6y di Istanbul."}
{"id": "8921534", "revid": "46291", "url": "https://it.wikipedia.org/wiki?curid=8921534", "title": "Oxyphyllum ulicinum", "text": "Oxyphyllum ulicinum \u00e8 una specie di pianta angiosperma dicotiledoni della famiglia delle Asteraceae. \u00c8 l'unica specie del genere Oxyphyllum .\nDescrizione.\nQuesta specie ha un habitus perenne arbustivo. Queste piante sono prive di lattice.\nLe foglie lungo il caule sono disposte in modo alternato. Le foglie ascellari sono provviste di gruppi densi di spine (foglie semplici, lineari e immature). Le foglie dei fusti sono pennatifide (raramente sono intere) con spine sui segmenti e all'apice.\nLe infiorescenze sono composte da capolini terminali raccolti in dense formazioni corimbose. I capolini, omogami e discoidi, sono formati da un involucro a forma da cilindrica a strettamente campanulata composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi (centrali del disco) e ligulati (periferici del raggio). Le brattee, simili a foglie ma con distinte spine apicali, disposte su 3 serie in modo embricato sono di vario tipo e consistenza. Il ricettacolo, glabro, a forma convessa \u00e8 provvisto di pagliette.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, pochi, sono dimomorfi: quelli esterni sono sterili \u00e8 ognuno \u00e8 sotteso da una brattea; quelli interni sono ermafroditi e fertili.\nI frutti sono degli acheni con pappo. Gli acheni dei fiori esterni sono abortivi. La forma degli acheni \u00e8 fusiforme o cilindrica (raramente \u00e8 compressa); le pareti sono ricoperte da coste (raramente sono presenti dei rostri) e sono glabre (o eventualmente setolose); il colore \u00e8 marrone scuro. Il carpoforo (o carpopodium) \u00e8 assente. Il pappo (raramente \u00e8 assente) \u00e8 formato da setole disposte su una serie sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLa specie di questa voce \u00e8 distribuita nel Cile.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Oxyphyllum\" appartiene alla trib\u00f9 Nassauvieae. In uno studio recente (2018) il genere di questa voce risulta appartenere ad un clade (interno alla trib\u00f9) formato dai generi \"Leucheria\", \"Moscharia\", \"Oxyphyllum\" e \"Polyachyrus\".\nI caratteri distintivi per le specie del genere \"Oxyphyllum\" sono:"}
{"id": "8921540", "revid": "199745", "url": "https://it.wikipedia.org/wiki?curid=8921540", "title": "Oxyphyllum", "text": ""}
{"id": "8921547", "revid": "712828", "url": "https://it.wikipedia.org/wiki?curid=8921547", "title": "Numenor", "text": ""}
{"id": "8921551", "revid": "628767", "url": "https://it.wikipedia.org/wiki?curid=8921551", "title": "Storia di Cracovia", "text": "Cracovia () \u00e8 una delle citt\u00e0 pi\u00f9 grandi e antiche della Polonia, con una popolazione urbana di 755.050 abitanti (stima del 2020). Situata sul fiume Vistola (in polacco: \"Wis\u0142a\") nella regione della Piccola Polonia, Cracovia fu fondata nel VII secolo e divenne la capitale della Polonia dal 1038 al 1596, la capitale del Granducato di Cracovia dal 1846 al 1918 e il capoluogo del Voivodato di Cracovia dal XIV secolo al 1999. Oggi \u00e8 il principale centro urbano del Voivodato della Piccola Polonia.\nStoria antica.\nPreistoria.\nI reperti archeologici confermano la presenza umana nell'area di Cracovia almeno dal 200.000 a.C. (Et\u00e0 del Ferro): circa 50.000 anni fa, sorgeva forse un villaggio, come testimoniato dalla massiccia presenza di utensili in pietra, che prosperava sulla collina centrale del Wawel, dove oggi si trova il castello reale.\nBasso Medioevo.\nIl primo insediamento conosciuto sull'attuale sito di Cracovia fu stabilito sulla collina del Wawel e risale all'IX secolo. La leggenda attribuisce l'istituzione della citt\u00e0 al mitico sovrano Krakus, che la costru\u00ec sopra una grotta occupata da un drago famelico, lo Smok wawelski. Molti cavalieri tentarono invano di spodestare la creatura mitica dal sito con la forza fallendo, ma, invece, Krakus gli diede da mangiare un agnello avvelenato e lo uccise in tale maniera. Uccisa la bestia, la citt\u00e0 era a quel punto libera di prosperare: le ossa del drago, molto probabilmente quelle di un mammut, sono esposte all'ingresso della cattedrale del Wawel. Prima della formazione dello stato polacco, Cracovia era la capitale della trib\u00f9 dei vistolani, i quali vissero per un breve periodo sotto la Grande Moravia. Dopo che la Grande Moravia fu sottomessa dagli ungheresi, Cracovia divenne parte del regno di Boemia. La prima apparizione del nome della citt\u00e0 nei documenti storici risale al 966, quando un viaggiatore ebreo sefardita, Ibrahim ibn Ya'qub, descrisse Cracovia come un grande centro commerciale sotto il dominio dell'allora duca di Boemia Boleslao I il Crudele. Si fa inoltre riferimento al battesimo del principe Miecislao I, oltre a riferire il suo status di fondatore del Ducato di Polonia. Verso la fine del suo regno, Miecislao sottrasse Cracovia ai boemi e la incorpor\u00f2 nei possedimenti della dinastia Piast.\nEntro la fine del X secolo, la citt\u00e0 si presentava come un importante centro commerciale: in tale fase storica era in corso il processo di costruzione di edifici in mattoni, compreso il castello reale del Wawel con la rotonda dei Santi Felice e Adautto, chiese romaniche, una cattedrale e una basilica. Qualche tempo dopo il 1042, Casimiro I il Restauratore fece di Cracovia la sede del governo polacco. Nel 1079 su una collinetta nella vicina Ska\u0142ka, il vescovo di Cracovia Stanislao di Szczepan\u00f3w, poi santificato, fu ucciso per ordine del re polacco Boleslao II il Generoso. Nel 1138, inizi\u00f2 a sortire i suoi effettivi il testamento di Boleslao III Boccatorta in vigore alla sua morte, con cui ripartiva la Polonia in cinque province, con Cracovia che fin\u00ec in un proprio ducato, destinata ad essere governata dal membro maschio pi\u00f9 anziano della famiglia reale in qualit\u00e0 di Gran principe (o Alto Duca). Le lotte intestine tra fratelli, tuttavia, fecero presto entrare in crisi il sistema e generarono un'instabilit\u00e0 interna che si trascin\u00f2 per quasi due secoli, fino al 1320.\nCracovia nel tardo Medioevo.\nCracovia fu quasi completamente distrutta durante l'invasione mongola della Polonia nel 1241, dopo che il tentativo polacco di respingere gli invasori fall\u00ec miseramente nella battaglia di Chmielnik. Cracovia venne ricostruita nel 1257, in una forma che rimase praticamente inalterata, e ricevette dal re i diritti di autogoverno della citt\u00e0 in base al diritto di Magdeburgo: nel contempo, si assistette a un'accelerazione ai processi di immigrazione tedesca. Nel 1259, la citt\u00e0 fu devastata una seconda volta dai mongoli, 18 anni dopo la prima incursione e vi pure un terzo attacco, sebbene infruttuoso, nel 1287. L'anno 1311 ebbe luogo una ribellione di W\u00f3jt Albert contro l'Alto Duca polacco Ladislao I. Ad essere coinvolti furono perlopi\u00f9 cittadini di lingua tedesca di Cracovia che, alla fine, abbandonarono le loro ambizioni politiche. Tra l'altro, entro la fine del XIII secolo, Cracovia contava perlopi\u00f9 cittadini provenienti dalla Germania. Tuttavia, in altre regioni della Polonia l'insurrezione ebbe effetti maggiori, tanto che l'importante centro di Danzica fin\u00ec in mano all'ordine teutonico nel 1309.\nLa Cracovia medievale era circondata da una cinta muraria, realizzata nel corso di due secoli, lunga 3 km e completa di 46 torri e sette ingressi principali che le attraversavano (di cui sopravvivono la porta di San Floriano, il barbacane di Cracovia e tre bastioni). Il sistema difensivo della citt\u00e0 apparve a Cracovia dopo il completamento del centro storico, cio\u00e8 nella seconda met\u00e0 del XIII secolo (1257). Fu allora che inizi\u00f2 la costruzione di una linea di fortificazione uniforme, ma sembra che il progetto non potesse essere completato. In seguito, tuttavia, le mura, furono ampliate e rinforzate (a concedere il placet fu Leszek il Bianco nel 1285). Cracovia assunse una nuova importanza nel 1364, quando Casimiro III di Polonia fond\u00f2 l'Accademia di Cracovia, la seconda dell'Europa centrale per anno di costituzione dopo l'Universit\u00e0 di Praga. Invero, gi\u00e0 dal 1150 esisteva una scuola cattedrale funzionante sotto gli auspici del vescovo locale, ma la citt\u00e0 continu\u00f2 a prosperare in futuro grazie alla dinastia degli Jagelloni (1386\u20131572). In quanto capitale di uno stato divenuto nel XIV secolo potente, fiorirono circoli dedicati a scienze e arti, dando vita al cosiddetto periodo d'oro.\nCracovia figurava tra i membri della Lega Anseatica e molti artigiani vi si stabilirono per tale ragione, spingendo i commercianti a riunirsi in corporazioni e gilde. La legge della citt\u00e0, comprese le raffigurazioni e le descrizioni delle corporazioni, sono state registrate in lingua tedesca nel Codice di Balthasar Behem, ora disponibile presso la Biblioteca Jagellonica. Nel 1475 i delegati dell'elettore Giorgio il Ricco di Baviera giunsero a Cracovia per negoziare il matrimonio della principessa Jadwiga di Polonia (Edvige in tedesco), figlia del re Casimiro IV Jagellone, e il tedesco. Edvige viaggi\u00f2 per due mesi a Landshut, in Baviera, dove si svolse una sontuosissima celebrazione delle notte, (1475) nella collegiata di San \nMartino. Intorno al 1502, Cracovia era gi\u00e0 presente nelle opere di Albrecht D\u00fcrer cos\u00ec come in quelle di Hartmann Schedel (\"Cronache di Norimberga\") e Georg Braun (\"Civitates orbis terrarum\").\nDurante il XV secolo, ecclesiastici estremisti sostenevano la violenza contro gli ebrei, che in un processo graduale persero le loro posizioni. Nel 1469 gli ebrei furono espulsi dal loro vecchio insediamento in via Spiglarska. Nel 1485 i semiti in et\u00e0 avanzata furono costretti a rinunciare al commercio a Cracovia, circostanza che spinse molti a partire per Kazimierz, non intaccata dalle restrizioni a causa del suo status di citt\u00e0 reale. Dopo l'incendio del 1494 a Cracovia, si verific\u00f2 un'ondata di sommosse in funzione antiebraiche. Nel 1495, il re Giovanni I Alberto espulse gli ebrei dalle mura della citt\u00e0 di Cracovia e li spron\u00f2 ancor di pi\u00f9 a trasferirsi a Kazimierz (ora un quartiere di Cracovia).\nRinascimento.\nIl Rinascimento arriv\u00f2 a Cracovia alla fine del XV secolo, insieme a numerosi artisti italiani tra cui Francesco Fiorentino, Bartolomeo Berecci, Santi Gucci, Matteo Gucci, Bernardo Morando e Giovanni Battista di Quadro. Durante tale fase, proseguita per svariati decenni, si formarono tanti artisti e scienziati eccezionali, tra cui Niccol\u00f2 Copernico, studente presso l'Accademia locale. Nel 1468 l'umanista italiano Filippo Buonaccorsi giunse a Cracovia, dove lavor\u00f2 come insegnante dei figli di Casimiro IV Jagellone. Nel 1488 il poeta laureato imperiale e umanista Conrad Celtis fond\u00f2 la \"Sodalitas Litterarum Vistulana\" (\"Societ\u00e0 letteraria sulla Vistola\"), una societ\u00e0 dotta basata sulle accademie romane. Nel 1489, lo scultore Veit Stoss (\"Wit Stwosz\") di Norimberga termin\u00f2 il suo lavoro sull'altare maggiore della basilica di Santa Maria; in seguito, realizz\u00f2 un sarcofago di marmo per il suo benefattore Casimiro IV Jagellone. Nel 1500, Johann Haller, di origini tedesche, utilizz\u00f2 per la prima volta un torchio tipografico e molte opere del movimento rinascimentale furono stampate l\u00ec durante quel periodo.\nL'arte e l'architettura fiorirono sotto l'occhio vigile del re Sigismondo I il Vecchio, che sal\u00ec al trono nel 1507. Le sue nozze con Bona Sforza, legata all'influente famiglia meneghina, permisero di intrecciare nuovi legami con gli italiani, avviando il grande progetto (sotto l'architetto fiorentino Berecci) di rifacimento dell'antica residenza dei re polacchi, il castello del Wawel, in un moderno palazzo rinascimentale. Nel 1520, Hans Behem realizz\u00f2 la campana pi\u00f9 grande della chiesa, chiamata campana Sigismondo in onore del monarca. Nello stesso periodo Hans D\u00fcrer, fratello minore di Albrecht, assunse l'incarico di pittore di corte di Sigismondo. Intorno al 1511 Hans von Kulmbach dipinse una serie di pannelli per la chiesa dei Padri Paolini a Ska\u0142ka e la basilica di Santa Maria. Sigismondo port\u00f2 inoltre a corte cuochi italiani che introdussero la cucina tipica della penisola.\nNel 1572, il re Sigismondo II mor\u00ec senza lasciare eredi e il trono pass\u00f2 brevemente a Enrico di Valois, poi alla sorella di Sigismondo II Anna Jagellona e suo marito Stefano I B\u00e1thory, quindi a Sigismondo III del casato di Vasa. Il suo regno cambi\u00f2 radicalmente Cracovia quando nel 1596 trasfer\u00ec il governo a Varsavia, in quanto pi\u00f9 vicina alla Lituania. Ne segu\u00ec una serie di guerre tra Svezia e Polonia.\nDopo le spartizioni della Polonia.\nAlla fine del XVIII secolo, la Confederazione polacco-lituana fu spartita tre volte dai suoi vicini espansionisti: l'Impero russo, l'Impero austriaco e il Regno di Prussia. Dopo le prime due spartizioni (1772 e 1793), Cracovia faceva ancora parte della nazione polacca, bench\u00e9 queste apparisse una potenza decisamente ridotta rispetto ai fasti di un tempo. Nel 1794 Tadeusz Ko\u015bciuszko foment\u00f2 una rivolta contro gli stati occupanti, la cosiddetta insurrezione di Ko\u015bciuszko, nella piazza del mercato di Cracovia. L'esercito polacco, inclusi molti contadini, combatt\u00e9 contro gli eserciti russo e prussiano, ma i contingenti avversari, decisamente pi\u00f9 numerosi, alla fine repressero la ribellione. L'esercito prussiano prese il controllo di Cracovia il 15 giugno 1794 e vi innest\u00f2 molte guarnigioni, responsabili tra l'altro del saccheggio del tesoro reale polacco custodito nel castello di Wawel. Le insegne rubate, dal valore di 525.259 talleri, furono segretamente fuse nel marzo 1809, mentre pietre preziose e perle furono trasferite a Berlino. La Polonia fu divisa per la terza volta nel 1795 e Cracovia divenne parte della provincia austriaca della Galizia.\nQuando Napoleone Bonaparte cattur\u00f2 quella che era stata in passato la Polonia, stabil\u00ec il Ducato di Varsavia (1807) come entit\u00e0 in parte indipendente, ma comunque subordinata all'Impero francese. La Galizia occidentale, inclusa Cracovia, fu presa dall'Impero austriaco e aggiunta al Ducato di Varsavia nel 1809 dal trattato di Sch\u00f6nbrunn, che pose fine alla guerra della quinta coalizione. Il Congresso di Vienna (1815) ripristin\u00f2 lo status quo ante, ma a Cracovia spett\u00f2 una parziale indipendenza venendole assegnato lo status di Citt\u00e0 Libera. L'insediamento divenne nuovamente il fulcro di una lotta per la sovranit\u00e0 nazionale nel 1846 durante la rivolta cittadina: poich\u00e9 questa non riusc\u00ec a coinvolgere anche gli insediamenti pi\u00f9 periferici, fu repressa con successo, determinando la creazione del Granducato di Cracovia all'interno dell'Impero asburgico. Nel 1850 il 10% della citt\u00e0 fu distrutta dal grande incendio.\nDopo la guerra austro-prussiana del 1866, l'Austria concesse una parziale autonomia alla Galizia, facendo del polacco una lingua di governo e stabilendo una dieta provinciale. Poich\u00e9 questa forma di dominio austriaco risultava pi\u00f9 benevola di quella esercitata dalla Russia e dalla Prussia, Cracovia divenne un simbolo nazionale polacco e un centro di cultura e arte, noto frequentemente come \"Atene polacca\" (\"Polskie Atene\") o il \"Piemonte polacco\", in cui ci si radunava per ricordare i simboli e i monumenti del grande passato dell'antica capitale (e della Polonia). Diverse importanti commemorazioni ebbero luogo a Cracovia durante il periodo 1866-1914, incluso il 500\u00ba anniversario della vittoria nella battaglia di Grunwald nel 1910, in cui il pianista di fama mondiale Ignacy Jan Paderewski svel\u00f2 un monumento. Tra i pi\u00f9 celebri pittori, poeti e scrittori di tale epoca, che vissero e risiedettero in citt\u00e0, figuravano Jan Matejko, Stanis\u0142aw Ignacy Witkiewicz, Jan Kasprowicz, Juliusz Kossak, Wojciech Kossak, Stanis\u0142aw Wyspia\u0144ski e Stanis\u0142aw Przybyszewski, tra cui questi ultimi due in particolare possono essere considerati i propugnatori del modernismo polacco.\nXX secolo.\nNel fin de si\u00e8cle, alle porte del Novecento, Cracovia, pur nonostante le spartizioni subite un secolo prima, era da considerarsi indubbiamente il centro della rinascita e della cultura nazionale polacca: la citt\u00e0 stava oltretutto assumendo le sembianze di una moderna metropoli. Nel 1901, in citt\u00e0 fu installata l'acqua corrente e apparvero per la prima volta i tram elettrici (a Varsavia quest'ultima innovazione fece la sua comparsa solo nel 1907). Lo sviluppo politico ed economico pi\u00f9 significativo del primo decennio del XX secolo riguard\u00f2 la creazione della Grande Cracovia (\"Wielki Krak\u00f3w\"), attraverso cui si incorporarono le comunit\u00e0 suburbane circostanti in un'unica unit\u00e0 amministrativa. Una simile riforma fu supervisionata da Juliusz Leo, sindaco molto attivo nella citt\u00e0 dal 1904 alla sua morte nel 1918.\nGrazie alla migrazione dalle campagne e ai frutti dell'incorporazione dal 1910 al 1915, la popolazione raddoppi\u00f2 in soli quindici anni, passando da circa 91.000 a 183.000 abitanti nel 1915. Le truppe imperiali russe assediarono Cracovia durante il primo inverno della prima guerra mondiale, e migliaia di residenti lasciarono la citt\u00e0 per la Moravia e altri luoghi pi\u00f9 sicuri, tornando generalmente nella primavera e nell'estate del 1915. Durante il conflitto, la legione polacca guidata da J\u00f3zef Pi\u0142sudski, che si proponeva di combattere per la liberazione della Polonia, si alle\u00f2 con le truppe austriache e tedesche in funzione anti-russa. Quando gli imperi austro-ungarico e tedesco persero la guerra, il trattato di Versailles del 1919) istitu\u00ec di nuovo uno Stato polacco nello scenario europeo, pur essendo stato questo assente nello scacchiere politico per pi\u00f9 di un secolo. Nel periodo interbellico, Cracovia divenne un importante centro culturale e religioso anche per le comunit\u00e0 ebraiche: il sionismo godette di un influsso relativamente consistente tra la popolazione ebraica del posto.\nL'invasione della Polonia del 1939.\nLa Polonia fu nuovamente divisa all'inizio della seconda guerra mondiale in virt\u00f9 del patto Molotov-Ribbentrop: le forze naziste fecero il loro ingresso a Cracovia il 6 settembre 1939. Gli abitanti della citt\u00e0 furono salvati dall'attacco pianificato dai tedeschi dal coraggioso sindaco Stanis\u0142aw Klimecki, che and\u00f2 incontro alle truppe invasori della Wehrmacht. Si avvicin\u00f2 infatti esclamando \"Feuer einstellen!\" (\"Cessate il fuoco!\") perch\u00e9 la citt\u00e0 era indifesa e si offr\u00ec come ostaggio: questi fu ucciso dalla Gestapo tre anni dopo nella foresta di Niepo\u0142omice. Cracovia divenne la capitale del Governatorato Generale, un'autorit\u00e0 coloniale sotto la guida di Hans Frank. L'occupazione ebbe un pesante impatto, in particolare sul patrimonio culturale della citt\u00e0. In primo luogo, durante la famigerata \"Sonderaktion Krakau\", 184 professori e accademici dell'Universit\u00e0 Jagellonica (incluso il rettore Tadeusz Lehr-Sp\u0142awi\u0144ski tra gli altri) furono arrestati al \"Collegium novum\" durante un incontro ordinato dall\"'Obersturmbannf\u00fchrer\" delle SS e capo della Gestapo Bruno M\u00fcller. Il sindaco di Cracovia, Klimecki, fu confinato a casa sua la sera stessa. Dopo due settimane, gli arrestati furono mandati nel campo di concentramento di Sachsenhausen, dall'altra parte di Berlino, e nel marzo 1940 a Dachau. I sopravvissuti furono rilasciati solo dopo la protesta internazionale che coinvolse la Santa Sede.\nMolte reliquie e monumenti della cultura nazionale andarono saccheggiati e distrutti (ancora una volta), inclusa la statua in bronzo di Adam Mickiewicz, i cui resti furono verosimilmente venduti o rubati. La popolazione ebraica speriment\u00f2 prima il confinamento nei ghetti e poi lo sterminio; due dei principali campi di concentramento vicino a Cracovia includevano P\u0142asz\u00f3w e il campo di sterminio di Auschwitz, che ospit\u00f2 diversi polacchi locali e provenienti dal resto del Paese. Gli eventi che riguardano il ghetto ebraico di Cracovia e i vicini lager sono stati rappresentati nella celeberrima pellicola \"Schindler's List\", a sua volta basato su un libro di Thomas Keneally intitolato \"La lista di Schindler\".\nL'offensiva sovietica.\nUn rapporto diventato popolare oggetto di discussione nella Repubblica Popolare di Polonia controllata dai sovietici sosteneva che, grazie alla rapida avanzata dell'Armata Rossa, Cracovia sarebbe sfuggita alla distruzione pianificata durante il ritiro tedesco. Esistono diverse versioni di tale resoconto: secondo una versione basata su dichiarazioni sovietiche prodotte in URSS, il maresciallo Ivan Konev afferm\u00f2 di essere stato informato dai patrioti polacchi del piano tedesco, e si sforz\u00f2 di evitare a Cracovia l'ipotesi dalla distruzione ordinando un attacco lampo alla citt\u00e0, senza tagliare deliberatamente i tedeschi dall'unico percorso di ritiro, e non aiutando l'attacco con l'aviazione e l'artiglieria. La credibilit\u00e0 di questi documenti \u00e8 stata messa in dubbio dallo storico polacco Andrzej Chwalba, il quale non ha trovato prove tangibili del piano generale tedesco per la demolizione e nessuna prova scritta che dimostri che Konev abbia ordinato l'attacco con l'intenzione di preservare l'agglomerato urbano. Sempre lo stesso studioso definisce la strategia di Konev \"ordinaria\" (ovvero solo accidentalmente imped\u00ec il perpetuarsi di gravi danni a Cracovia), esagerata in seguito per tracciare \"il mito di Konev come salvatore di Cracovia\" dalla propaganda sovietica. L'ingresso dell'Armata Rossa in citt\u00e0 fu accompagnato da un'ondata di stupri di donne e ragazze che generarono proteste ufficiali. \nDopo la guerra, il governo della Repubblica Popolare di Polonia ordin\u00f2 la costruzione del pi\u00f9 grande centro siderurgico del paese nel sobborgo di Nowa Huta. Questo fu considerato da alcuni come un tentativo di diminuire l'influenza del patrimonio intellettuale e artistico di Cracovia mediante l'industrializzazione della citt\u00e0 e attirando ad essa la nuova classe operaia.\nLa citt\u00e0 \u00e8 considerata da molti la capitale culturale della Polonia: nel 1978, l'UNESCO inser\u00ec Cracovia nella lista dei siti del patrimonio mondiale. Nello stesso anno, il 16 ottobre 1978, l'arcivescovo di Cracovia, Karol Wojty\u0142a, fu elevato al soglio pontificio come Giovanni Paolo II: si \u00e8 trattato del primo papa non italiano in 455 anni.\nXXI secolo.\nLa popolazione di Cracovia \u00e8 quadruplicata dalla fine della seconda guerra mondiale. Dopo la dissoluzione dell'Unione Sovietica e la successiva adesione all'Unione europea, l'offshoring del lavoro IT da altre nazioni \u00e8 diventato importante per l'economia di Cracovia e della Polonia in generale negli ultimi anni. La citt\u00e0 \u00e8 infatti il centro nevralgico di questo tipo di attivit\u00e0 imprenditoriale. Ci sono circa 20 grandi multinazionali a Cracovia, inclusi centri operativi della IBM, della General Electric, della Motorola e di Sabre Holdings, oltre che societ\u00e0 britanniche e tedesche."}
{"id": "8921560", "revid": "2203204", "url": "https://it.wikipedia.org/wiki?curid=8921560", "title": "Cammino di San Jacopo", "text": "Il Cammino di San Jacopo (o Cammino di San Jacopo in Toscana) \u00e8 un itinerario storico-devozionale jacopeo che attraversa da est a ovest la Toscana settentrionale collegando sette citt\u00e0 e sette cattedrali (Firenze, Prato, Pistoia, Pescia, Lucca, Pisa e Livorno). Il nome, le simbologie e l'andamento richiamano direttamente il Cammino di Santiago a cui si collega e con cui ha molte affinit\u00e0 tanto da esserne identificato come la parte toscana. Tale identit\u00e0 \u00e8 dovuta anche e soprattutto alla presenza dell'unica reliquia di San Giacomo il Maggiore (San Jacopo) al di fuori della citt\u00e0 galiziana che ne custodisce le spoglie. Questa reliquia si trova a Pistoia (detta per questo anche \"la piccola Santiago\" o \"Minor Santiago\") dal 1145, quando il Vescovo Atto riusc\u00ec a far arrivare dalla Cattedrale di Santiago un frammento del cranio dell'Apostolo, che fu proclamato patrono della citt\u00e0. Un'ulteriore testimonianza del legame tra i due cammini \u00e8 il fatto che il primo e unico cippo chilometrico del Cammino di Santiago in Italia (detto \"moj\u00f3n\" in castigliano o \"mouteira\" in galiziano) \u00e8 stato donato dalla Xunta Galiziana alla citt\u00e0 di Pistoia il 23 Novembre 2019 e riporta la distanza di 2.505 Km tra le due citt\u00e0 accomunate dalla stessa devozione per San Jacopo.\nIl tracciato.\nIl tracciato, spesso pedecollinare, collega molti centri di notevole interesse storico-culturale attraverso sentieri, antiche strade selciate e strade per lo pi\u00f9 a basso traffico. Il percorso \u00e8 stato ideato da Nedo Ferrari, architetto e esperto di itinerari storici che ha considerato l'inurbamento delle pianure come un ostacolo per il chi va a piedi, alla stregua dell'impaludamento che nei secoli passati il pellegrino-viandante doveva affrontare nelle stesse zone. Per questo il Cammino di San Jacopo va a cercare antichi collegamenti che, pur non deviando troppo dalle antiche direttrici viarie (la Via Cassia e la Via Aemilia Scauri), toccano borghi, pievi, tabernacoli e croci votive che testimoni di un passaggio antico e continuo. \nI comuni attraversati sono: Firenze, Sesto Fiorentino, Calenzano, Prato, Montemurlo, Montale, Pistoia, Serravalle Pistoiese, Monsummano Terme, Pieve a Nievole, Montecatini Terme, Massa e Cozzile, Buggiano, Uzzano, Pescia, Capannori, Lucca, San Giuliano Terme, Pisa, Livorno. \nIl simbolo.\nIl simbolo del Cammino di San Jacopo riproduce la conchiglia stilizzata a nove raggi che richiama il ben pi\u00f9 importante cammino jacopeo verso Santiago di Compostella, sovrapposta alla losanga del romanico pisano, lo stile pi\u00f9 diffuso in molte chiese del XII secolo lungo il cammino.\nLa Jacopea.\nLa \"Jacopea\" \u00e8 un certificato che viene conferito ai pellegrini che percorrono a piedi il Cammino. Viene rilasciata dall'Accoglienza Pellegrina posta all'interno del battistero di San Giovanni in corte a Pistoia a coloro che sono in possesso dei seguenti tre requisiti: 1) aver percorso il Cammino con una motivazione religiosa o spirituale; 2) aver percorso almeno 50 km a piedi; 3) aver raccolto sulla credenziale almeno due timbri al giorno, nei luoghi attraversati durante il Cammino.\nCollegamenti con altri cammini.\nIl Cammino di San Jacopo interseca lungo il proprio percorso altri cammini:"}
{"id": "8921562", "revid": "61051", "url": "https://it.wikipedia.org/wiki?curid=8921562", "title": "Campionato oceaniano di calcio femminile Under-17", "text": ""}
{"id": "8921565", "revid": "173469", "url": "https://it.wikipedia.org/wiki?curid=8921565", "title": "Presa di Mechelen", "text": ""}
{"id": "8921571", "revid": "2232024", "url": "https://it.wikipedia.org/wiki?curid=8921571", "title": "Aquilolamna", "text": "Aquilolamna \u00e8 un genere estinto di squali, i cui resti son stati rinvenuti nella \"Formazione Agua Nueva\" in Messico, risalente all'epoca\nTuroniana del cretaceo superiore. Al momento contiene solo una specie, A. milarcae (squalo aquila), che \u00e8 classificato nella famiglia Aquilolamnidae, e temporaneamente assegnato all'ordine dei Lamniformes.\nTassonomia.\nSi pensa che \"Aquilolamna\" sia un elasmobranchio, ma la sua tassonomia \u00e8 ancora discussa, nonostante l'olotipo sia un corpo fossilizzato ottimo, non ci sono denti, che sono importanti per la tassonomia dei squali; si presume che si siano disconnessi e persi dopo la morte dell'individuo, ma \u00e8 possibile che siano preservati pi\u00f9 in fondo. La pelle dell'esemplare potrebbe essere solo dei batteri fossilizzati. Per il momento \u00e8 classificato come Lamniforma dopo la sua originale descrizione basata su similarit\u00e0 morfologiche ad altri membri della famiglia. Ma, per colpa delle sue caratteristiche strane, altri paleontologi hanno riserve su come classificarlo, e serviranno ulteriori studi. Ed \u00e8 sospettato che \"Aquilolamna\" pu\u00f2 essere strettamente allineato con \"Cretomanta\", un neoselacho estinto di tassonomia incerta descritta nel 1990 da dei denti trovati in Texas (poi altri denti simili trovati in Canada e Colorado). \"Cretomanta\" visse attorno lo stesso tempo di \"Aquilolamna,\" \u00e8 dato le loro similarit\u00e0, tutt'\u00e8 due possono appartenere a una famiglia (sconosciuta).\nDescrizione.\n\"Aquilolamna\" ha una variet\u00e0 di adattamenti strani che lo differenziano da tutti gli squali viventi ed estinti. Il corpo era simile ad un siluro, la coda era come nella maggioranza degli squali, e aveva un paio di pinne pettorali la cui distanza da punta a punta superava la lunghezza del corpo.\nIn base a questi elementi e al capo largo, \u00e8 stato ipotizzato che \"Aquilolamna\" fosse un filtratore che si nutriva di plancton e che la manta, apparsa nei fossili milioni di anni dopo, presenterebbe con \"Aquilolamna\" una forma di convergenza evolutiva, anche se le mante \u2033volano\u2033 nell'acqua sbattendo le loro pinne e lo squalo aquila probabilmente \"planava\" con l'aiuto delle sue lunghe pinne, spingendosi solo con la coda.\nScoperta.\n\"Aquilolamna\" \u00e8 stato descritto a partire da un fossile ben conservato di un unico esemplare, contenente uno scheletro completo e potenziali impressioni della pelle, nel 2012, da un lavoratore sconosciuto di una cava in Vallecillo nello stato di Nuevo Le\u00f3n in Messico. Il fossile ha interessato un paleontologo locale Margarito Gonz\u00e1lez Gonz\u00e1lez, che prese l'esemplare e lo preserv\u00f2. E nel seguente anno, ottenne molta attenzione nelle conferenze paleontologiche; \u00e8 infine descritto nel 2021.\nPaleoecologia.\n\"Aquilolamna\" probabilmente viveva in un bioma pelagico nel periodo Turoniano del cretacico superiore, attorno 93 milioni di anni fa. La formazione dov'\u00e8 stato trovato, in Agua Nueva, \u00e8 ritenuta composta da sedimenti depositatisi in acque poco profonde di una piattaforma continentale.\n\"Aquilolamna\" probabilmente coesisteva con rettili marini, come \"Mauriciosaurus\", ammoniti, pesci ossei degli ordini ittiodectiformi e Crossognatiformi. I predatori in cima alla catena alimentare erano squali ginsu.\nL'estinzione di \"Aquilolamna\" pu\u00f2 essere stata causata dalla diminuzione del plancton prodotta dall'acidificazione dei oceani in coincidenza con l'estinzione di massa del Cretaceo-Paleocene. La sua nicchia ecologica, rimasta vuota, fu poi riempita dalle mante e altri gruppi affini."}
{"id": "8921585", "revid": "2077648", "url": "https://it.wikipedia.org/wiki?curid=8921585", "title": "Gianfranco De Bosio", "text": ""}
{"id": "8921587", "revid": "22475", "url": "https://it.wikipedia.org/wiki?curid=8921587", "title": "Telefono Grillo", "text": "Grillo \u00e8 un telefono ideato nel 1965 e poi prodotto nel 1967 da Siemens su progetto di Marco Zanuso e Richard Sapper. \u00c8 uno tra gli apparecchi telefonici che maggiormente hanno rappresentato un'innovazione nel campo della telefonia. Un \u201cconcentrato\u201d di tecnica, funzionalit\u00e0 ed estetica che merit\u00f2 il prestigioso Premio Compasso d\u2019oro nel 1967.\nNel 1993, divenuto oggetto cult e tra i simboli del design moderno, Grillo \u00e8 stato esposto al MoMa di New York.\nStoria.\nIl modello, le dime e le sagome del telefono Grillo sono state realizzate da Giovanni Sacchi in legno per la sua esatta riproduzione. Dietro quei profili in legno si nasconde un processo lungo e faticoso che i due designer hanno intrapreso con Giovanni Sacchi prima di arrivare a uno di prodotti pi\u00f9 innovativi del decennio. Questo telefono \u00e8 stato pensato per permettere all'utente di poterlo tranquillamente muovere da una stanza all\u2019altra: con Grillo ci si poteva spostare per casa e si poteva chiudere una chiamata semplicemente ripiegandolo su una cerniera a conchiglia. \nLa suoneria viene inserita per la prima volta direttamente nel ricevitore e il suono prodotto dal meccanismo cosiddetto \u00aba ronzatore\u00bb riproduce quello del minuscolo ortottero da cui il telefono prende il nome.\nQuesto modello di telefono viene cos\u00ec disegnato per risolvere in maniera diversa il rapporto ergonomico bocca/orecchio differenziandosi profondamente dal tradizionale apparecchio a palmo di mano. Il Grillo \u00e8 l'anticipazione di ci\u00f2 che sarebbe diventato il telefono cellulare, completamente affrancato dai vincoli meccanici e di rete per il suo funzionamento e per la sua alimentazione. Questo telefono ha modificato sessant'anni di pratica nella concezione, costruzione e uso del telefono tradizionale, generando la fisionomia di un nuovo genere di telefono. Anche se non si era ancora affermata l'idea del telefono come strumento \"individuale\" e \"personale\" di comunicazione, cosa che sarebbe avvenuta solamente con la diffusione dei cellulari negli anni Novanta, ci si stava avviando verso un uso del telefono che prevedeva una maggiore privacy per tutti i componenti della famiglia e soprattutto per i pi\u00f9 giovani, la generazione protagonista di quegli anni.\nDescrizione.\nCaratteristiche tecniche.\nLe caratteristiche peculiari di tale apparecchio spaziano dalla disponibilit\u00e0 di nuovi materiali, all\u2019evoluzione tecnologica, alle dimensioni meno ingombranti, alla ricerca di nuove forme e di nuovi colori. Composto da due parti pieghevoli, Grillo eliminava la distinzione tra base e cornetta che aveva caratterizzato i telefoni fissi fino a quel momento. Il risultato era un oggetto ultracompatto, leggero ed essenziale. Marco Zanuso e Richard Sapper creano un oggetto tecnologico che rivela la sua funzione solo una volta aperto. Un telefono da esporre e non da nascondere. Una piccola scultura di plastica colorata con cui decorare la casa.\nMateriali e lavorazioni.\nLa parte superiore dell\u2019apparecchio, dalla caratteristica forma di \u201cconchiglia\u201d, fu realizzata in ABS, acrilonitrile-butadiene-stirene, un materiale molto resistente che permise di realizzare un guscio dello spessore di solo 1 millimetro.\nDimensioni.\nAl momento della chiamata la sua lunghezza diventa 22 cm, una misura necessaria per permettere al microfono e al ricevitore di raggiungere la posizione ideale per effettuare una conversazione.\nComponenti.\nFino ad allora, i telefoni erano composti dal corpo dell\u2019apparecchio fisso mentre la cornetta veniva impugnata. Con Grillo si presentavano in un unico corpo il disco combinatore, il gancio commutatore, il tasto, il microfono e il ricevitore. Novit\u00e0 assoluta dell\u2019apparecchio fu il suo snodo a cerniera che univa le due parti del telefono consentendo di interrompere o iniziare una conversazione. Chiusi nel loro guscio, il disco combinatore, il microfono e l\u2019altoparlante apparivano solo quando il telefono era in uso; mentre il ricevitore si attivava grazie all\u2019apertura a scatto che collegava le due parti pieghevoli. A completare il telefono, una lunga corda che usciva da un\u2019estremit\u00e0 per agevolare la trasportabilit\u00e0 dell\u2019apparecchio e una presa in plastica dello stesso colore del ricevitore.\nInterpretazione.\nAnalisi plastica.\nIl cavo del telefono terminava con una presa in plastica sagomata, all\u2019interno della quale era collocata la suoneria dal caratteristico ronzio, a cui il telefono deve il suo nome. Tale presa era realizzata nel medesimo colore del ricevitore: si trattava di un ulteriore accorgimento pensato per un pubblico sempre pi\u00f9 esigente in fatto di dettagli stilistici. Oltre a essere uno dei primi telefoni in plastica, nel quale ricevitore e disco combinatore erano alloggiati in una stessa unit\u00e0, con le sue dimensioni ridotte il telefono Grillo ha inaugurato un nuovo procedimento innovativo.\nGrado di codifica.\nIl telefono Grillo ha subito un processo di ipercofidica quando Marco Zanuso ha deciso di introdurre il cosiddetto snodo a cerniera. I telefoni in uso fino a quel momento avevano il corpo dell'apparecchio fisso, mentre solo il microtelefono poteva essere impugnato: lo snodo a cerniera collegava le due parti dell'apparecchio e la sua rotazione permetteva di stabilire e interrompere il contatto con la centrale. Il nuovo telefono poteva cos\u00ec essere sollevato e, durante la conversazione, poteva essere tenuto con una sola mano.\nInterazione con l'utente.\nMolti si chiesero, quando il telefono Grillo fu lanciato, che cosa potesse essere quel piccolo e strano oggetto a forma di conchiglia. Questo telefono veniva collegato alla rete telefonica e permetteva all'utente di raggiungere qualunque abbonato in modo automatico. Quando l\u2019utente lo tiene chiuso il telefono \u00e8 in attesa, ovvero la linea \u00e8 libera. Una volta che l\u2019utente lo apre si presenta accessibile il disco compositore per la selezione dei numeri e il telefono \u00e8 in servizio, ovvero linea occupata.\nValorizzazione.\nConsiderando il quadrato semiotico di Jean Marie Floch e considerando che il lavoro di Marco Zanuso nel progettare Grillo si basa su valori utilitari, che riguardano il mondo del fare e quello dell\u2019utilit\u00e0, \u00e8 evidente che si tratti di una valorizzazione pratica. Si guardi, per esempio, alla forma totale del Grillo, realizzata in modo tale da permettere all\u2019utente maggior maneggevolezza o all\u2019introduzione dello \u2018snodo a cerniera\u2019, il quale consente all\u2019utente di sorreggere il telefono, durante \nla conversazione, con una sola mano. Ci troviamo, inoltre, di fronte ad una valorizzazione utopica: essendo Grillo un telefono pensato per essere dedicato all\u2019uso di un singolo, agisce sull\u2019essere dell\u2019utente trasformandolo in un individuo."}
{"id": "8921594", "revid": "56620", "url": "https://it.wikipedia.org/wiki?curid=8921594", "title": "Alfred Wallis", "text": "Biografia.\nI genitori di Alfred, Charles e Jane Wallis, erano di Penzance in Cornovaglia e si trasferirono a Devonport, nel Devon, nel 1850, per trovarvi lavoro; fu a Devonport che nacquero Alfred e suo fratello Charles. Pi\u00f9 tardi, quando Jane Wallis mor\u00ec, la famiglia torn\u00f2 a Penzance. Dopo aver lasciato la scuola Alfred fu apprendista presso un cestaio prima di diventare marinaio nel traffico mercantile all'inizio degli anni '70 dell'Ottocento, navigando su golette nel Nord Atlantico tra Penzance e Terranova.\nWallis spos\u00f2 Susan Ward a St Mary's Church a Penzance nel 1876, all'et\u00e0 di 20 anni e sua moglie di 41, e divenne il patrigno dei suoi cinque figli. Nei primi tempi del suo matrimonio esercit\u00f2 il lavoro nella pesca d'alto mare lungo la costa di Terranova traendone un buon reddito. Dopo la morte dei suoi due bambini, Alfred si dedic\u00f2 alla pesca costiera e al lavoro a Penzance.\nNel 1890 la famiglia si trasfer\u00ec a St.Ives, in Cornovaglia, dove Alfred si dedic\u00f2 al commercio di articoli marinari, acquistando rottami di ferro, vele, corde e altri oggetti e materiali. Nel 1912, la sua impresa \"Wallis, Alfred, Marine Stores Dealer\" chiuse e Alfred si mantenne con lavori occasionali e lavor\u00f2 per un antiquario locale, il signor Armor, dal quale conobbe il mondo degli oggetti d'arte.\nDopo la morte della moglie nel 1922, Wallis inizi\u00f2 a dipingere, come disse in seguito a Jim Ede, \"per passatempo\", come autodidatta e senza mai aver seguito lezioni d'arte.\nI suoi dipinti costituiscono un notevole esempio d'arte na\u00eff: in essi la prospettiva \u00e8 ignorata e la dimensione di un oggetto \u00e8 spesso basata sulla sua importanza relativa nella scena, il che rende molti dei suoi dipinti simili ad una mappa. \n&lt;br&gt;Disponendo di poco denaro, improvvis\u00f2 il suo modo di dipingere servendosi dei materiali disponibili che trovava, per lo pi\u00f9 dipingendo sul cartone di scatole d'imballaggio usate e servendosi di una gamma di colori limitata, a base di vernici acquistate dai fornitori navali.\n&lt;br&gt;Wallis dipinse paesaggi marini a memoria, soprattutto perch\u00e9 il mondo della vela che conosceva stava per essere ormai sostituito dalle navi a vapore. Come diceva, i suoi soggetti erano \" ci\u00f2 che serve per trarre dalla mia memoria ci\u00f2 che potremmo non vedere mai pi\u00f9 ...\" \nPer molti versi Wallis si \u00e8 trovato in una fortunata combinazione temporale: infatti, nel 1928, pochi anni dopo aver iniziato a dipingere, Ben Nicholson e Christopher Wood giunsero a St. Ives e vi fondarono una colonia di artisti. Furono felicissimi di trovarvi Wallis e il suo modo istintivo di dipingere. Nicholson in seguito ha commentato che \"per Wallis, i suoi dipinti non erano mai 'dipinti' ma eventi reali\". \nWallis fu incluso nella cerchia di alcuni degli artisti pi\u00f9 innovativi che lavoravano in Gran Bretagna negli anni '30.\nL'influenza degli altri artisti, tuttavia, era molto relativa: Wallis ha continuato a dipingere come aveva sempre fatto. Nicholson in seguito defin\u00ec l'arte di Wallis \"qualcosa che \u00e8 cresciuto dai mari e dalla terra della Cornovaglia e che durer\u00e0\". \nAttraverso Nicholson e Wood, Wallis fu presentato a Jim Ede che promosse il suo lavoro a Londra. Ma nonostante questo supporto Wallis vendette pochi dipinti e continu\u00f2 a vivere in povert\u00e0 fino alla sua morte nel laboratorio di Madron vicino a Penzance. \nWallis \u00e8 sepolto nel cimitero di Barnoon, affacciato sulla spiaggia di St Ives Porthmeor e sulla galleria Tate St Ives. Una lapide che raffigura un minuscolo marinaio ai piedi di un enorme faro - un motivo frequente nei dipinti di Wallis - \u00e8 stata realizzata con piastrelle dal ceramista Bernard Leach per la sua tomba.\nWallis credeva che i suoi vicini lo invidiassero per la sua notoriet\u00e0, credendo che fosse divenuto segretamente ricco. In una delle sue ultime lettere, a Ede, scrisse: \n\"Sto pensando di rinunciare ai colori tutti insieme non ho altro che persecuzione e gelosia e se riesci a scendere per un'ora o due puoi portarli con te e darmi ci\u00f2 che valgono in seguito. Questi cassetti e negozi sono tutti gelosi di me.\"\nAlcuni dipinti di Wallis sono esposti al museo Tate St Ives e al Kettle's Yard a Cambridge (casa di Jim Ede). Nell'ottobre 2020 una mostra \"Alfred Wallis Rediscovered\" \u00e8 stata presentata al Kettle's Yard."}
{"id": "8921606", "revid": "599013", "url": "https://it.wikipedia.org/wiki?curid=8921606", "title": "National Museum of African Art", "text": "Il National Museum of African Art \u00e8 un museo di arte africana di Washington, negli Stati Uniti. La struttura conserva al suo interno opere d'arte, fotografie e volumi interamente dedicati alla cultura dell'Africa.\nIl museo possiede una collezione di dipinti del famoso pittore africano contemporaneo Fathi Hassan, considerato il primo pittore contemporaneo nella storia dell'arte africana.\nStoria.\nPrima istituzione dedicata all'arte africana degli Stati Uniti, il museo venne fondato nel 1964 da un ufficiale dello United States Foreign Service laico di nome Warren Robbins, che aveva acquistato diverse abitazioni del quartiere di Capitol Hill per esporre i suoi manufatti artistici africani, di cui era entrato in possesso in Germania. Nel 1979, la collezione di Robbins venne acquisita dallo Smithsonian Institution. Due anni pi\u00f9 tardi, il museo venne rinominato National Museum of African Art."}
{"id": "8921608", "revid": "486946", "url": "https://it.wikipedia.org/wiki?curid=8921608", "title": "Stadio olimpico di Monaco di Baviera", "text": ""}
{"id": "8921610", "revid": "933835", "url": "https://it.wikipedia.org/wiki?curid=8921610", "title": "Loreto de Franchis", "text": "Biografia.\nNato a Castel di Sangro nel 1578, fu ordinato sacerdote nel 1604. Fu quindi vicario generale dell'arcidiocesi di Chieti e nel 1634 venne nominato vescovo di Capri da papa Urbano VIII, ricevendo la consacrazione il 24 marzo di quell'anno da Francesco Maria Brancaccio, insieme a Fausto Caffarelli e Giovanni Battista Altieri come co-consacranti. Nel 1636 fu trasferito alla diocesi di Minori e l\u00ec mor\u00ec nel 1638.\nGenealogia episcopale.\nLa genealogia episcopale \u00e8:"}
{"id": "8921612", "revid": "1442080", "url": "https://it.wikipedia.org/wiki?curid=8921612", "title": "Monastero di San Juan de los Reyes", "text": "Il Monastero di San Juan de los Reyes (\"Monastero di San Giovanni dei Re\") \u00e8 un monastero francescano in stile isabellino a Toledo, in Castiglia-La Mancia, in Spagna, costruito dai Re cattolici (1477-1504).\nUn monumento celebrativo.\nQuesto monastero fu fondato dal re Ferdinando II d'Aragona e dalla regina Isabella I di Castiglia per commemorare sia la nascita del loro figlio, il principe Giovanni, sia la loro vittoria nella battaglia di Toro (1476) sull'esercito di Alfonso V del Portogallo.\nAnche il principe Giovanni del Portogallo celebr\u00f2 la sua vittoria sull'esercito castigliano dei monarchi cattolici con una solenne processione in ogni anniversario della battaglia. Questa apparente contraddizione fu una conseguenza dell'indeciso esito militare della battaglia: le truppe al comando di Afonso V vennero separate mentre le forze guidate dal principe Giovanni del Portogallo sconfissero l'ala destra castigliana e rimasero in possesso del campo di battaglia.\nIndubbiamente, la battaglia rappresent\u00f2 una decisiva vittoria politica per i monarchi cattolici, assicurando loro il trono e aprendo la strada ai futuri regni uniti di Spagna. Cos\u00ec scrisse lo storico e accademico spagnolo Rafael Casas:\n\"... San Juan de los Reyes nasce dalla volont\u00e0 reale di costruire un monastero per commemorare la vittoria in una battaglia dall'esito incerto ma decisivo, quella combattuta a Toro nel 1476, che consolid\u00f2 l'unione dei due pi\u00f9 importanti Regni Peninsulari.\"\nToledo fu scelta come sito per la costruzione del monastero per la sua posizione geografica centrale e perch\u00e9 era stata la capitale dell'antico regno visigoto, ricostituito simbolicamente da Isabella e Ferdinando con il ripristino dell'unit\u00e0 perduta della Spagna, attraverso l'unione di Castiglia e Aragona.\nStoria.\nQuesto monastero fu inizialmente chiamato \"San Juan de la Reyna\" e fu concepito per essere il mausoleo dei monarchi cattolici. In seguito avrebbero cambiato parere, scegliendo Granada come luogo di sepoltura, dopo la \"reconquista\" della citt\u00e0 nel 1492. \nLa costruzione del monastero inizi\u00f2 nel 1477 seguendo i progetti dell'architetto Juan Guas, e fu completata nel 1504. Venne dedicato a San Giovanni Evangelista ad uso dei frati francescani. Nel 1809 il monastero fu gravemente danneggiato dalle truppe napoleoniche durante l'occupazione di Toledo e abbandonato nel 1835. Il restauro inizi\u00f2 nel 1883 ma non fu completato fino al 1967. Il monastero fu restituito all'ordine francescano nel 1954.\nDescrizione.\nIl monastero \u00e8 un esempio dello stile isabellino. La sua chiesa ha la forma di una croce latina, con bracci corti, una navata allungata (circa 50 metri di lunghezza e 30 metri di altezza) e cappelle laterali situate tra gli archi a cupola, tre cappelle su entrambi i lati della navata, e altre due sotto il coro. La chiesa \u00e8 degna di nota per la sua decorazione con gli stemmi dei monarchi cattolici tenuti da aquile. Il coro \u00e8 decorato con un altare (met\u00e0 del XVI secolo) dell'ex \"Ospedale di Santa Cruz\" dello scultore Felipe Bigarny e del pittore Francisco de Comontes, raffigurante scene della Passione e della Resurrezione, nonch\u00e9 due scene della leggenda della Santa Croce.\nIl suo chiostro ha un piccolo giardino. Il soffitto del piano terra \u00e8 formato da volte a crociera tedesche con figure di santi intervallate da motivi animali e vegetali, tutti creati dallo scultore di Toledo, Cecilio B\u00e9jar nel XX secolo. Il chiostro superiore, completato per la prima volta nel 1526 e restaurato nel XIX secolo, contiene ornamenti mud\u00e9jar, tra cui un soffitto in legno di larice, dipinto con i motivi e gli stemmi dei monarchi cattolici e il motto \"Tanto monta, monta tanto, Isabel como Fernando\". Si dice che l'edificio del monastero sia stato commissionato dalla regina Isabella e dal re Ferdinando II per commemorare la loro vittoria sulle forze portoghesi-castigliane di Afonso V e del principe Giovanni nella battaglia di Toro nel 1476. Per simboleggiare la vittoria dei cristiani nella lunga campagna di Granada, la sua facciata esterna in granito \u00e8 decorata, secondo un ordine della regina del 1494, con le manette e le catene indossate dai prigionieri cristiani di Granada tenuti dai Mori e rilasciati durante la Reconquista."}
{"id": "8921613", "revid": "598204", "url": "https://it.wikipedia.org/wiki?curid=8921613", "title": "Sa \u0110\u00e9c (Base Navale)", "text": "La base di Sa \u0110\u00e9c, conosciuta anche come \"Sa \u0110\u00e9c Naval Support Activity\" \u00e8 stata una base della U.S. Navy e della Marina della Repubblica del Vietnam del Sud realizzata vicino a Sa \u0110\u00e9c in Vietnam nel delta del Mekong.\nStoria.\nLa base era posizionata a Sa \u0110\u00e9c, nella parte superiore del fiume My Tho nel Delta del Mekong.\nLa venne realizzata nel 1966, come base per le Patrol Boat, River che prendevano parte alla operazione \"Game Warden\". Nella met\u00e0 del 1966 vi furono trasferite dieci \"Patrol Boat, River\" della \"River Division 52\". Le installazioni originali erano piuttosto primitive e i marinai dovevano vivere nelle tende posizionate su un campo di calcio fino a quando i Seabees costruirono una sistemazione pi\u00f9 stabile. Nel 1967 venne stabilito sulla base un distaccamento di una \"Naval Support Activity\". Nel marzo del 1970 il Comando della \"Coastal Division 13\" delle Swift Boat venne trasferita dalla base di Cat Lo a Sa \u0110\u00e9c.\nNel 1971 venne consegnata alla Marina della Sud Vietnamita."}
