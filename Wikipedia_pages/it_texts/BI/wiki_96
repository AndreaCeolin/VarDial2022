{"id": "8937894", "revid": "123723647", "url": "https://it.wikipedia.org/wiki?curid=8937894", "title": "Alfabeto inglese", "text": "Lalfabeto inglese \u00e8 basato sull'alfabeto latino.\nLettere dell'alfabeto inglese moderno.\nL'alfabeto inglese comprende 26 lettere:\n A \u2013 B \u2013 C \u2013 D \u2013 E \u2013 F \u2013 G \u2013 H \u2013 I \u2013 J \u2013 K \u2013 L \u2013 M \u2013 N \u2013 O \u2013 P \u2013 Q \u2013 R \u2013 S \u2013 T \u2013 U \u2013 V \u2013 W \u2013 X \u2013 Y \u2013 Z\nSei lettere rappresentano suoni vocalici, o vocali ( monottonghi e dittonghi, i quali possono trovarsi da soli o come combinazione di digrafi ): \"A\", \"E\", \"I\", \"O\", \"U\", \"Y\".\nVentuno lettere rappresentano suoni consonantici, o consonanti : \"B\", \"C\", \"D\", \"F\", \"G\", \"H\", \"J\", \"K\", \"L\", \"M\", \"N\", \"P\", \"Q\", \"R\", \"S\", \"T\", \"V\", \"W\", \"X\", \"Y\", \"Z\".\nLa lettera \"Y\" pu\u00f2 assumere ruolo sia di consonante che di vocale.\nLa lettera \"W\" indica di per s\u00e9 un suono consonantico, ma si usa anche nei digrafi per rappresentare suoni vocalici. Nella pronuncia britannica) lo stesso pu\u00f2 valere anche per la lettera \"R\".\nDigrammi.\nI seguenti digrammi sono utilizzati nella lingua inglese:\nSegni diacritici.\nI segni diacritici si utilizzano raramente nei testi inglesi e si trovano principalmente nelle parole prese in prestito, conservando la loro ortografia che avevano nella loro lingua di origine, spesso il francese: nella parola caf\u00e9 \"cafe\" l'accento acuto indica che in inglese, dopo il prestito dal francese, la lettera \"e\" non \u00e8 muta, poich\u00e9 si troverebbe alla fine di una parola, mancando di un tratto distintivo. Questo segno e il tratto con l'accento in direzione opposta(accento grave), in francese, denotano suoni vocalici di uno o dell'altro grado di apertura: il sollevamento della lingua. In francese l'accento cade sempre sull'ultima vocale pronunciata di ogni parola significativa.\nNon appena tali parole sono naturalizzate nella lingua inglese, di solito perdono i loro segni diacritici, come \u00e8 successo con i prestiti di vecchia acquisizione, come ,per esempio, la parola francese \"h\u00f4tel\" . Nell'inglese colloquiale, i segni diacritici sono spesso omessi a causa della mancanza di lettere sulla tastiera, mentre i copywriter e i tipografi professionisti preferiscono usarli. Le parole che sono ancora percepite come estranee spesso mantengono i segni diacritici. Per esempio, l'unica ortografia della parola \"soup\u00e7on\" trovata nei dizionari inglesi (Oxford e altri) utilizza un segno diacritico. I diacritici sono spesso mantenuti quando, in loro assenza,\u00e8 possibile fare confusione con un'altra parola (ad esempio, \"r\u00e9sum\u00e9\" (o \"resum\u00e9\"\"(il CV), al posto di \"resume\" \"riprendere, rincominciare\") e, raramente, viene aggiunto (come in \"mat\u00e9\", dallo spagnolo \"yerba mate\", ma seguendo l'ortografia di \"caf\u00e9\", dal francese).\n\u00e9 possibile aggiungere un accento acuto, uno grave o una dieresi sopra la \"e\" a fin di parola per indicare che quella lettera \u00e8 pronunciata, come, ad esempio, la parola giapponese \"sak\u00e9\".\nIn genere, i segni diacritici spesso non vengono utilizzati neanche incircostanze che potrebbero far evitare confusione o fraintendimenti.\nStoria.\nLa scrittura in lingua inglese apparve all'incirca nel V secolo d.C. e. [ \"\" ], per l'alfabeto furono utilizzate le rune anglosassoni,delle quali si sono conservati solo alcuni piccoli frammenti delle iscrizioni di quei tempi. La sostituzione delle rune con lettere latine inizi\u00f2 a partire dal VII secolo con l'arrivo dei missionari cristiani.\nNel 1011 un monaco dell'abbazia benedettina di nome Bortfert \"(Byrhtfer\u00f0)\" usava l'alfabeto inglese composto da 23 lettere dell'alfabeto latino (senza la \u00abJ\u00bb, \u00abU\u00bb e \u00abW\u00bb), integrate dall' ampersand (la e- commerciale \"&amp;\"), e da quattro lettere, basate su le rune anglosassoni: \u00ab\u021d\" (Yo\u021d, yog), Wunyo (\u01bf), Thorn (\u00fe), \" \u00d0 \" e legatura \" \u00c6 \". Quest'ultima all'inizio era la rappresentatione del dittongo latino, ma solo successivamente fu promossa a lettera vera e propria.\nLa variante del monaco benedettino assomigliava a questa:\nNel XVI secolo, le lettere \"U\" e \"J\" furono proposte come derivate delle lettere \"V\" e \"I\" e ricevettero lo status di lettera separata della legatura \"W\" (\"VV\"). Le legature \" \u00e6 \" e \" \u0153 \" possono essere utilizzate in alcune parole di origine greca e latina, come \"encyclop\u00e6dia\" - enciclopedia, ma a causa dei limiti tecnici delle tastiere e dei dispositivi di battitura, sono spesso sostituite con \"ae\" e \"oe\", rispettivamente.\nFrequenza delle lettere.\nLa lettera che si incontra con pi\u00f9 frequenza nella lingua inglese \u00e8 la \"E\",mentre quella con meno frequenza \u00e8 la \"Z\".\nDi seguito \u00e8 riportato una lista delle parole con la frequenza pi\u00f9 alta utilizzate in inglese ."}
{"id": "8937896", "revid": "2038157", "url": "https://it.wikipedia.org/wiki?curid=8937896", "title": "Piazza Giambattista Vico (Napoli)", "text": "Piazza Giambattista Vico \u00e8 una piazza di Napoli situata nel quartiere San Carlo all'Arena, intitolata all'intellettuale napoletano Giambattista Vico.\nStoria.\nI primi interventi urbani di Piazza Giambattista Vico avvengono tra il 1800 e il 1900, in particolare durante l'epoca temporale definita Risanamento di Napoli, con i quali si inizia a definire la struttura urbana e architettonica dell'area. I primi edifici costruiti sono accomunati nonch\u00e9 riconoscibili dal medesimo stile architettonico dell'epoca; tra gli stessi si annovera il cosiddetto Palazzo di Pompei, risalente al 1880 e devoluto alla Madonna di Pompei ovvero in beneficenza al Santuario della Beata Vergine Maria del Santo Rosario di Pompei.\nUn importante sviluppo urbanistico e paesaggistico della piazza avviene negli anni 20 e 30 del XX secolo, in concomitanza con l'urbanizzazione della zona nonch\u00e9 la costruzione di nuovi edifici residenziali in stile neo-liberty nelle adiacenze.\nDescrizione.\nLa piazza \u00e8 costituita da tre carreggiate parallele tra le quali si trovano un'area giardinetto e un'area pedonale; su quest'ultima si affaccia il Palazzo di Pompei. La piazza \u00e8 caratterizzata da una visibile presenza di specie arboree in particolare di cespugli e di pini secolari.\nL'area pedonale ha una porzione pressoch\u00e9 rettangolare, realizzata con lastre di marmo, ed \u00e8 delimitata da staccionate di metallo e aiuole cespugliose; all'interno vi sono panchine, due gazebo in metallo ed \u00e8, inoltre, ornata con alberi di pino secolari, aiuole, cespugli e vasi ornamentali.\nL'area giardinetto si trova di fronte l'area pedonale, nella contiguit\u00e0 della fermata dell'autobus; essa \u00e8 circondata da un marciapiede e caratterizzata dalla presenza di pini secolari e piante impiantati all'interno di aiuole realizzate da mattoni tali da creare un piccolo itinerario circondato da verde."}
{"id": "8937902", "revid": "1613450", "url": "https://it.wikipedia.org/wiki?curid=8937902", "title": "Badehotellet", "text": ""}
{"id": "8937939", "revid": "767487", "url": "https://it.wikipedia.org/wiki?curid=8937939", "title": "Accademia Lituana di Musica e Teatro", "text": "L'Accademia lituana di musica e teatro () a Vilnius, in Lituania, \u00e8 un conservatorio statale che forma studenti interessati alla musica, al teatro e alle arti multimediali.\nStoria.\nIl compositore Juozas Naujalis fond\u00f2 una scuola di musica nel 1919 a Kaunas, capitale provvisoria della Lituania nel periodo interbellico. Tale istituto fu riorganizzato nel Conservatorio di Kaunas nel 1933, mentre nel 1949 il Conservatorio di Kaunas e il Conservatorio di Vilnius, quest'ultimo fondato nel 1945, furono fusi nel Conservatorio statale lituano. La struttura venne poi ribattezzata in Accademia della musica della Lituania (LMA) nel 1992 e nel 2004 \u00e8 diventata nota come Accademia lituana di musica e teatro (in acronimo LMTA).\nProgrammi.\nNel gennaio 2005 si contavano 1.167 studenti e un numero di dipendenti pari a 274 persone. Il suo rettore dal 2011 \u00e8 il professor Zbignevas Ibelgauptas e la sede dell'Accademia si trova in viale Gediminas al numero civico 43.\nL'Accademia rilascia i seguenti diplomi: Bachelor of Arts in musica, BA in teatro, BA in arti multimediali, Master of Arts in musica, MA in teatro, MA in arti multimediali, Ph.D. in Lettere e Filosofia per studenti di musicologia, etnomusicologia, teoria e storia del teatro e una licenza d'arte post-laurea di 2 anni per artisti, compositori e registi. L'Accademia si impegna a \"sviluppare la cooperazione internazionale e l'integrazione nella comunit\u00e0 accademica europea e globale, per sostenere e facilitare lo scambio di studenti e insegnanti e per garantire standard di alta qualit\u00e0 nell'istruzione superiore nelle arti\".\nGli studenti e professori si esibiscono in oltre 400 concerti all'anno, partecipando a orchestre nazionali e internazionali, concerti internazionali, spettacoli, concorsi e festival. I concorsi e gli eventi internazionali sponsorizzati dall'Accademia includono il Concorso internazionale di violino Jascha Heifetz e un concorso internazionale per cantanti e pianisti-accompagnatori, tra gli altri. Co-sponsorizza la competizione internazionale di pianoforte e organo dedicata a M.K. \u010ciurlionis e ospita audizioni nazionali per la partecipazione all'Orchestra della giovent\u00f9 dell'Unione Europea, il Coro internazionale e l'accademia orchestra di Stoccarda, l'International Holland Music Sessions e numerose altre audizioni per borse di studio.\nCollaborazioni internazionali.\nL'LMTA vanta accordi bilaterali con 72 istituzioni partner in tutta Europa nell'ambito del programma SOCRATES. Nel 2003 ha istituito un sistema di crediti paragonabile all'ECTS, il sistema europeo di accumulo e trasferimento di crediti.\nAltri accordi bilaterali o multilaterali sono stati firmati con l'Accademia di musica statale bielorussa, il Conservatorio di Mosca e la sua Scuola di musica tradizionale slava, il Conservatorio statale di San Pietroburgo Rimsky-Korsakov e l'Universit\u00e0 del Kansas.\nLe attivit\u00e0 artistiche dell'Accademia che coinvolgono di studenti e professori ammontano a oltre 400 concerti all'anno, incluse partecipazioni a orchestre nazionali e internazionali, concerti internazionali, spettacoli, concorsi e festival; concorsi ed eventi internazionali organizzati dall'Accademia (competizione Jascha Heifetz), la Competizione internazionale per cantanti e pianisti accompagnatori, la Competizione internazionale dei duettisti di piano, gli \"International Accordion and Folk Music Festivals\", la Conferenza internazionale degli etnomusicologi e tanti altri."}
{"id": "8937942", "revid": "628767", "url": "https://it.wikipedia.org/wiki?curid=8937942", "title": "Accademia lituana di musica e teatro", "text": ""}
{"id": "8937945", "revid": "122815558", "url": "https://it.wikipedia.org/wiki?curid=8937945", "title": "Coppa Italia Dilettanti (Fase Promozione) 1986-1987", "text": "La fase Promozione della Coppa Italia Dilettanti 1986-1987 \u00e8 un trofeo di calcio cui partecipano le squadre militanti nella Promozione 1986-1987. Questa \u00e8 la 6\u00aa edizione. La vincitrice si qualifica per la finale della Coppa Italia Dilettanti 1986-1987 contro la vincitrice della fase Interregionale.\nBibliografia.\nGiornali:\nLibri:"}
{"id": "8937947", "revid": "1564499", "url": "https://it.wikipedia.org/wiki?curid=8937947", "title": "Giovanni de Guevara", "text": ""}
{"id": "8937953", "revid": "1924342", "url": "https://it.wikipedia.org/wiki?curid=8937953", "title": "Logi Pedro", "text": "Biografia.\nNato da madre angolana, all'et\u00e0 di 3 anni si \u00e8 trasferito con la famiglia dal Portogallo a Reykjav\u00edk, dove ha iniziato ad avvicinarsi al mondo musicale, imparando a suonare il flauto classico e successivamente anche la chitarra e la batteria. \u00c8 salito al grande pubblico con la pubblicazione di \"D\u00fafan m\u00edn\", realizzata in collaborazione con Birnir, che \u00e8 divenuta una hit poich\u00e9 \u00e8 risultata l'8\u00aa canzone pi\u00f9 riprodotta su Spotify in territorio islandese nel corso del 2018 con oltre riproduzioni. Il brano \u00e8 contenuto nel primo album in studio \"Litlir svartir str\u00e1kar\", messo in commercio a maggio 2018 per mezzo della Les Fr\u00e8res Stefson, parte della divisione islandese della Sony Music, che \u00e8 stato il 17\u00ba disco pi\u00f9 consumato dell'intero anno in Islanda con unit\u00e0 totalizzate, figurando anche nella classifica annuale del 2019 con ulteriori 576 vendite. Il successo conquistato da \"D\u00fafan m\u00edn\" \u00e8 stato sufficiente a garantire al rapper una candidatura all'\u00cdslensku t\u00f3nlistarver\u00f0launin, il principale riconoscimento musicale nazionale, nella categoria Canzone rap/hip hop dell'anno. Nel 2020 \u00e8 uscito il secondo disco \"Undir bl\u00e1u tungli\", la cui popolarit\u00e0 gli ha permesso di ottenere due ulteriori candidature all'\u00cdST\u00d3N."}
{"id": "8937964", "revid": "339392", "url": "https://it.wikipedia.org/wiki?curid=8937964", "title": "Italia '61 - Regione Piemonte", "text": ""}
{"id": "8937967", "revid": "599013", "url": "https://it.wikipedia.org/wiki?curid=8937967", "title": "Danijel Vu\u0161kovi\u0107", "text": " \nBiografia.\nNato a Spalato anche suo padre Mario, il suo bisnonno Marko e il suo primogenito Mario hanno indossato la maglia dei \"Bili\" da calciatori.\nCarriera.\nClub.\nIl 26 agosto 2001 esord\u00ec con l' nel campionato croato subentrando nella trasferta contro il . Con i \"Majstori s mora\" disput\u00f2 solo tre partite ufficiali, tutte quante in campionato. \nNel 2008 si trasfer\u00ec nel allora allenato da Zoran Vuli\u0107 con cui ottenne una sola presenza in campionato. "}
{"id": "8937969", "revid": "1345932", "url": "https://it.wikipedia.org/wiki?curid=8937969", "title": "Olio di Monoi", "text": ""}
{"id": "8937972", "revid": "712828", "url": "https://it.wikipedia.org/wiki?curid=8937972", "title": "Gudit", "text": "La sua azione ha provocato l'ascendere di comunit\u00e0 islamiche nella costa del Mar Rosso etiopica, determinando la fine del regno di Aksum."}
{"id": "8937973", "revid": "844563", "url": "https://it.wikipedia.org/wiki?curid=8937973", "title": "Coppa Italia Dilettanti (Fase Interregionale) 1986-1987", "text": "La fase Interregionale della Coppa Italia Dilettanti 1986-1987 \u00e8 un trofeo di calcio cui partecipano le squadre militanti nel Campionato Interregionale 1986-1987. Questa \u00e8 la 6\u00aa edizione. La vincitrice si qualifica per la finale della Coppa Italia Dilettanti 1986-1987 contro la vincitrice della fase Promozione.\nSecondo turno.\nIl elimina il (3-1) e la (7-0)."}
{"id": "8937983", "revid": "1719883", "url": "https://it.wikipedia.org/wiki?curid=8937983", "title": "Quattro cause", "text": ""}
{"id": "8937987", "revid": "1875018", "url": "https://it.wikipedia.org/wiki?curid=8937987", "title": "Essato", "text": ""}
{"id": "8937992", "revid": "1875018", "url": "https://it.wikipedia.org/wiki?curid=8937992", "title": "Yodit", "text": ""}
{"id": "8938002", "revid": "1571097", "url": "https://it.wikipedia.org/wiki?curid=8938002", "title": "Ciro Priello", "text": "Biografia.\nAvvia il suo percorso artistico studiando danza, ma abbandona questa scelta a seguito dell'esclusione dalla fase finale del programma \"Amici di Maria De Filippi\" nel 2004, per dedicarsi alla produzione di video. Nel 2005 \u00e8 tra i fondatori del gruppo comico \"The Jackal\". Nel 2015 debutta a livello cinematografico con \"Ci devo pensare\" di Francesco Albanese, e due anni pi\u00f9 tardi \u00e8 protagonista del film \"AFMV - Addio fottuti musi verdi\". Nel 2021 \u00e8 nel cast di celebrit\u00e0 presenti nel programma di Rai 1 \"Tale e quale show\" e il successivo \"Tale e quale show - Il torneo\", e nello stesso anno si aggiudica la prima edizione di \"LOL - Chi ride \u00e8 fuori\" trasmesso su Prime Video. Nel 2022 conduce il programma \"PrimaFestival\" con Roberta Capua e Paola Di Benedetto collegato al Festival di Sanremo 2022.\nVita privata.\n\u00c8 sposato con la collega Maria Iandoli e ha una figlia."}
{"id": "8938004", "revid": "300067", "url": "https://it.wikipedia.org/wiki?curid=8938004", "title": "Alexis Walentyna Proffitt", "text": ""}
{"id": "8938007", "revid": "110157", "url": "https://it.wikipedia.org/wiki?curid=8938007", "title": "Movimento dei Socialisti Democratici", "text": "Il Movimento dei Socialisti Democratici (, \"Kin\u012bma D\u012bmokrat\u014dn Sosialist\u014dn\") \u00e8 un partito politico greco fondato il 3 gennaio 2015 da George Papandreou dopo la scissione dal Movimento socialista panellenico (PASOK).\nIl partito utilizza To Kin\u012bma (\u03a4\u03bf \u039a\u03af\u03bd\u03b7\u03bc\u03b1, \"Il movimento\") come abbreviazione ufficiale per il nome del partito, nonostante diversi media e sondaggi di opinione abbiano fatto riferimento a questo partito usando l'acronimo KID\u012aSO (\u039a\u0399\u0394\u0397\u03a3\u039f)."}
{"id": "8938018", "revid": "120146422", "url": "https://it.wikipedia.org/wiki?curid=8938018", "title": "J\u00falio C\u00e9sar Coelho de Moraes J\u00fanior", "text": "Carriera.\nFiglio del calciatore C\u00e9sar, \u00e8 uno dei 17 giocatori ad aver vestito le maglie delle 4 grandi squadre di Rio de Janeiro: Flamengo (2003-2005), Fluminense (2010-2011), Botafogo (2013-2014) e Vasco da Gama (2015-2017). Di questi 17 \u00e8 uno dei soli 5 ad aver vinto almeno un trofeo con tutte le 4 squadre: la S\u00e9rie A nel 2010 con il Fluminense e un Campionato Carioca con ognuno degli altri 3 club.\n\u00c8 stato inoltre nominato miglior laterale sinistro nell'ambito del \"Pr\u00eamio Craque do Brasileir\u00e3o\" per la S\u00e9rie A 2009, quando giocava nel Goi\u00e1s."}
{"id": "8938024", "revid": "4175", "url": "https://it.wikipedia.org/wiki?curid=8938024", "title": "Eccidio del Ponte dell'Industria", "text": ""}
{"id": "8938046", "revid": "123443577", "url": "https://it.wikipedia.org/wiki?curid=8938046", "title": "Vergine giurata (romanzo)", "text": "Vergine giurata \u00e8 un romanzo scritto dalla scrittrice albanese Elvira Dones dal quale \u00e8 stata tratta una pellicola cinematografica diretta da Laura Bispuri nel 2015.\nIl tema che l\u2019autrice affronta nel romanzo \u00e8 rimasto latente per molti anni in quanto, pur essendo albanese, Elvira Dones non aveva mai approfondito gli aspetti umani e culturali che poi l\u2019hanno portata a rendere reale il personaggio di Hana, la protagonista.\nDalla lettura del romanzo \u00e8 chiaro che l\u2019autrice voglia trasportare nel romanzo la realt\u00e0 quotidiana e intima delle \"burrnesh\u00eb,\" un aspetto che mira a constatare quanto la realt\u00e0 delle vergini giurate sia composta da privazioni e solitudine.\nStoria editoriale.\nEdito nel 2007 in Italia, nello stesso anno \u00e8 uscito nelle librerie albanesi con il titolo \"Hana\". Nel 2014 il romanzo viene tradotto in inglese con il titolo \"Sworn virgin\".\nTrama.\nVergine giurata \u00e8 la storia di una tradizione femminile albanese fortemente geolocalizzata nelle montagne del Nord del Paese delle aquile. Nel 1986, Hana, dopo aver trascorso molti anni nella kulla degli zii che hanno preso con loro la ragazza rimasta orfana, si trasferisce a Tirana per motivi di studio ma viene richiamata dai parenti a causa della malattia dello zio a cui rimane poco tempo. Da quel momento Hana sar\u00e0 divisa tra Tirana, sede dell\u2019universit\u00e0 in cui studia Lettere, e l\u2019abitazione sulle montagne: divisa tra il suo amore per lo studio, per la poesia e per la narrativa e la devozione sincera nei confronti del capofamiglia e della donna che l\u2019ha amata come se fosse sangue del suo sangue. Ad abbandonare per prima la nipote sar\u00e0, per\u00f2 zia Katrina, che a seguito di un attacco cardiaco verr\u00e0 tumulata in assenza della nipote; da quel momento Gjergj, lo zio, e Hana si troveranno da soli a dover riflettere sul futuro della kulla e della ragazza.\nLo zio, se prima spinge la ragazza a non abbandonare l\u2019universit\u00e0, nel momento in cui sente avvicinarsi la fine tenta di combinare un matrimonio con un uomo del villaggio vicino, al quale la giovane si oppone. La decisione di diventare una vergine giurata ha, quindi, lo scopo di opporsi ad un matrimonio combinato, ma sembra che il momento realmente decisivo sia quello successivo ad una tentata violenza carnale. Questa scelta irreversibile \u00e8 rivelata dall\u2019abbigliamento maschile indossato dalla diciannovenne: diventando per tutti un uomo (socialmente e non anatomicamente), Hana, non diventer\u00e0 una moglie sottomessa e mai nessuno tenter\u00e0 di farle violenza: \u00e8 il 6 novembre del 1986 e quel giorno Hana diventa per tutti Mark Doda.\nLa condizione durer\u00e0 per quattordici lunghi anni, un\u2019esistenza annichilita all\u2019interno della quale i sentimenti non hanno spazio. In questi anni di solitudine Hana scrive poesie, scrive un diario: prende nota di ci\u00f2 che non pu\u00f2 trasparire dalla corazza composta dagli abiti maschili.\nNel corso di questo tempo matura la decisione di migrare e di raggiungere sua cugina Lila che vive negli USA. Qui inizier\u00e0 un percorso di riappropriazione della propria femminilit\u00e0, della dimensione sensibile; a questo contribuir\u00e0 il giornalista Patrik O\u2019Connor che rappresenta una figura maschile molto importante nella seconda parte del romanzo.\nSecondo Dones la ribellione di Hana al codice irreversibile delle vergini giurate, ha un fine catartico che mira alla liberazione del corpo e della mente dalla situazione conflittuale in cui si trovata.\nAmbientazione.\nIl romanzo \u00e8 ambientato sulle Alpi albanesi nella prima parte, mentre nella seconda si sposta negli USA.\nEdizioni.\nAll'edizione italiana sono seguite due successive edizioni, la prima nel 2009 e la seconda nel 2016.\nRiconoscimenti.\nNel 2008 il romanzo ha vinto il premio Fondazione Carical Grinzane Cavour per la Cultura Euromediterranea."}
{"id": "8938047", "revid": "125283928", "url": "https://it.wikipedia.org/wiki?curid=8938047", "title": "Santuario della Madonna della Scala", "text": "Il Santuario di Maria Santissima della Scala \u00e8 un luogo di culto cattolico ubicato alle pendici del Monte Inici a Castellammare del Golfo, in provincia di Trapani. Al suo interno si venera la miracolosa immagine della Madonna della Scala, opera del pittore castellammarese Giovan Battista Di Liberti.\nLa Vergine della Scala, a Castellammare, viene anche chiamata \"Madonna delle Scale\" in quanto la zona dove sorge il santuario si chiama \"le scale\".\nStoria.\nL'avvenimento e l'edificazione.\nIl 7 settembre 1641 al far della sera si scaten\u00f2 un furioso temporale su Castellammare del Golfo. Una pastorella di nome Maria D'Angelo pascolava il gregge nella montagna di Castellammare e volendo ripararsi dalla pioggia, che veniva gi\u00f9 in grande abbondanza, si and\u00f2 a rifugiare in una sorta di grotta che un fulmine poco prima caduto aveva scavato. All'interno di questa grotta, in attesa che il temporale cessasse, la pastorella trov\u00f2 una scatoletta di rame tutta arrugginita e curiosa, decise di aprirla. All'interno vi trov\u00f2 un altro scatolino in argento sigillato, in cui era inciso il monogramma della Vergine ed una croce. \nIl temporale allora cess\u00f2 per incanto e i genitori della pastorella credendo gi\u00e0 morta la povera ragazza, con fiaccole accese andavano in cerca di lei. I genitori aiutati da altri abitanti di Castellammare, pieni di stupore, la trovarono rannicchiata nella grotta mentre pregava e contemplava il tesoro trovato.\nDell'accaduto fu subito avvisato l'arciprete di Castellammare del Golfo, Francesco Di Maria, il quale immediatamente con gran folla di popolo si rec\u00f2 sul posto del ritrovamento. All'arrivo dell'arciprete fu aperta la scatola e all'interno si trov\u00f2 una croce in argento e un piccolo reliquario contenente l'immagine della Madonna con il Bambino Ges\u00f9 in braccio, adorno d'oro e gemme.\nSul luogo, per interessamento dei Padri Benedettini, fu presto innalzato un piccolo santuario con l'intenzione di fabbricarci accanto un piccolo convento per la custodia di esso. \nAlla Vergine fu dato il titolo di \"Madonna della Scala\" perch\u00e9 il luogo dove fu trovata l'immagine si chiamava e tutt'ora si chiama \"le scale\".\nDell'antico reliquario se ne fece subito una copia fedelissima in argento, ma se ne persero le tracce sia dell'originale che della copia.\nGli anni pi\u00f9 recenti.\nNell'estate del 1976, poich\u00e9 il santuario ridotto strutturalmente in condizioni pessime, il castellammarese Sebastiano Lo Giudice emigrato in America, provvide a proprie spese a un restauro. Nell'anno successivo, per\u00f2, un incendio provoc\u00f2 la caduta del tetto ligneo della sacrestia e segni evidenti di combustione furo trovati anche all'interno del santuario e persino nelle vicinanze della sacra immagine. L'origine di questo incendio non venne mai accertata. Il centro \"Paolo VI\" allora operante a Castellammare con sede in corso Garibaldi, provvide subito alle riparazioni e ai restauri e, fra l'altro, finanzio il rifacimento in cemento armato della copertura della sacrestia.\nA partire dal 1998 il santuario, nuovamente ridotto in condizioni pessime, fu interamente restaurato per iniziativa di Giacomo Navarra e con il contributo di alcuni castellammaresi emigrati in America. A questo restauro si deve il rifacimento della scalinata che dalla via porta fraginesi conduce al santuario.\nLa devozione alla Madonna della Scala.\nDopo la devozione alla Madonna del Soccorso, l'altra grande devozione mariana di Castellammare del Golfo \u00e8 senza dubbio quella verso la Madonna della Scala. Infatti, diversi sono i riti e le tradizioni legate attorno a questa Madonna e ogni anno si svolge una caratteristica festa in suo onore.\nLi virgineddi.\nIn seguito al ritrovamento della sacra immagine si racconta che la Madonna sarebbe apparsa in sogno alla madre della piccola pastorella e avrebbe chiesto di condurre in pellegrinaggio, un piccolo corteo di ragazze non ancora sposate fino al luogo del ritrovamento, dove verr\u00e0 eretto il santuario.\nLa donna, alla richiesta della Vergine obbed\u00ec e il sabato successivo invit\u00f2 9 giovani donne alle quali, prima di condurle al santuario, offr\u00ec \"tagghiarini\" (tagliatelle) con le fave. La stessa pastorella (Maria D'Angelo), aiutata da alcune religiose benedettine, per invitare le 9 vergini raccolse per le strade di Castellammare delle elemosine, in modo da poter ripetere il rito ogni sabato.\nDa allora, il popolo di Castellammare inizi\u00f2 a praticare, in onore di questa Madonna, il tradizionale voto delle \"virginedde\". Si trattava di invitare a pranzo in casa propria alcune giovani donne nubili, spesso richieste alle suore e prelevate agli orfanotrofi. Al pranzo, di solito a mezzogiorno, venivano preparate le tradizionali tagliatelle (\"Tagghiarini\") abbondantemente cotte con le fave e servite sullo \"scannaturi\" (una tavola di legno utilizzata per impastare). La pasta con le fave veniva mangiata con le mani e mentre si mangiava, spesso, si gridava: \"viva la Bedda Matri di la Scala, viva!\". Finito il pranzo, ci si recava al santuario in montagna, dove si recitava il rosario e si cantavano alcuni canti religiosi e infine un ragazzo saliva nel campanile e suonava ininterrottamente. Una volta finito il rosario e fatto il \"voto\" ci si recava al belvedere nella cappella dell'apparizione della Madonna del Soccorso del 1718.\nLa ciacculata.\nIn passato, un'altra tradizione legata alla Madonna della Scala era la \"ciacculata\" che si svolgeva la vigilia dell'8 settembre, festa della nativit\u00e0 della Vergine Maria.\nIl pomeriggio del 7 settembre, i castellammaresi, recatisi in montagna raccoglievano mazzi di \"buse\" dai cespugli di disa, che in quel luogo cresceva e ancora oggi cresce. Una volta presa una certa quantit\u00e0 di \"buse\" venivano raggruppate e legate con dei lacci per poi essere portate in pellegrinaggio. Il pellegrinaggio si svolgeva al calar della sera del 7 settembre e si snodava per la via porta fraginesi fino al santuario. Ognuno dei presenti aveva la propria \"fiaccola\" alla quale dava fuoco e portava in pellegrinaggio. Particolarmente suggestivo era, osservare tutti questi fuochi che si muovevano sulla montagna e in mezzo al buio.\nQuesta antica tradizione ricordava ci\u00f2 che la sera del 7 settembre 1641 era accaduto, quando i genitori della pastorella Maria D'Angelo assieme ad altri cittadini con della fiaccole accese andavano in cerca di lei.\nLa festa oggi.\nOggi sia il voto delle virgineddi che l'antico rito della ciacculata sono completamente scomparsi ma annualmente viene organizzata in piazza Porta Fraginesi una suggestiva festa, curata dal comitato festeggiamenti Maria Santissima della Scala.\nPrecedentemente all'8 settembre, solennit\u00e0 della Vergine della Scala, al calar della sera si svolge la novena dove viene intonato il rosario della Vergine in dialetto castellammarese.\nSolitamente, la sera del 6 settembre, dopo la santa messa nella Chiesa di Sant'Antonio di Padova si svolge il pellegrinaggio fino al santuario in montagna. Segue il tradizionale assaggio della pasta con le fave che viene offerta ai numerosi devoti presenti, che per l'occasione arrivano anche dai paesi vicini. \nDiverse sono le iniziative ricreative che vengono organizzate in occasione di questa festa come spettacoli, concerti, balli e sfilate di abiti da sposa.\nI festeggiamenti culminano l'8 settembre con la tradizionale e partecipatissima processione per le vie cittadine e i fuochi d'artificio. La sacra immagine viene posta su una varetta e dal santuario viene discesa in piazza porta fraginesi, dove si svolge la santa messa. \nCaratterizzano i giorni precedenti alla festa un pellegrinaggio ininterrotto di devoti che a piedi si recano fino al santuario.\nDescrizione.\nIl santuario di Maria Santissima della Scala sorge a circa 200 metri di altezza dal livello del mare, alle pendici di Monte Inici.\nSi trova pochi metri pi\u00f9 a valle del belvedere castellammarese, appena sopra l'abitato, ed \u00e8 raggiungibile solo a piedi attraverso una lunga scalinata composta da 147 scalini.\nRiti e celebrazioni.\nUna novena precede la festa dell'8 settembre. Annualmente si rinnova il tradizionale rito dell'assaggio della pasta con le fave. Le celebrazioni culminano con la processione e i fuochi d'artificio."}
{"id": "8938056", "revid": "287204", "url": "https://it.wikipedia.org/wiki?curid=8938056", "title": "Religione ellenistica", "text": "Il concetto di religione ellenistica come la forma tarda della religione greca antica copre uno qualsiasi dei vari sistemi di credenze e pratiche delle persone che vissero sotto l'influenza dell'antica cultura greca durante il periodo ellenistico e l'Impero romano (da circa il 300 a.C. a circa il 300 dell'era volgare). C'era molta continuit\u00e0 nella religione ellenistica: la gente continuava ad adorare gli dei greci e a praticare gli stessi riti della Grecia classica.\nIl cambiamento avvenne tramite l'inserimento di nuove religioni da altri paesi, tra cui le divinit\u00e0 egizie Iside e Serapide, e gli dei siriani Atargatis e Hadad, che fornirono un nuovo sbocco alle persone in cerca di appagamento sia nella vita presente che nell'aldil\u00e0. Anche il culto dei governanti ellenistici divinizzati divenne una caratteristica di questo periodo, in particolare in Egitto, dove i Tolomei adattarono le precedenti pratiche egiziane e i culti degli eroi greci e si stabilirono come faraoni all'interno del nuovo culto tolemaico sincretico di Alessandro Magno. Altrove, i governanti potevano ricevere lo status divino senza raggiungere il pieno status di una divinit\u00e0.\nMolte persone praticavano la magia, e anche questo rappresentava una continuazione dei tempi precedenti. In tutto il mondo ellenistico, le persone consultavano oracoli e usavano ciondoli e statuette per scoraggiare la sfortuna o per lanciare incantesimi. Il complesso sistema dell'astrologia ellenistica si svilupp\u00f2 in questa era, cercando di determinare il carattere e il futuro di una persona dai movimenti del sole, della luna e dei pianeti. I sistemi della filosofia ellenistica, come lo stoicismo e l'epicureismo, offrivano un'alternativa alla religione tradizionale, anche se il loro impatto era in gran parte limitato alle \u00e9lite istruite.\nReligione della Grecia classica.\nAl centro della religione greca, in epoca classica, erano le dodici divinit\u00e0 dell'Olimpo guidate da Zeus. Ogni dio era onorato con templi e statue in pietra e santuari (recinti sacri), che, sebbene dedicati a una divinit\u00e0 specifica, spesso contenevano statue che commemoravano altri dei. Le citt\u00e0-Stato organizzavano varie feste e rituali durante tutto l'anno, con un'enfasi particolare rivolta al dio protettore della citt\u00e0, come Atena ad Atene o Apollo a Corinto. \nLa pratica religiosa coinvolgeva anche il culto degli eroi, persone considerate semi-divine. Tali eroi andavano dalle figure mitiche nei poemi epici di Omero a personaggi storici come il fondatore di una citt\u00e0 . A livello locale, il paesaggio era pieno di luoghi e monumenti sacri; per esempio, molte statue di ninfe sono state trovate vicino e intorno alle sorgenti e le figure stilizzate di Ermes si potevano trovare spesso agli angoli delle strade. \nLa magia era una parte centrale della religione greca e gli oracoli permettevano alle persone di determinare la volont\u00e0 divina dal frusc\u00eco delle foglie, dalla forma della fiamma e del fumo su un altare, dal volo degli uccelli, dai rumori di una sorgente o dalle viscere di un animale. Anche i Misteri eleusini erano da tempo stabiliti, associati a Demetra e Persefone. Le persone venivano indottrinate alle religioni misteriche attraverso cerimonie di iniziazione, che erano tradizionalmente tenute segrete. Queste religioni avevano spesso l'obiettivo di miglioramento personale, che si sarebbe esteso anche all'aldil\u00e0.\nAll'indomani delle conquiste di Alessandro Magno, la cultura greca si diffuse ampiamente e entr\u00f2 in contatto molto pi\u00f9 stretto con le civilt\u00e0 del Vicino Oriente e dell'Egitto. I cambiamenti pi\u00f9 significativi, che ebbero un impatto sulla religione greca, furono la perdita dell'indipendenza delle citt\u00e0-Stato greche da parte dei governanti macedoni, l'importazione di divinit\u00e0 straniere e lo sviluppo di nuovi sistemi filosofici. Le indagini pi\u00f9 antiche sulla religione ellenistica tendevano a descrivere l'era come un'epoca di declino religioso, individuando un aumento dello scetticismo, dell'agnosticismo e dell'ateismo, nonch\u00e9 un aumento della superstizione, del misticismo e dell'astrologia. \nNon c'\u00e8, tuttavia, alcun motivo per supporre che ci sia stato un declino nella religione tradizionale. Ci sono molte prove documentali che i greci continuarono ad adorare gli stessi dei con gli stessi sacrifici, dediche e feste del periodo classico. Nuove religioni apparvero in questo periodo, ma non escludendo le divinit\u00e0 locali, e solo una minoranza di greci ne fu attratta.\nNuove religioni del periodo.\nLa religione egizia che seguiva Iside era la pi\u00f9 famosa delle nuove religioni. Venne portata in Grecia da sacerdoti egiziani, inizialmente per le piccole comunit\u00e0 egiziane nelle citt\u00e0 portuali del mondo greco. Sebbene la religione egizia trovasse solo un piccolo pubblico tra gli stessi greci, la sua popolarit\u00e0 si diffuse sotto l'impero romano, e Diodoro Siculo scrisse che la religione era conosciuta in quasi tutto il mondo abitato.\nQuasi altrettanto famoso era il culto di Serapide, una divinit\u00e0 egizia nonostante il nome greco, che fu creato in Egitto sotto la dinastia tolemaica. Serapide era frequentata dai greci che si erano stabiliti in Egitto. Questa religione prevedeva riti di iniziazione come i Misteri eleusini. Strabone scrisse del Serapeo a Canopo vicino ad Alessandria come frequentato dagli uomini pi\u00f9 rispettabili.\nEra popolare anche la religione di Atargatis (imparentata con Inanna babilonese e assiro e con il fenicio Ba'alat Gebal), una dea della fertilit\u00e0 e del mare proveniente dalla Siria. Nel III secolo il suo culto si era diffuso dalla Siria all'Egitto e alla Grecia, fino a raggiungere l'Italia e l'ovest. La religione che segu\u00ec Cibele (o la \"Grande Madre\") venne dalla Frigia in Grecia e poi in Egitto e in Italia, dove nel 204 il Senato romano ne consent\u00ec il culto. Era una dea guaritrice e protettrice e una guardiana della fertilit\u00e0 e della natura selvaggia. \nUn'altra religione misteriosa era incentrata su Dioniso. Sebbene rara nella Grecia continentale, era comune sulle isole e in Anatolia. I membri erano conosciuti come Menadi e i riti avevano un carattere orgiastico. \nQueste religioni e divinit\u00e0 di nuova introduzione ebbero solo un impatto limitato all'interno della Grecia; la principale eccezione fu Delo, che era un importante porto e centro commerciale. L'isola era sacra in quanto luogo di nascita di Apollo e Artemide e nel II secolo ospitava anche le religioni greche native che seguivano Zeus, Atena, Dioniso, Ermes, Pan e Asclepio. Ma c'erano anche centri di culto per gli egiziani Serapide e Iside, e per i siriani Atargatis e Hadad. Nel I secolo c'erano altre religioni che seguivano Ba'al e Astarte, una sinagoga ebraica e romani che seguivano le religioni romane originali di dei come Apollo e Nettuno. \nCulti del sovrano.\nUn'altra innovazione nel periodo ellenistico fu l'istituzione di culti dedicati ai governanti dei regni ellenistici. Il primo di questi fu stabilito sotto Alessandro Magno, le cui conquiste, potere e status lo avevano elevato a un livello che richiedeva un riconoscimento speciale. I suoi successori continuarono la sua adorazione al punto in cui in Egitto, sotto Tolomeo I Soter, troviamo che Alessandro viene onorato come un dio. Il figlio di Tolomeo, Tolomeo II, Filadelfo, proclam\u00f2 il suo defunto padre un dio e si fece un dio vivente. \nIn tal modo, i Tolomei stavano adattando le prime idee egiziane nel culto faraonico. Altrove, la pratica variava; un sovrano poteva ricevere lo status divino senza il pieno status di un dio, come accadde ad Atene nel 307, quando Antigono I Monoftalmo e Demetrio I Poliorcete furono onorati come salvatori (\"soteres\") per aver liberato la citt\u00e0 e, di conseguenza, fu eretto un altare, venne fondata una festa annuale e fu introdotto un ufficio del \"sacerdote dei salvatori\". I templi dedicati ai governanti erano rari, ma le loro statue venivano spesso erette in altri templi, e i re venivano adorati come \"d\u00e8i che condividono i templi\". \nAstrologia e magia.\nCi sono ampie prove dell'uso della superstizione e della magia in questo periodo. Santuari e oracoli erano ancora popolari. Ci sono anche molte prove dell'uso di amuleti e maledizioni. I simboli sarebbero stati posti sulle porte delle case per portare fortuna o scoraggiare la sfortuna sugli occupanti all'interno. \nI ciondoli, spesso realizzati con pietre preziose o semipreziose, avevano un potere protettivo. Le statuette, realizzate in bronzo, piombo o terracotta, venivano forate con spilli o chiodi e usate per lanciare incantesimi. Per le maledizioni venivano usate tavolette di maledizione in marmo o metallo (soprattutto piombo). \nL'astrologia, la convinzione che stelle e pianeti influenzassero il futuro di una persona, era nata a Babilonia, dove originariamente era applicata solo al re o alla nazione. I greci, nell'era ellenistica, la elaborarono nel sistema fantasticamente complesso dell'astrologia ellenistica familiare nei tempi successivi. L'interesse per l'astrologia crebbe rapidamente dal I secolo a.C. in poi. \nFilosofia ellenistica.\nUn'alternativa alla religione tradizionale venne offerta dalla filosofia ellenistica. Una di queste filosofie era lo stoicismo, che insegnava che la vita doveva essere vissuta secondo l'ordine razionale che gli stoici credevano governasse l'universo; gli esseri umani dovevano accettare il loro destino secondo la volont\u00e0 divina e gli atti virtuosi dovevano essere compiuti per il loro valore intrinseco. Un'altra filosofia era l'epicureismo, che insegnava che l'universo era soggetto ai movimenti casuali degli atomi e che la vita doveva essere vissuta per raggiungere l'appagamento psicologico e l'assenza di dolore. Altre filosofie includevano il pirronismo che insegnava come raggiungere la pace interiore tramite la sospensione del giudizio, il cinismo, che esprimeva disprezzo per le convenzioni e i beni materiali, i platonici che seguirono gli insegnamenti di Platone e i peripatetici che seguirono Aristotele. Tutte queste filosofie, in misura maggiore o minore, cercavano di accogliere la religione greca tradizionale, ma i filosofi e coloro che studiavano sotto di loro rimasero un piccolo gruppo selezionato, limitato in gran parte all'\u00e9lite istruita. \nEbraismo ellenistico.\nIl giudaismo ellenistico era una forma di giudaismo nel mondo antico che combinava la tradizione religiosa ebraica con elementi della cultura greca. Fino alla caduta dell'Impero Romano e alle conquiste musulmane del Mediterraneo orientale, i principali centri del giudaismo ellenistico erano Alessandria (Egitto) e Antiochia (oggi Turchia meridionale), i due principali insediamenti urbani greci dell'area del Medio Oriente e del Nord Africa, entrambi fondati alla fine del IV secolo a.C. sulla scia delle conquiste di Alessandro Magno. L'ebraismo ellenistico esisteva anche a Gerusalemme durante il periodo del Secondo tempio, dove c'era conflitto tra ellenizzatori e tradizionalisti (a volte chiamati giudaizzanti).\nIl principale prodotto letterario del contatto tra l'ebraismo del Secondo tempio e la cultura ellenistica \u00e8 la traduzione dei Septuaginta della Bibbia ebraica dall'ebraico biblico e dall'aramaico biblico al greco Koin\u00e9, in particolare, il greco Koin\u00e9 ebraico. Da segnalare anche i trattati filosofici ed etici di Filone di Alessandria e le opere storiografiche degli altri autori ebrei ellenistici.\nIl declino del giudaismo ellenistico inizi\u00f2 nel II secolo e le sue cause non sono ancora del tutto comprese. Pu\u00f2 essere che alla fine sia stato emarginato, parzialmente assorbito o diventato progressivamente il nucleo di lingua koin\u00e9 del cristianesimo primitivo incentrato su Antiochia e sulle sue tradizioni, come la Chiesa cattolica melchita e la Chiesa greco-ortodossa di Antiochia."}
{"id": "8938059", "revid": "74801", "url": "https://it.wikipedia.org/wiki?curid=8938059", "title": "Campionati mondiali di sci alpino 2023", "text": "I Campionati mondiali di sci alpino 2023, 47\u00aa edizione della manifestazione organizzata dalla Federazione Internazionale Sci, si terranno a Courchevel/M\u00e9ribel, in Francia, dal 6 al 19 febbraio. Il programma include gare di discesa libera, supergigante, slalom gigante, slalom speciale, combinata e slalom parallelo, tutte sia maschili sia femminili, e una gara a squadre mista.\nAssegnazione e impianti.\nLa sede \u00e8 stata decisa dal 51\u00ba\u00a0 congresso FIS di Costa Navarino, in Grecia, il 17 maggio 2018. Courchevel ospiter\u00e0 le gare maschili, escluso lo slalom parallelo, che si terr\u00e0 a M\u00e9ribel, dove verranno disputate anche le gare femminili e la gara a squadre. Le due localit\u00e0 francesi ospiteranno per la prima volta la manifestazione e si sono imposte nella votazione battendo la localit\u00e0 austriaca Saalbach-Hinterglemm, alla quale sono stati assegnati in diversa sede i Mondiali 2025. Sar\u00e0 la quinta volta che i Mondiali di sci alpino vengono organizzati in Francia, le altre localit\u00e0 sono state Chamonix (nel 1937 e nel 1962), Grenoble (nel 1968) e Val-d'Is\u00e8re (nel 2009). \nSedi di gara saranno le piste L'\u00c9clipse (gare maschili escluso lo slalom parallelo) e Roc de Fer (gare femminili, slalom parallelo maschile e femminile e gara a squadre).\nRisultati.\nUomini.\nDiscesa libera.\nData: 12 febbraio\nOre: 12:00 (UTC+1)\nLocalit\u00e0: Courchevel\nPista: L'\u00c9clipse\nPartenza: \nArrivo: \nLunghezza: \nDislivello: \nPorte: \nTracciatore: \nSupergigante.\nData: 9 febbraio\nOre: 12:00 (UTC+1)\nLocalit\u00e0: Courchevel\nPista: L'\u00c9clipse\nPartenza: \nArrivo: \nLunghezza: \nDislivello: \nPorte: \nTracciatore: \nSlalom gigante.\nData: 17 febbraio\nLocalit\u00e0: Courchevel\nPista: L'\u00c9clipse\nPartenza: \nArrivo: \nDislivello: \n1\u00aa manche:\nOre: 10.00 (UTC+1)\nPorte: \nTracciatore: \n2\u00aa manche:\nOre: \nPorte: \nTracciatore: \nSlalom speciale.\nData: 19 febbraio\nLocalit\u00e0: Courchevel\nPista: L'\u00c9clipse\nPartenza: \nArrivo: \nDislivello: \n1\u00aa manche:\nOre: 10.00 (UTC+1)\nPorte: \nTracciatore: \n2\u00aa manche:\nOre: \nPorte: \nTracciatore: \nCombinata.\nData: 7 febbraio\nLocalit\u00e0: Courchevel\n1\u00aa manche:\nOre: 11.00 (UTC+1)\nPista: L'\u00c9clipse\nPartenza: \nArrivo: \nDislivello: \nPorte: \nTracciatore: \n2\u00aa manche:\nOre: \nPista: L'\u00c9clipse\nPartenza: \nArrivo: \nDislivello: \nPorte: \nTracciatore: \nSlalom parallelo.\nData: 14 febbraio\nOre: 13.00 (UTC+1)\nLocalit\u00e0: M\u00e9ribel\nPista: Roc de Fer\nPartenza: \nArrivo: \nDislivello: \nPorte: \nTracciatore: \nDonne.\nDiscesa libera.\nData: 11 febbraio\nOre: 12:00 (UTC+1)\nLocalit\u00e0: M\u00e9ribel\nPista: Roc de Fer\nPartenza: \nArrivo: \nLunghezza: \nDislivello: \nPorte:\nTracciatore: \nSupergigante.\nData: 8 febbraio\nOre: 12:00 (UTC+1)\nLocalit\u00e0: M\u00e9ribel\nPista: Roc de Fer\nPartenza: \nArrivo: \nLunghezza: \nDislivello: \nPorte: \nTracciatore: \nSlalom gigante.\nData: 16 febbraio\nLocalit\u00e0: M\u00e9ribel\nPista: Roc de Fer\nPartenza: \nArrivo: \nDislivello: \n1\u00aa manche:\nOre: 10.00 (UTC+1)\nPorte: \nTracciatore: \n2\u00aa manche:\nOre: \nPorte: \nTracciatore: \nSlalom speciale.\nData: 18 febbraio\nLocalit\u00e0: M\u00e9ribel\nPista: Roc de Fer\nPartenza: \nArrivo: \nDislivello: \n1\u00aa manche:\nOre: 10.00 (UTC+1)\nPorte: \nTracciatore: \n2\u00aa manche:\nOre: \nPorte: \nTracciatore: \nCombinata.\nData: 6 febbraio\nLocalit\u00e0: M\u00e9ribel\n1\u00aa manche:\nOre: 11.00 (UTC+1)\nPista: Roc de Fer\nPartenza: \nArrivo: \nDislivello: \nPorte: \nTracciatore: \n2\u00aa manche:\nOre: \nPista: Roc de Fer\nPartenza: \nArrivo: \nDislivello: \nPorte: \nTracciatore: \nSlalom parallelo.\nData: 14 febbraio\nOre: 13.00 (UTC+1)\nLocalit\u00e0: M\u00e9ribel\nPista: Roc de Fer\nPartenza: \nArrivo: \nDislivello: \nPorte: \nTracciatore: \nMisto.\nData: 17 febbraio\nOre: 13.00 (UTC+1)\nLocalit\u00e0: M\u00e9ribel\nPista: Roc de Fer\nPartenza: \nArrivo: \nDislivello: \nPorte: \nTracciatore: \nTorneo.\nLa gara a squadre consiste in una competizione di slalom parallelo tra rappresentative nazionali composte da quattro atleti, due sciatori e due sciatrici, che si affrontano a due a due sul percorso di gara. Ai vincitori spetta un punto; in caso entrambe le squadre ottengano due punti, passa il turno la squadra che ha ottenuto il miglior tempo stabilito sommando le migliori prestazioni maschili e femminili. "}
{"id": "8938089", "revid": "149485", "url": "https://it.wikipedia.org/wiki?curid=8938089", "title": "Emin Sefershaev", "text": "Biografia.\n\u00c8 nato a Sinferopoli ed \u00e8 di origine tatara di Crimea."}
{"id": "8938090", "revid": "446353", "url": "https://it.wikipedia.org/wiki?curid=8938090", "title": "Miotero Geninetti", "text": "Biografia.\nPrima della sua attivit\u00e0 all'interno della Resistenza, Miotero era un operaio sposato con Maria Morra, dalla quale ha avuto due figli: Maresa e Serafino detto \"Sergi\". Lavorava presso la fabbrica \"Pizzi\" di Cascine Vica, in provincia di Torino, dove si producevano nastri, stringhe, tende e una enorme variet\u00e0 di pizzi.\nDopo l'8 settembre, Miotero fu contattato per andare a lavorare nell'industria bellica in Germania: rifiut\u00f2 fermamente la proposta e per questo venne licenziato. Si diede quindi alla macchia entrando nella Divisione autonoma \"Sergio De Vitis\", di cui divenne comandante di brigata.\nFu catturato a Rivalta di Torino durante un rastrellamento e condotto a Torino dove venne a lungo interrogato e torturato. Il 25 aprile 1945, giorno della Liberazione, venne fucilato a Mattie (Torino). Quando i suoi figli Maresa e Serafino, rispettivamente all'et\u00e0 di 12 e 10 anni, vennero a sapere della morte del loro padre, decisero di andare a cercarne il corpo. Con fatica riuscirono a raggiungere Mattie e qui furono accompagnati al luogo dove si trovava la fossa comune nella quale Miotero era stato frettolosamente sepolto assieme ad altri partigiani.\nA Stefano fu poi data degna sepoltura nel Cimitero di Rivalta, dove, inoltre, \u00e8 stato intitolato un vicolo nel quale, al numero civico 1, si trova la casa dove ha vissuto."}
{"id": "8938091", "revid": "181694", "url": "https://it.wikipedia.org/wiki?curid=8938091", "title": "Stefano Geninetti", "text": ""}
{"id": "8938094", "revid": "767487", "url": "https://it.wikipedia.org/wiki?curid=8938094", "title": "Borimir Perkovi\u0107", "text": "Carriera.\nAllenatore.\nNel settembre 2017 fu eletto allenatore del , carica che mantenne fino al 5 giugno 2019, quando, dopo aver perso lo spareggio promozione per la Prva HNL, rescinse consensualmente \nil contratto. \nTerminata l'avventura sulla panchina dei \"Naran\u010dasti\" sempre a giugno dello stesso anno prese le redini del . Dopo solo 12 partite alla guida della squadra di Vara\u017edin, di cui due vinte (una in campionato ed una in Coppa di Croazia) e sei perse, venne sollevato dall'incarico."}
{"id": "8938097", "revid": "1924342", "url": "https://it.wikipedia.org/wiki?curid=8938097", "title": "Trad.Attack!", "text": "I Trad.Attack! sono un gruppo musicale estone formatosi nel 2013. \u00c8 formato dai musicisti Sandra Vabarna, Jalmar Vabarna e T\u00f5nu Tubli.\nStoria del gruppo.\nSono saliti alla ribalta con l'uscita del secondo album in studio \"Make Your Move\", messo in commercio nel 2020 attraverso la Made in Baltics, parte del gruppo della Sony Music, che ha esordito direttamente in vetta alla Eesti Tipp-40. Nella medesima pubblicazione hanno conquistato la loro prima top ten nella hit parade dei singoli con il singolo \"Armasta mind\", riuscendo a collocare altre due tracce in classifica. Il disco, che ha totalizzato 20 settimane di permanenza nella graduatoria nazionale, ha fruttato al gruppo due vittorie su quattro candidature agli Eesti Muusikaauhinnad, i principali premi musicali estoni. Sono inoltre risultati finalisti nella categoria Artista dell'anno insieme a AG e Nublu nell'edizione dello stesso anno e hanno precedentemente trionfato sette volte alla medesima cerimonia di premiazione grazie alla popolarit\u00e0 riscontrata dai loro lavori precedenti. A settembre 2020 sono stati onorati dal ministro degli affari esteri estone Urmas Reinsalu con il premio alla cultura."}
{"id": "8938098", "revid": "2210194", "url": "https://it.wikipedia.org/wiki?curid=8938098", "title": "Stormy", "text": ""}
{"id": "8938101", "revid": "104458", "url": "https://it.wikipedia.org/wiki?curid=8938101", "title": "Pernille Dyrstad Lydersen", "text": "Biografia.\nAttiva dall'ottobre del 2019, la Lydersen non ha esordito in Coppa Europa o in Coppa del Mondo n\u00e9 preso parte a rassegne olimpiche o iridate."}
{"id": "8938103", "revid": "123759145", "url": "https://it.wikipedia.org/wiki?curid=8938103", "title": "Notte eterna", "text": "Notte eterna (\"The Night Eternal\") \u00e8 un romanzo horror basato sul tema dei vampiri scritto nel 2011 dal regista Guillermo del Toro e da Chuck Hogan. Si tratta del terzo ed ultimo romanzo della Trilogia Nocturna, preceduto da \"La progenie\" e da \"La caduta\".\nTrama.\nSono passati due anni da quando i vampiri, guidati dal Padrone, hanno usato armi atomiche per creare un inverno nucleare, che ha oscurato il sole e permesso ai vampiri di muoversi liberamente in superficie, tranne che per poche ore al giorno. I vampiri hanno ristrutturato la societ\u00e0 come uno stato di polizia. Gli esseri umani pi\u00f9 forti e influenti sono stati subito sterminati mentre i sopravvissuti sono stati o rinchiusi in campi di prigionia e selezionati per la produzione di sangue oppure sono diventati schiavi e svolgono lavori di manovalanza.\nAlcuni sopravvissuti riescono a resistere all'occupazione dei vampiri. L'epidemiologo Ephraim \"Eph\" Goodweather si \u00e8 allontanato dai suoi amici. Il Padrone, occupando il corpo della rock star Gabriel Bolivar, ha adottato il figlio di Goodweather, Zack, come suo protetto e sta preparando il ragazzo per diventare il suo prossimo corpo ospite. L'amante di Goodweather, la dottoressa Nora Martinez, lo ha lasciato per lo sterminatore Vasiliy Fet. Dopo la morte del suo amico Abraham Setrakian, Fet fatica a decifrare l\"'Occido lumen\" , un tomo che contiene la chiave per sconfiggere il Padrone. \u00c8 aiutato in questo da Quinlan, un mezzo vampiro che \u00e8 stato creato quando il Padrone ha infettato la sua madre umana mentre era incinta.\nAccoglienza.\nStephen King ha scritto: \"Sebbene ci sia una certa quantit\u00e0 di superflui che abbracciano i vampiri a Roma e gli arcangeli situati a Sodoma, l'attrazione principale qui \u00e8 la feroce dedizione dei combattenti della resistenza alla loro causa. Gli eroi di dimensione tragica sono rari nella narrativa popolare , ma Goodweather riempie perfettamente il vuoto. [...] L'azione \u00e8 continua e l'elemento fantasy \u00e8 ancorato a dettagli sufficientemente soddisfacenti da renderlo credibile. [...] C'\u00e8 qualcosa nel vedere i vampiri ammassarsi per un attacco in un Il parcheggio di Wendy's, un atto che li rende pi\u00f9 reali.\" Alan Cheuse del \"San Francisco Chronicle\" ha scritto: \"Il romanzo ci arriva in uno stile strano e sciolto in cui proliferano pi\u00f9 punti di vista, che cambiano e riformano costantemente la storia, assomigliando a niente di meno che al montaggio di momenti di paura che amiamo odiare.\"\nAdattamenti.\nFumetti.\nLo scrittore David Lapham e l'artista Mike Huddleston hanno adattato il romanzo in un arco narrativo di 11 numeri per l'omonima serie di fumetti della Dark Horse Comics.\nSerie televisiva.\nIl produttore esecutivo e showrunner Carlton Cuse ha adattato il romanzo all'omonima serie televisiva di FX."}
{"id": "8938114", "revid": "2091133", "url": "https://it.wikipedia.org/wiki?curid=8938114", "title": "Roma Open II 2021 - Singolare", "text": "Andrea Pellegrino era il detentore del titolo, conquistato nella scorsa edizione, ma \u00e8 stato sconfitto ai quarti di finale da Flavio Cobolli.\nIn finale Juan Manuel Cer\u00fandolo ha sconfitto Flavio Cobolli con il punteggio di 6-2, 3-6, 6-3."}
{"id": "8938115", "revid": "1020989", "url": "https://it.wikipedia.org/wiki?curid=8938115", "title": "Reach for the Moon Engine", "text": ""}
{"id": "8938116", "revid": "292162", "url": "https://it.wikipedia.org/wiki?curid=8938116", "title": "Baia di Guidaloca", "text": "La baia di Guidaloca \u00e8 un'insenatura naturale della costa nord-occidentale della Sicilia, situata nel comune di Castellammare del Golfo, in provincia di Trapani. \u00c8 delimitata ad est dalla \"punta gran marinaro\" ed a ovest da \"capo puntazza\".\nIn questa area si trova la spiaggia di Guidaloca e l'omonima torre di avvistamento.\nPosizione geografica.\nEssa \u00e8 situata nella costa settentrionale della Sicilia, nel golfo di Castellammare, ed \u00e8 bagnata dal mar Tirreno. La costa \u00e8 preceduta da Cala Rossa e Cala Bianca e procede con Cala Bruna e i faraglioni di Scopello. Nel lato ovest \u00e8 situata l'antica torre di avvistamento. La spiaggia \u00e8 caratterizzata da piccoli ciottoli bianchi che la rendono unica.\nCinematografia.\nLa baia \u00e8 stata set di spot pubblicitari e film come \"Tini - La nuova vita di Violetta\" (2016) e \"M\u00e0kari\" (2021)."}
{"id": "8938117", "revid": "547034", "url": "https://it.wikipedia.org/wiki?curid=8938117", "title": "Madonna di Costantinopoli (Mattia Preti)", "text": "La Madonna di Costantinopoli \u00e8 un dipinto olio su tela (286,5\u00d7196\u00a0cm) di Mattia Preti eseguito nel 1656 circa e conservato presso il Museo nazionale di Capodimonte a Napoli.\nStoria e descrizione.\nIl dipinto \u00e8 strettamente connesso all'epidemia di peste del 1656 che colp\u00ec la citt\u00e0 di Napoli. Sul finire di quel periodo a Mattia Preti furono sottoposte diverse commesse atte a raffigurare Madonne e santi patroni della citt\u00e0 quali \"ex-voto\" per aver liberato la citt\u00e0 dall'evento. Tra queste, dove vi furono anche le prestigiose commesse che riguardarono gli affreschi per le porte della citt\u00e0, la prima sottoposta al pittore calabrese fu proprio la \"Madonna di Costantinopoli\".\nLa tela fu eseguita per i cugini del Preti, i nobili originari anche loro di Taverna, Gian Tommaso e Marino Schipani, che collocarono l'opera nella chiesa di Sant'Agostino degli Scalzi, di fronte a dov'era gi\u00e0 una cappella dedicata ad un antenato della loro famiglia. L'assenza di documenti comprovanti il pagamento del lavoro svolto lascia intendere che il dipinto fu donato agli Schipani dal Preti, forse a mo' di ringraziamento per averlo ospitato durante il suo soggiorno a Napoli.\nA seguito del terremoto dell'Irpinia del 1980, la tela \u00e8 stata prelevata e trasferita definitivamente, per motivi di sicurezza, al Museo nazionale di Capodimonte.\nLa valenza votiva del dipinto \u00e8 confermata dalla presenza dei santi ritratti, tutti compatroni di Napoli: san Gennaro, in alto a destra, san Giuseppe, in alto a sinistra, san Rocco, in basso a sinistra, san Nicasio, in basso a destra, mentre il comparto centrale \u00e8 infine riempito da santa Rosalia, che viene incoronata dalla Madonna col Bambino posta su un trono pi\u00f9 in alto, a sua volta incoronata da un putto. \nL'opera, una delle rare firmate dal pittore calabrese, nel cartiglio in basso a sinistra, riporta la data del 1656, pertanto tenendo conto del fatto che la pandemia inizi\u00f2 a cessare sul finire di quell'anno, verosimilmente diventa plausibile ritenere che l'opera fosse stata eseguita negli ultimi mesi dello stesso anno. Il plasticismo delle figure ritratte d\u00e0 concitazione e senso di movimento all'intera scena, mostrando rimandi diretti alla pittura emiliana barocca.\nNella parte in basso a sinistra della tela, in prossimit\u00e0 del cane (elemento questo che \u00e8 ritratto anche nel \"Ritorno del figliol prodigo\" della versione di Capodimonte), si vede un chiaro ripensamento del pittore, ossia una prima stesura, poi ritratta, del piede di san Rocco."}
{"id": "8938118", "revid": "1305887", "url": "https://it.wikipedia.org/wiki?curid=8938118", "title": "GNU's Not Unix", "text": ""}
{"id": "8938119", "revid": "1305887", "url": "https://it.wikipedia.org/wiki?curid=8938119", "title": "GNU is Not Unix", "text": ""}
{"id": "8938120", "revid": "599013", "url": "https://it.wikipedia.org/wiki?curid=8938120", "title": "J\u00falio C\u00e9sar Coelho de Moraes", "text": "Ha un figlio, J\u00falio C\u00e9sar Coelho de Moraes J\u00fanior, anch'egli calciatore.\nCarriera.\nFu convocado nella nazionale brasiliana da Tel\u00ea Santana per le amichevoli in preparazione al Mondiale 1982 contro Francia, Germania Ovest e Italia. Disput\u00f2 la prima da subentrante e la seconda come titolare, ma non fu poi tra i convocati per la fase finale del Mondiale poich\u00e9 il commissario tecnico brasiliano gli prefer\u00ec Serginho."}
{"id": "8938123", "revid": "446353", "url": "https://it.wikipedia.org/wiki?curid=8938123", "title": "Battista Mellano", "text": "Biografia.\nFiglio di Matteo e di Rosa Racca, nacque presso la frazione Gerbole di Rivalta di Torino. Battista era detto Secondo in quanto secondo nato di due gemelli, il primo era invece Vittorio. Ha lavorato dapprima in due negozi a Torino di propriet\u00e0 della sua famiglia e, successivamente, come contadino nel suo paese natale.\nFu costretto ad arruolarsi nella Repubblica Sociale Italiana e inviato a Cigliano \"...con la prospettiva di compiere azioni che la sua coscienza non avrebbe potuto giustificare\". Successivamente fugge dal suo reparto e si arruola presso la Brigata Garibaldi. Ritorna a Rivalta, dove rimase nascosto a lungo.\nIl 4 marzo 1945, a seguito di una delazione, venne arrestato e subito condotto a Torino, dove fu ordinata la sua esecuzione ad opera dei suoi stessi commilitoni il 6 marzo dello stesso anno a Cigliano.\nDal momento che i suoi commilitoni si rifiutarono di fucilarlo, venne ucciso con la pistola dell'ufficiale che comandava il plotone di esecuzione.\nNella notte prima di morire scrisse una lettera ai suoi genitori:\nRiconoscimenti.\nA Rivalta \u00e8 stata intitolata a suo nome la via dove ha vissuto con la sua famiglia, precedentemente chiamata \"via Solferino\"."}
{"id": "8938124", "revid": "122180814", "url": "https://it.wikipedia.org/wiki?curid=8938124", "title": "Ostrava Open Challenger 2021 - Singolare", "text": "Aslan Karacev era il detentore del titolo, ma ha scelto di non difendere il suo titolo conquistato nella scorsa edizione.\nIn finale Benjamin Bonzi ha sconfitto Renzo Olivo con il punteggio di 6-4, 6-4."}
{"id": "8938125", "revid": "1132780", "url": "https://it.wikipedia.org/wiki?curid=8938125", "title": "Rogo di Odessa", "text": ""}
{"id": "8938126", "revid": "1338943", "url": "https://it.wikipedia.org/wiki?curid=8938126", "title": "Premio Nazionale di Letteratura per la Narrativa di Spagna", "text": "Il Premio Nazionale di Letteratura per la Narrativa di Spagna (\"Premio Nacional de Literatura en la modalidad de Narrativa\") \u00e8 un riconoscimento assegnato ad un'opera di narrativa scritta da un autore spagnolo l'anno precedente all'assegnazione in qualsiasi lingua della Spagna.\nAssegnato dal Ministero della cultura e dello sport, riconosce al vincitore un premio di 2000 euro.\nNel 2012 lo scrittore Javier Mar\u00edas ha rifiutato il riconoscimento per \"non essere etichettato come autore favorito da un determinato governo a prescindere dal partito\"."}
{"id": "8938148", "revid": "88740", "url": "https://it.wikipedia.org/wiki?curid=8938148", "title": "Castello di Cand\u00e9", "text": "Il castello di Cand\u00e9 si trova nella localit\u00e0 francese di Monts, nel dipartimento dell'Indre e Loira. Insieme ad altre strutture analoghe, \u00e8 annoverato tra i Castelli della Loira. Il castello \u00e8 noto in particolare per essere stato il luogo dove venne celebrato il matrimonio tra Edoardo, duca di Windsor (gi\u00e0 Edoardo VIII del Regno Unito) e l'americana Wallis Simpson nel 1937.\nToponimo e localizzazione.\nIl nome del feudo, menzionato come \"Condatum\" in un documento del 915 firmato da Teotolone, abate di Saint-Julien de Tours, \u00e8 la forma latinizzata di \"Condate\", parola celtica indicante la confluenza di due corsi d'acqua. Il toponimo si evolvette successivamente in \"Candiacus\" nel 938, e poi in \"Candeium\" come menzionato in un documento del priorato di Saint-Jean-du-Grais nel 1239..\nIl castello venne effettivamente eretto su uno sperone di roccia situato alla confluenza di due fiumi, il Saint-Laurent a nord e l'Indre a sud, sulla riva destra di quest'ultimo. In et\u00e0 medievale, questo sperone di roccia era ricoperto interamente da boschi ed era alto 79 metri, dominando quindi la valle del Bois de Saint-Laurent a nord (alt. 52 m) e la valle dell'Indre a sud (alt. 49 m). Il feudo si estendeva su un totale di 260 ettari di terreno e comprendeva il comune di Monts, oltre a parte degli attuali territori comunali di Jou\u00e9-l\u00e8s-Tours e di Veign\u00e9.\nStoria.\nDalle origini all'Ottocento.\nPrima della costruzione del castello, sul medesimo sito insisteva una casaforte probabilmente gi\u00e0 dal X secolo, struttura che venne successivamente rimpiazzata da un castello a motta circondato da pali di legno e dipendeva dalla \"viguerie\" di Pont-de-Ruan. Il cartolario dell'archivio di Tours fa menzione del posto come \"il maniero di Cand\u00e9\" alla fine del XIII secolo.\nIl primo dei signori di Cand\u00e9 noti alla storia fu Mac\u00e9 de Lar\u00e7ay, menzionato nel 1313, quando la struttura dipendeva ancora dall'abbazia di Saint-Paul de Cormery. Fran\u00e7ois Bri\u00e7onnet, sindaco di Tours e tesoriere di stato, acquist\u00f2 il feudo nel 1499 e vi fece costruire dall'architetto Denier du Roy un maniero rinascimentale in stile Luigi XII al posto dell'antica fortezza presente in quanto questo aveva ormai perso ogni valore come struttura difensiva. Questi ad ogni modo mor\u00ec prima che la costruzione fosse terminata ed il progetto venne continuato da sua figlia, Jeanne, a partire dal 1508.\nNel 1556 il castello pass\u00f2 a Guillaume Bertrand de Vilmort, guardiano del sigillo reale, il quale nel 1564 lo vendette a Victor II Bordeau la cui famiglia ne fu proprietaria sino al 1715. Nel 1700 Jean Brodeau, Gran maestro di Francia, tent\u00f2 di erigere il castello in parrocchia, ma senza riuscirvi per l'opposizione degli abitanti di Monts. Secondo il contratto di vendita datato 28 giugno 1715 e sottoscritto da Jeanne Louise de Gu\u00e9nand, moglie dell'ultimo Brodeau, e Pierre Anguille de la Niverdi\u00e8re, commissario provinciale per la guerra del Rossiglione, le terre erano composte da un \"maniero\", con mura, fossato, ponte levatoio, stalle, giardino, frutteto, vigneto, bosco e una tenuta di caccia con lepri e diverse altre specie di animali. Il genero dell'ultimo De La Nivedri\u00e8re, Jacques Fay-P\u00e9raud de La Ch\u00e8ze, commissario provinciale per la guerra nel Touraine, venne espropriato del castello nel 1791 e la propriet\u00e0 pass\u00f2 a Pierre Jean Pouget de Monsoudun. Il nipote di questi vendette terreni e struttura a Marie-Ren\u00e9 de Chastenet de Puys\u00e9gur.\nLe trasformazioni della famiglia Drake del Castillo.\nIl 24 giugno 1853, Santiago Drake del Castillo, erede di un ricco proprietario di piantagioni anglo-cubano recentemente stabilitosi in Francia, acquist\u00f2 il castello da Jacques Le Caron de Fleury, luogotenente al servizio del re di Sardegna in Francia. Con l'aiuto dell'architetto Jacques-Aim\u00e9 Meffre, in quell'epoca venne aggiunta l'ala nord del castello, di stile neogotico; questo triplic\u00f2 le dimensioni del castello.\nNel 1857 l'artista italiano Giuseppe Devers, decor\u00f2 il frontone principale d'accesso al castello con la scena rappresentante san Martino che dona il proprio mantello ad un povero. Venne costruita inoltre una cappella privata dedicata a santa Chiara in omaggio a Charlotte Claire Spitz, seconde moglie di Santiago, ad ovest del parco. A fianco di questa venne costruito anche un edificio per accogliervi una scuola per sessanta alunne dell'area.\nA partire dagli anni '60, Drake del Castillo inizi\u00f2 il rifacimento del parco servendosi dei fratelli Denis ed Eug\u00e8ne B\u00fchler. Seguendo l'indole di suo padre nello sfruttamento della terra agricola, l'ambizione di Santiago fu da subito quella di fare del castello un'isola completamente autonoma in quanto a produzione di prodotti che potevano poi essere consumati dalla sua famiglia e dai dipendenti della tenuta. Per questo scopo, gi\u00e0 dopo qualche anno dall'acquisto del castello, Drake si dedic\u00f2 alla progettazione ed alla realizzazione di opere di irrigazione, drenaggio e concimazione dei terreni. Nel progetto di Santiago il ruolo del vigneto doveva apparire centrale, parte del quale era posto sull'altopiano a nord-est del castello. Acquist\u00f2 e in parte fece ricostruire il mulino Beaumer, posto all'ingresso della tenuta e fece realizzare anche una fornace al confine nord-orientale della tenuta, la quale forn\u00ec i materiali necessari per gli ampliamenti del castello e per la costruzione delle d\u00e9pendance. Drake tent\u00f2 con successo nuove tecniche di viticoltura, portando avanti nella sua azienda la lotta alla fillossera che infest\u00f2 la maggior parte dei vigneti europei dagli anni '80 dell'Ottocento (ad esempio con l'uso di portinnesti resistenti o tolleranti al parassita) ed alla peronospora comparsa a partire dal 1885 (con l'uso della poltiglia bordolese).\nTra il febbraio ed il marzo del 1871, nell'ambito della guerra franco-prussiana, diverse camere del castello vennero occupate da ufficiali prussiani che requisirono le scuderie locali per alloggiarvi i cavalli del proprio reggimento. Il 25 ottobre di quello stesso anno, ad ogni modo, Drake del Castillo mor\u00ec al castello.\nIl figlio di Santiago, Jacques Drake del Castillo, non apport\u00f2 particolari modifiche alla struttura, limitandosi a terminare i lavori gi\u00e0 in corso e a rimpiazzare i locali di servizio con nuove d\u00e9pendance; si dedic\u00f2 invece allo sfruttamento agricolo delle terre della sua tenuta, ed in particolare alla viticoltura secondo tecniche moderne. Amante dell'arte, ospit\u00f2 al castello diverse tele di sua propriet\u00e0 dei pittori Claude Monet ed Edgar Degas.\nAlla morte di Jacques Drake, avvenuta nel 1918, suo figlio Jean prese le redini dei lavori al castello. Questi ad ogni modo prese residenza stabilmente a Cannes per frequentare la miglior societ\u00e0 legata all'arte ed agli eventi mondani e divenne particolarmente amico di Gary Cooper e di Raimu, tralasciando il castello.\nI restauri di Charles E. Bedaux.\nCon atto del 23 luglio 1927, Charles Bedaux, un industriale milionario franco-americano, con la moglie Fern, acquist\u00f2 il castello da Jean Drake del Castillo, nipote di Santiago, il quale vessava in pessime condizioni economiche e venne costretto a svendere pezzo per pezzo il suo patrimonio di famiglia. I nuovi proprietari portarono avanti una serie di lavori per modernizzare il castello, aggiungendovi ad esempio un sistema di pompaggio dell'acqua corrente dal fiume Saint-Laurent tramite 100 metri di condutture e un vero e proprio sistema idraulico moderno situato presso il mulino di Moulin-Couch\u00e9; venne inoltre migliorato il sistema elettrico e venne installata una centrale per il riscaldamento. Vennero ricavate otto camere da letto in stile art d\u00e9co, tutte con bagni di stile americano che permetteva di avere acqua calda in meno di un minuto. Vennero aggiunte anche delle toilettes. Bedaux vi fece installare anche un telefono connesso direttamente con Tours e con una centralinista assunta direttamente al castello.\nContemporaneamente venne costruito un campo da golf con 18 buche, un campo da tennis, una palestra, un solarium e venne installato un organo dell'organaro americano Ernest Martin Skinner all'interno della biblioteca del castello, uno degli unici 12 esemplari della ditta ancora esistenti al mondo, di cui solo 3 funzionanti. Lo strumento venne inaugurato nel corso di un concerto d'apertura nel 1930 dal celebre organista francese Marcel Dupr\u00e9.\nBedaux si occup\u00f2 attivamente anche del parco della tenuta: non appena ebbe acquistato la propriet\u00e0 blocc\u00f2 immediatamente le operazioni di abbattimento degli alberi secolari iniziate dall'ultimo Drake del Castillo e chiam\u00f2 invece al proprio servizio l'architetto paesaggista Louis Decorges che gi\u00e0 aveva lavorato ai giardini di altri importanti castelli della Loira. Charles e Fern Bedaux fecero realizzare nel parco anche un cimitero per i cani della coppia; le steli e le tombe sono ancora oggi visibili.\nIl matrimonio dei duchi di Windsor.\nIl 3 giugno 1937, al castello di Cand\u00e9 venne celebrato quello che venne all'epoca definito \"l'evento del secolo\", ovvero il matrimonio tra il duca di Windsor (gi\u00e0 Edoardo VIII del Regno Unito), e l'americana Wallis Simpson. La location era stata suggerita da un'amica della coppia come \"rifugio sicuro\", lontano da occhi indiscreti e dalla stampa. Miss Simpson giunse al castello di Cand\u00e9 il 10 marzo per predisporre il necessario per il matrimonio, mentre il duca di Windsor vi giunse il 3 maggio quando ormai era stato pronunciato ufficialmente il divorzio di Wallis dal suo secondo matrimonio. I Bedaux cedettero i loro appartamenti alla futura coppia e si portarono a vivere per qualche tempo all'Hotel Ritz a Parigi; Charles Bedaux torn\u00f2 a passare alcuni week-ends a Cand\u00e9, intrattenendo un rapporto d'amicizia col duca di Windsor.\nIl matrimonio civile venne pronunciato nella biblioteca del castello dal dottor Charles Mercier, sindaco di Monts (per l'occasione gli sposi firmarono coi loro nomi e la data dell'evento sulla boiserie della biblioteca, con un pirografo appositamente predisposto da Charles Bedaux). La cerimonia religiosa venne condotta dal reverendo Robert Anderson Jardine, vicario della chiesa di Saint-Paul di Darlington. La cerimonia venne accompagnata all'organo da Marcel Dupr\u00e9. Nessun membro della famiglia reale inglese presenzi\u00f2 alla cerimonia e pochissimi furono gli invitati: oltre al personale e ai proprietari, furono presenti Randolph Frederick Churchill, giornalista e figlio del primo ministro inglese Winston Churchill, il prefetto del dipartimento dell'Indre-et-Loire ed il console del Regno Unito a Nantes. Cecil Beaton scatt\u00f2 delle foto dell'evento per la rivista \"Vogue\". Al termine dei festeggiamenti, la coppia dei duchi di Windsor lasci\u00f2 il castello a bordo della propria automobile per raggiungere la stazione di Laroche - Migennes, da dove poi attese l'Orient-Express che port\u00f2 entrambi a Venezia.\nDalla seconda guerra mondiale ai giorni nostri.\nDa giugno a settembre del 1940, una parte del castello venne messa a disposizione dell'ambasciata americana in Francia. Qui vennero ospitati diversi diplomatici dell'epoca tra cui Robert Murphy e l'ambasciatore William C. Bullitt. Con l'armistizio del 22 giugno 1940 e la formazione di una linea di demarcazione tra la zona occupata dai tedeschi e la Francia libera, il castello si trov\u00f2 proprio su di essa, nell'area occupata. Nel dicembre del 1942, in previsione delle riprese del film \"L'amore e il diavolo\" di Marcel Carn\u00e9, l'attrice francese Arletty qui prese lezioni di equitazione col suo amante tedesco Hans J\u00fcrgen Soehring (1908-1960). Nel contempo, il castello venne sequestrato dai nazisti in quanto propriet\u00e0 di un americano in area occupata.\nIl 18 ottobre 1943, l'esplosione accidentale della polveriera di Ripault, presso Monts, provoc\u00f2 piccoli danni anche alla struttura del castello, frantumando le vetrate in direzione della polveriera e sfondando il plafone di una delle sale da bagno. Fern, presente al castello al momento dell'esplosione, rimase lievemente ferita. L'incidente danneggi\u00f2 anche l'organo della biblioteca che dovette essere riparto l'anno successivo. Alla morte di Charles Bedaux, il 18 febbraio 1944, la propriet\u00e0 pass\u00f2 alla moglie. Alla morte di Fern Bedaux nel 1972, il castello venne donato allo stato francese, il quale lo riassegn\u00f2 al consiglio del dipartimento dell'Indre e Loira nel 1974.\nArchitettura.\nL'architettura del castello di Cand\u00e9 si \u00e8 costituita a tappe di differenti stili e in differenti epoche. Dall'originale stile rinascimentale, nell'Ottocento sono state fatte delle aggiunte di stile neogotico al punto che lo storico dell'arte Robert Ranjard defin\u00ec il castello \"niente pi\u00f9 di un pasticcio\". Nulla sussiste ad oggi delle costruzioni precedenti al periodo rinascimentale.\nIl padiglione originale fatto costruire da Fran\u00e7ois Bri\u00e7onnet si presenta ancora oggi come un edificio a pianta quadrata comprendente una dozzina di stanze, provvisto al centro della sua facciata orientale di una torretta pentagonale che consente l'accesso ai vari piani della struttura. Nella sua parte superiore, la pianta di questa torretta cambia per diventare quadrata. I muri sono molto spessi e le finestre hanno montanti che le dividono in quattro. La pietra viva domina l'intero apparato, mentre i mattoni si trovano solo nelle parti in muratura dei camini e nella decorazione degli abbaini che illuminano gli spazi del tetto delle due facciate principali. Il piano terra, che ospita le sale per ricevimenti e cerimonie, \u00e8 rialzato rispetto al terreno circostante.\nLa prima fase dei lavori di ampliamento e sistemazione del castello venne compiuta da Santiago Drake del Castillo nel 1854-1855, comprendendo la costruzione di due torri rotonde munite alla loro sommit\u00e0 di fantasiose merlature. Queste torri simili, nello stile e nella forma a quelle di stile troubadour, prendono a modello quelle del castello di Azay-le-Rideau e sono collegate alla loro base da una terrazza a livello del piano terra, chiusa da una balaustra. Sul lato est, si trova un vestibolo pentagonale aggiunto alla facciata a sud della torre scala e che immette direttamente nel soggiorno.\nDal 1864 al 1867, il castello fu notevolmente ampliato a nord e nord-ovest con la costruzione di una serie di stanze basate sul padiglione rinascimentale e sulla torretta di nord-ovest costruite dieci anni prima. La nuova ala era lunga oltre 20 metri per 13. L'elemento pi\u00f9 imponente di questo ampliamento \u00e8 un finto mastio difensivo, la cui parte superiore presenta caditoie e che \u00e8 ricoperta, come le altre parti del tetto castello, di ardesie. Le bifore che illuminano tutti questi nuovi ambienti sono progettate e decorate sullo stesso modello delle vecchie finestre della parte rinascimentale per cercare di uniformare il complesso il pi\u00f9 possibile.\nLe modifiche apportate da Charles Bedaux alla fine degli anni '20 del Novecento furono poche e riguardarono unicamente la facciata orientale: riqualificazione dell'ingresso principale con rimozione del vestibolo realizzato da Drake del Castillo, realizzazione di un corridoio sulla facciata nord del padiglione rinascimentale che permette do raggiungere l'ala neogotica senza attraversare i saloni.\nIl castello nelle arti e nella cultura.\nHonor\u00e9 de Balzac, che ebbe la possibilit\u00e0 di visitare il castello di Cand\u00e9, senza dubbio sotto la guida di Jean de Margonne, proprietario del castello di Sach\u00e9, ne fece teatro di una delle sue \"Les Cent Contes drolatiques\", scritte a partire dal 1831: il frontespizio del terzo volume dell'edizione del 1902 rappresenta infatti il castello di Cand\u00e9 secondo un disegno dell'artista Albert Robida.\nNel 1974 al castello vennero girate alcune scene del film Tv \"Une tenebreuse affair\" e nel 1980 le riprese del film \"Adieu\". Nel 2015 il castello \u00e8 stato set delle riprese della terza stagione della serie televisiva \"Lazy Company\". Il castello \u00e8 stato utilizzato nei suoi ambienti anche per una puntata della serie TV francese \"Secrets d'Histoire\" dedicata alla figura di Wallis Simpson. Proprio la vicenda del matrimonio dei duchi di Windsor sembra aver ispirato Arthur C. Clarke e Gentry Lee nella composizione del loro \"Rama II\" del 1989: nella trama del racconto Nicole Desjardins, una futura astronauta, incontra segretamente il principe di Galles al castello."}
{"id": "8938154", "revid": "339392", "url": "https://it.wikipedia.org/wiki?curid=8938154", "title": "Secondo Mellano", "text": ""}
{"id": "8938158", "revid": "74173", "url": "https://it.wikipedia.org/wiki?curid=8938158", "title": "The Guided Fate Paradox", "text": " \u00e8 un videogioco di ruolo sviluppato da Nippon Ichi Software e pubblicato nel 2013 per PlayStation 3. Il gioco ha ricevuto un sequel dal titolo \"The Awakened Fate Ultimatum\".\nModalit\u00e0 di gioco.\n\"The Guided Fate Paradox\" \u00e8 un dungeon crawler roguelike.\nSviluppo.\nIl gioco \u00e8 stato annunciato nel 2012 insieme a \"\" e \"Battle Princess of Arcadias\".\nIl character design di \"The Guided Fate Paradox\" \u00e8 curato da Noizi It\u014d."}
{"id": "8938160", "revid": "110157", "url": "https://it.wikipedia.org/wiki?curid=8938160", "title": "Stefanie Wolf", "text": "Biografia.\nLa Wolf, originaria di Mittenwald, esord\u00ec in Coppa Europa il 27 gennaio 1996 a Krieglach in slalom speciale (16\u00aa), in Coppa del Mondo il 23 novembre dello stesso anno a Park City nella medesima specialit\u00e0, senza qualificarsi per la seconda manche, e ai Campionati mondiali a Sestriere 1997, senza completare lo slalom speciale. Il 20 dicembre 1997 ottenne il miglior piazzamento in Coppa del Mondo, a Val-d'Is\u00e8re in combinata (7\u00aa), e il 15 gennaio 1998 il primo podio in Coppa Europa, a Falcade in slalom speciale (3\u00aa); ai Mondiali juniores di Monte Bianco 1998 vinse la medaglia d'oro nello slalom speciale e quella di bronzo nella combinata.\nAi Mondiali di Vail/Beaver Creek 1999 non complet\u00f2 lo slalom gigante e ai successivi Mondiali juniores di Pra Loup/Le Sauze 1999 conquist\u00f2 la medaglia d'argento sia nello slalom speciale, sia nella combinata. Nel 2001 ai Mondiali di Sankt Anton am Arlberg, suo congedo iridato, non port\u00f2 a termine lo slalom speciale; nello stessa stagione conquist\u00f2 l'ultimo podio in Coppa Europa, il 14 marzo a Piancavallo in slalom speciale (2\u00aa). Prese per l'ultima volta il via in Coppa del Mondo il 3 febbraio 2002 a \u00c5re in slalom speciale, senza completare la prova; si ritir\u00f2 durante la stagione 2003-2004 e la sua ultima gara fu uno slalom speciale FIS disputato il 23 gennaio a San Valentino alla Muta/Watles, non completato dalla Wolf."}
{"id": "8938167", "revid": "1457965", "url": "https://it.wikipedia.org/wiki?curid=8938167", "title": "Bruno Antonio Quintavalle", "text": "Biografia.\nNacque a Sassari il 4 aprile 1891, dal docente e storico Ferruccio e della di lui moglie Ida Frulli, di cui era il secondo di quattro figli. \nDiplomato in scienze economiche al Regio Istituto di Studi Commerciali di Milano, frequent\u00f2 successivamente il Politecnico di Londra, e nella capitale britannica, nel periodo 1908-11, lavor\u00f2 come impiegato presso la locale sede dell'azienda meccanica statunitense Babcock &amp; Wilcox. Tornato in Italia, trov\u00f2 impiego alla Societ\u00e0 Anonima Ercole Marelli.\nQuintavalle prese parte alla Prima guerra mondiale nell'arma di artiglieria del Regio Esercito, dove raggiunse il grado di capitano. Durante un combattimento riport\u00f2 una ferita alla testa e fu pi\u00f9 tardi decorato al valor militare. Durante il periodo di convalescenza, conobbe Paola Marelli (che sposer\u00e0 nel 1920), figlia dell'industriale Ercole, suo datore di lavoro.\nAlla fine della guerra, la Marelli gli affid\u00f2 la direzione del reparto dedicato alla produzione dei magneti per automobili. Nel 1919, da questo reparto sorse una nuova societ\u00e0, la FIMM - Fabbrica Italiana Magneti Marelli, di cui lo stesso Quintavalle ebbe affidato il ruolo di direttore generale.\nDopo la morte del suocero avvenuta nel 1922, Quintavalle assunse la carica di amministratore delegato della Magneti Marelli, e la conduzione delle sue consociate sorte successivamente, come la Radiomarelli (produzione apparecchi radiofonici, 1930), la FIVRE (produzione valvole termoioniche, 1932) e la MABO (commercializzazione magneti MM e Bosch, 1935). Nel 1924, la Casa del Fascio di Sesto San Giovanni - dove aveva sede la fabbrica Magneti Marelli - confer\u00ec a Quintavalle la tessera \"ad honorem\" del Partito Nazionale Fascista. \nNel 1938, in riconoscimento dei suoi meriti nel campo industriale e per il sostegno alle politiche autarchiche del regime fascista, con Regio Decreto del 15 aprile dell'anno medesimo, ebbe concesso il titolo trasmissibile di \"I conte di Monasterolo d'Adda\" dal re Vittorio Emanuele III d'Italia.\nNel 1941, il Conte Quintavalle fu espulso dal PNF per ordine del federale di Milano, Andrea Ippolito, per aver definito \"matto esaltato\" un dipendente della Magneti Marelli, militare, fratello di un caduto della Grande Guerra e con un altro fratello alle armi, che gli invi\u00f2 una lettera in cui esprimeva il suo appoggio al regime fascista e l'ingresso dell'Italia nella Seconda guerra mondiale. Due anni pi\u00f9 tardi, nel 1943, sub\u00ec un arresto da parte delle autorit\u00e0 della Repubblica Sociale Italiana. Al termine del secondo conflitto mondiale, il suo nome figur\u00f2 tra quelli messi in elenco dall'Ufficio dell'epurazione del CLNAI, e ci\u00f2 malgrado non fu destinatario di alcun provvedimento di epurazione.\nNel dopoguerra riprese a condurre le aziende del Gruppo Marelli, che conserv\u00f2 fino alla morte, avvenuta a Milano il 25 aprile 1974 all'et\u00e0 di 83 anni. Della Magneti Marelli conserv\u00f2 la carica di presidente anche dopo l'acquisizione della totalit\u00e0 delle sue quote da parte della FIAT. Altri incarichi ricoperti sono stati quello di consigliere di amministrazione della Compagnia Generale Telemar e di membro del consiglio direttivo del Centro di Studio per la Fisica delle Microonde del CNR.\nVita privata.\nBruno Antonio Quintavalle, I conte di Monasterolo d'Adda, fu sposato dal 1920 con Paola Marelli, figlia dell'industriale Ercole, da cui ebbe tre figli, Ferdinanda (\u2020 2013), Maddalena detta \"Madeda\" (\u2020 2015) e Uberto Paolo (1926-1997)."}
{"id": "8938169", "revid": "1983214", "url": "https://it.wikipedia.org/wiki?curid=8938169", "title": "New York (film)", "text": ""}
{"id": "8938170", "revid": "1020989", "url": "https://it.wikipedia.org/wiki?curid=8938170", "title": "Tensui no Sakuna-hime", "text": ""}
{"id": "8938182", "revid": "104458", "url": "https://it.wikipedia.org/wiki?curid=8938182", "title": "Patrick Cogoli", "text": "Biografia.\nCogoli, gigantista puro originario di Sestriere, esord\u00ec in Coppa Europa il 16 dicembre 1995 a Bardonecchia (35\u00ba) e in Coppa del Mondo il 20 novembre 1998 a Park City, senza qualificarsi per la seconda manche. In Coppa Europa conquist\u00f2 l'unico podio il 15 febbraio 2001 a Ravascletto (3\u00ba), mentre in Coppa del Mondo ottenne il miglior piazzamento il 9 dicembre dello stesso anno a Val-d'Is\u00e8re (16\u00ba) e prese per l'ultima volta il via il 1\u00ba marzo 2003 a Yongpyong, senza completare la prova. Si ritir\u00f2 al termine della stagione 2003-2004 e la sua ultima gara fu lo slalom gigante dei Campionati italiani 2004, disputato il 26 marzo a Chiesa in Valmalenco e non completato da Cogoli; non prese parte a rassegne olimpiche o iridate."}
{"id": "8938185", "revid": "1983214", "url": "https://it.wikipedia.org/wiki?curid=8938185", "title": "Jaguar (film)", "text": ""}
{"id": "8938188", "revid": "1983214", "url": "https://it.wikipedia.org/wiki?curid=8938188", "title": "Outward Bound (film)", "text": ""}
{"id": "8938191", "revid": "1983214", "url": "https://it.wikipedia.org/wiki?curid=8938191", "title": "Mississippi (film)", "text": ""}
{"id": "8938192", "revid": "123817268", "url": "https://it.wikipedia.org/wiki?curid=8938192", "title": "Crimine infinito", "text": "Crimine infinito \u00e8 un romanzo del 2021 scritto da Cristiano Barbarossa e Fulvio Benelli, edito da Fandango.\nIl romanzo prende ispirazione dall'Operazione Crimine-Infinito condotta contro la 'Ndrangheta e si svolge nel periodo che va dalla Strage di Duisburg nel 2007 fino al 2020. \nTrama.\nAndrea Delvento, capitano del Teramo calcio \u00e8 costretto dopo un incidente ad abbandonare il suo sogno. Fa ritorno in Lombardia dove \u00e8 cresciuto e dove la rabbia e la frustrazione lo porteranno in carcere. L\u00ec, incontrer\u00e0 compare Raffaele che in cambio di protezione lo avvier\u00e0 a diventare, una volta uscito, un messo di 'Ndrangheta. Inizier\u00e0 cos\u00ec la sua scalata nell'Onorata societ\u00e0 (termine). A seguire le tracce della malavita in Lombardia sar\u00e0 il colonnello Alberto Ricci della caserma di Monza, che casualmente intercetter\u00e0 i primi movimenti di Andrea e riuscir\u00e0 cos\u00ec a ricostruire la mappa 'ndranghetista nel Nord Italia. In una sua recensione il poeta, scrittore e professore di letteratura italiana Aldo Onorati ha definito il romanzo Crimine Infinito: \"\u201cQuasi un genere a s\u00e9 stante \u2013 fiction pura ma anche saggio giornalistico \u2013 un libro che ha il merito di prendere la cronaca ed elevarla, consegnandola alla Storia, come deve fare la letteratura civile, quella di denuncia.Con il suo stile asciutto ma al tempo stesso polifonico, il romanzo conquista il lettore grazie alla potenza espressiva, all\u2019intreccio e ai significati sottesi che si delineano nella lettura. Il tutto senza rinunciare a essere popolare, nell\u2019accezione pi\u00f9 nobile del termine.\"\" Su \"Le pagine della Dante\" la rivista letteraria della Societ\u00e0 Dante Alighieri il romanzo \u00e8 stato cos\u00ec recensito: \"\u201cUn libro dalla prosa asciutta e potente che unisce perfettamente giornalismo e letteratura e ci inabissa nei gironi infernali della malavita, nella fattispecie la 'Ndrangheta, con l'obiettivo di smascherare le connivenze che ci sono tra i bassifondi della criminalit\u00e0 e i rooftop della cosiddetta societ\u00e0 bene. Una riflessione sullo stato di salute della nostra civilt\u00e0 in decadenza che viene raccontata in queste pagine come se fosse una serie tv.\"\"\nIl direttore del TGcom24 Paolo Liguori nel corso della trasmissione \"Fatti e Misfatti\" ha definito Crimine Infinito \"un grande romanzo popolare, cos\u00ec come Leonardo Sciascia scrisse Il giorno della civetta sulla mafia siciliana, Barbarossa e Benelli lo hanno fatto raccontando la 'Ndrangheta.\" Il Corriere dello Sport - Stadio ha cos\u00ec definito il libro:\"Cristiano Barbarossa e Fulvio Benelli hanno costruito un romanzo partendo dai fatti reali e dagli atti d'indagine per raccontare la rete criminale pi\u00f9 ricca e potente del pianeta che infila i suoi tentacoli ovunque, anche nelle pieghe del mondo dello sport\"\nPersonaggi.\nI personaggi principali sono: Andrea Delvento, bomber della Societ\u00e0 Sportiva Teramo Calcio, il Colonnello Alberto Ricci del Nucleo Investigativo dei Carabinieri di Monza, Carmine Mura, padrino di San Luca (Italia), Raffaele Rosario, imprenditore calabrese trapiantato in Lombardia, Dario Carocci, giovane giornalista di Reggio Calabria, Nadia Dimitrova, ex modella bulgara, l'ing. Luca Monini e altri. "}
{"id": "8938193", "revid": "404449", "url": "https://it.wikipedia.org/wiki?curid=8938193", "title": "Mellano Battista", "text": ""}
{"id": "8938201", "revid": "1571097", "url": "https://it.wikipedia.org/wiki?curid=8938201", "title": "My Funny Valentine (Sting)", "text": "My Funny Valentine \u00e8 un singolo di Sting, pubblicato l'11 marzo 2021 come secondo estratto dalla quinta raccolta \"Duets.\"\nDescrizione.\nIl brano ha visto la partecipazione del pianista statunitense Herbie Hancock ed \u00e8 stato utilizzato in origine per il film giapponese \"Ashura.\""}
{"id": "8938214", "revid": "767487", "url": "https://it.wikipedia.org/wiki?curid=8938214", "title": "Nieme (fiume)", "text": "Il Nieme \u00e8 un fiume della Bassa Sassonia, Germania, localizzato nel Circondario di Gottinga (\"G\u00f6ttingen\"). Nasce da un fonte sotterranea situata nella foresta di Bramwald, sulle omonime colline, ha una lunghezza di 16,7 km e sfocia nel fiume Weser."}
{"id": "8938236", "revid": "149485", "url": "https://it.wikipedia.org/wiki?curid=8938236", "title": "Campionati europei di canoa slalom 2015", "text": "I Campionati europei di canoa slalom 2015 sono stati la 16\u00aa edizione della competizione continentale. Si sono svolti a Markkleeberg, in Germania, dal 28 al 31 maggio 2015."}
{"id": "8938256", "revid": "124358994", "url": "https://it.wikipedia.org/wiki?curid=8938256", "title": "Jeepster Commando", "text": "Il Jeepster Commando o Kaiser-Jeep Jeepster Commando (chiamata dal 1971 Jeep Commando) \u00e8 un'autovettura prodotto dalla casa automobilistica statunitense Kaiser Jeep dal 1966 al 1973, in quattro differenti versioni: pick-up, cabriolet, roadster e station wagon.\nDescrizione.\nLa prima Jeepster, con sigla di progetto \"C101\", venne introdotta sul mercato nel 1966 dalla Kaiser Jeep e rimase in produzione anche dopo l'acquisizione da parte della American Motors Corporation (AMC) della Jeep dalla Kaiser nel 1970. Era disponibile con due propulsori a benzina: un quattro cilindri in linea chiamato \"F134 Hurricane\" da 2199 cm\u00b3 da 75 CV (55 kW) e 154 N\u00b7m; un V6 di origine Buick chiamato \"Dauntless 225 V6\" da 3692 cm\u00b3 da 160 CV (119 kW) e 318 N\u00b7m.\nNel 1972 venne modificato il nome in \"Jeep Commando\" (sigla di progetto \"C104\") e nel contempo sub\u00ec alcune modifiche sia estetiche, con un nuovo design della carrozzeria, che meccaniche per potervi alloggiare delle diverse motorizzazioni, ovvero i motori AMC a 6 cilindri in linea e V8.\nLa produzione termin\u00f2 nel 1973, venendo rimpiazzata dalla Cherokee.\nLa precedente propriet\u00e0 Willys-Overland, ovvero i produttori originali della \"Jeep\" per uso militare, produssero dal 1948 fino al 1950 anche una versione pi\u00f9 piccolo della Commando chiamata Willys Jeepster."}
{"id": "8938301", "revid": "446353", "url": "https://it.wikipedia.org/wiki?curid=8938301", "title": "Willys Jeepster", "text": "La Willys Jeepster (chiamata anche Willys-Overland Jeepster o Jeep Jeepster) \u00e8 una autovettura prodotta dal maggio 1948 al 1950 dalla Willys-Overland.\nVenne sviluppata dalla Willys come un primo tentativo di autovettura rispetto ai pick up e fuoristrada fino allora prodotti dall'azienda. Il nome Jeepster \u00e8 stato poi ripreso nel 1966 su un nuovo modello, la Jeepster Commando C101."}
{"id": "8938303", "revid": "1543377", "url": "https://it.wikipedia.org/wiki?curid=8938303", "title": "Canale di Bashi", "text": "Il canale di Bashi (cinese semplificato: \u5df4\u58eb\u6d77\u5ce1, cinese tradizionale: \u5df4\u58eb\u6d77\u5cfd; Pinyin: B\u0101sh\u00ec h\u01ceixi\u00e1) \u00e8 un corso d'acqua tra l'isola di Y'Ami, appartenente alle Filippine e all'isola Orchidea di Taiwan. Fa parte dello Stretto di Luzon, nell'Oceano Pacifico ed \u00e8 caratterizzato da tempeste durante la stagione delle piogge da giugno a dicembre. \nIl canale di Bashi \u00e8 un passaggio importante per le operazioni militari. Taiwan e le Filippine hanno una disputa riguardante la sovranit\u00e0 delle acque, perch\u00e9 entrambe le parti affermano che questa zona \u00e8 inferiore a 200 miglia nautiche dalla loro costa. Il canale dimostra anche essenziale per le reti di comunicazione poich\u00e9 molti cavi subacquei portano dati digitali e telefonici tra i paesi asiatici, rendendolo uno dei punti principali del potenziale fallimento di Internet. Nel dicembre 2006, un terremoto marino di una magnitudo di 6.7 danneggiato diversi cavi sottomarini che causano un significativo grado di reti di dati di comunicazione che duravano diverse settimane."}
{"id": "8938341", "revid": "767487", "url": "https://it.wikipedia.org/wiki?curid=8938341", "title": "Il medium (film 1980)", "text": "Il medium \u00e8 un film del 1980 diretto da Silvio Amadio.\nTrama.\nIl figlio di un musicista americano che, si \u00e8 trasferito a Roma per lavoro, comincia a comportarsi in maniera preoccupante; cos\u00ec il padre lo fa visitare da uno psichiatra, ma viene poi interpellato un celebre medium."}
{"id": "8938346", "revid": "110157", "url": "https://it.wikipedia.org/wiki?curid=8938346", "title": "Lj\u00f3sufj\u00f6ll", "text": "I Lj\u00f3sufj\u00f6ll (in lingua islandese: \"Montagne della luce\") sono una catena montuosa vulcanica situata nella regione del Vesturland, nella parte occidentale dell'Islanda.\nDal punto di vista amministrativo, ricadono nel territorio del comune di Borgarbygg\u00f0.\nDescrizione.\nLa catena montuosa dei Lj\u00f3sufj\u00f6ll \u00e8 situata nella parte orientale della penisola di Sn\u00e6fellsnes, in una zona laterale rispetto alla linea di rift dell'Islanda. Sono costituiti da una catena montuosa e da un sistema vulcanico con un vulcano centrale, che formano una serie di cinque picchi a forma di cuneo con orientamento nordovest-sudest; un altro picco \u00e8 posto si trova davanti a loro in direzione nord.\nIl vulcano centrale con la sua camera magmatica si trova a ovest della valle Hnappadalur e raggiunge un'altezza di 1063 metri, rendendoli i monti pi\u00f9 alti della penisola di Sn\u00e6fellsnes dopo il ghiacciaio Sn\u00e6fellsj\u00f6kull.\nLa salita alle cime dei monti \u00e8 possibile dal lato sud.\nDenominazione.\nIn lingua islandese \"Lj\u00f3sufj\u00f6ll\" significa \"Montagne della luce\". Il nome deriva dal fatto che i sei picchi che compongono la catena montuosa sono costituiti di riolite di colore chiaro, per cui visti da lontano appaiono luminosi, in modo simile al M\u00f3skar\u00f0shnj\u00fakar vicino all'Esjan o ai monti intorno a Landmannalaugar, come il Brennisteinsalda. Nelle belle giornate sono visibili anche dalla capitale Reykjav\u00edk.\nIl sistema vulcanico.\nIl sistema vulcanico dei Lj\u00f3sufj\u00f6ll \u00e8 di notevoli dimensioni, si estende per oltre 90 km ed \u00e8 uno dei pi\u00f9 lunghi dell'Islanda.\nSi estende dal Berserkjahraun, nella parte settentrionale della penisola di Sn\u00e6fellsnes, vicino a Stykkish\u00f3lmur e comprende l'intera valle Hnappadalur fino ai crateri Gr\u00e1br\u00f3k adiacenti al monte Baula. \u00c8 il pi\u00f9 esteso affioramento riolitico del Quaternario nella penisola di Sn\u00e6fellsnes; la riolite di cui \u00e8 costituito ha un elevato contenuto di silice che gli impartisce il colore chiaro e luminoso da cui deriva la loro denominazione.\nIl sistema vulcanico \u00e8 considerato ancora considerato attivo; l'ultima eruzione avvenuta nel 1148 cost\u00f2 la vita a circa 80 persone, tra cui Magn\u00fas Einarsson, allora vescovo di Sk\u00e1lholt.\nHnappadalur.\nHnappadalur \u00e8 una valle a forma di ciotola si trova a circa 40 km a nord di Borgarnes, sulla penisola di Sn\u00e6fellsnes e ai piedi del vulcano centrale del Lj\u00f3sufj\u00f6ll. Ci sono numerosi coni di scorie, tra cui l'Eldborg.\nCrateri Gr\u00e1br\u00f3k.\nSono un gruppo di tre crateri, il principale \u00e8 chiamato St\u00f3ra-Gr\u00e1br\u00f3k (\"grande Gr\u00e1br\u00f3k\"), il pi\u00f9 piccolo chiamato Litla-Gr\u00e1br\u00f3k (\"piccolo Gr\u00e1br\u00f3k\"). Un terzo cratere chiamato Gr\u00e1br\u00f3karfell \u00e8 posizionato a ovest. Arrivano fino alla grande strada statale Hringvegur a nord di Borgarbygg\u00f0 nella valle Nor\u00f0ur\u00e1rdalur. Ai loro piedi si trovano il villaggio e l'Universit\u00e0 di Bifr\u00f6st, situati nel campo di lava formato dai crateri stessi.\nCi sono numerosi sentieri escursionistici che percorrono la zona dei crateri e che permettono di arrivare anche al lago Hre\u00f0avatn."}
{"id": "8938356", "revid": "439868", "url": "https://it.wikipedia.org/wiki?curid=8938356", "title": "Bacha", "text": ""}
{"id": "8938364", "revid": "1684799", "url": "https://it.wikipedia.org/wiki?curid=8938364", "title": "Facundo", "text": ""}
{"id": "8938366", "revid": "1571097", "url": "https://it.wikipedia.org/wiki?curid=8938366", "title": "Englishman/African in New York", "text": "Englishman/African in New York \u00e8 un singolo del cantautore britannico Sting e del cantautore beninese Shirazee, pubblicato il 19 marzo 2021 come terzo estratto dalla quinta raccolta di Sting \"Duets\".\nDescrizione.\nIl singolo celebra un brano fondamentale della carriera di Sting \"Englishman in New York\" con l'artista africano Shirazee.\nVideo musicale.\nIl video, diretto da Shirazee e Guillaume Doubet, \u00e8 stato pubblicato contestualmente all'uscita del singolo attraverso il canale YouTube di Sting."}
{"id": "8938367", "revid": "712828", "url": "https://it.wikipedia.org/wiki?curid=8938367", "title": "Ferrandino d'Aragona", "text": ""}
{"id": "8938371", "revid": "439868", "url": "https://it.wikipedia.org/wiki?curid=8938371", "title": "Gaas (disambigua)", "text": ""}
{"id": "8938380", "revid": "965985", "url": "https://it.wikipedia.org/wiki?curid=8938380", "title": "Repercussion", "text": "Repercussion \u00e8 il secondo album in studio del gruppo musicale statunitense The dB's, pubblicato nel 1982."}
{"id": "8938393", "revid": "965985", "url": "https://it.wikipedia.org/wiki?curid=8938393", "title": "Like This (The dB's)", "text": "Like This \u00e8 il terzo album in studio del gruppo musicale statunitense The dB's, pubblicato nel 1984."}
{"id": "8938400", "revid": "287204", "url": "https://it.wikipedia.org/wiki?curid=8938400", "title": "Giocatori Italiani Basket Associati", "text": "La Giocatori Italiani Basket Associati, con l\u2019acronimo GIBA, \u00e8 un\u2019organizzazione di tutela e di assistenza verso i giocatori di pallacanestro militanti in campionati nazionali italiani, riconosciuta dalla Federazione Italiana Pallacanestro.\nPi\u00f9 precisamente la Giba ha lo scopo di tutelare gli interessi sportivi, professionali, morali ed economici degli atleti che rappresenta. Dunque, pu\u00f2 essere paragonata a un \u201csindacato dei giocatori di basket\u201d. La rappresentanza che offre, infatti, \u00e8 di tipo istituzionale, legale e amministrativa (attraverso il Fondo di Fine Rapporto). Inoltre, ha tra gli obiettivi quello di promuovere iniziative utili alla categoria, di sviluppare lo sport della pallacanestro e di sostenere attivit\u00e0 sociali per giocatori in stato di salute o sociale disagevoli.\n\u00c8 stata fondata il 5 aprile 1982, a seguito della sua promozione da parte di giocatori come Mario Martini, Renato Villalta e Marco Bonamico. Il primo Presidente fu Renato Villalta che rimase in carica fino al 1992.\nStoria.\nL\u2019Associazione Italiana Giocatori di Basket nasce il 5 aprile 1982 a Bologna, grazie all\u2019intervento di alcuni giocatori di pallacanestro che sentivano l\u2019esigenza di tutelare la figura del giocatore di pallacanestro nei confronti delle societ\u00e0 sportive in cui prestano la propria attivit\u00e0 sportiva. Viene quindi eletto il primo Consiglio Direttivo e sono nominati come Presidente, Renato Villalta e come Vice-Presidenti, Enrico Gilardi e Vittorio Ferracini, facenti parte dei soci fondatori di tale associazione. \nSi ricorda che all\u2019epoca era gi\u00e0 entrata in vigore la Legge 91/81 sul professionismo sportivo ma questa non veniva applicata ai giocatori di pallacanestro in quanto ancora considerati tutti sportivi dilettanti, compresi quindi i giocatori della massima serie. \nSin da subito si cerca di raggiungere invano un\u2019intesa con la Lega e la Federazione Italiana Pallacanestro su alcuni temi importanti come la tutela assicurativa, il Fondo di Fine Carriera e la redazione di un contratto tipo obbligatorio; per questo motivo il 9 marzo 1983 ci fu la prima minaccia di sciopero da parte dei giocatori. Lo sciopero fu per\u00f2 scongiurato grazie all\u2019intervento del Presidente federale che promise di intervenire sulle richieste avanzate dalla GIBA.\nNel 1985 viene riscritto e depositato in Tribunale il nuovo Statuto della GIBA e finalmente, dopo una dura battaglia, compresa la minaccia di sciopero, la GIBA ottiene il riconoscimento da parte della FIP. Inoltre, il 30 settembre 1985 \u00e8 firmato il primo Protocollo d\u2019Intesa tra GIBA, Lega Serie A e FIP, ottenendo cos\u00ec l\u2019istituzione del Fondo Fine Rapporto a favore dei giocatori, la gestione di tale Fondo da parte della GIBA, l\u2019assicurazione per infortuni e malattie da parte delle societ\u00e0 sportive e l\u2019assistenza medica nei palasport.\nNel frattempo, a partire dalla stagione 1985/86 la Giba diviene operativa, con l\u2019assunzione di un primo dipendente e l\u2019istituzione della sede presso lo studio dell\u2019Avv. Pierluigi Bertani, Segretario Generale GIBA, in Strada Maggiore, 38 a Bologna.\nNegli anni successivi continuano le battaglie per la tutela del giocatore considerato a tutti gli effetti un lavoratore; si inizia a discutere sull\u2019abolizione del vincolo sportivo e a individuare garanzie a favore degli atleti non pagati. Nel 1988 viene infatti firmato un secondo Protocollo d\u2018Intesa con nuove garanzie come quella del compenso minimo, il diritto a un giorno di riposo settimanale e alla retribuzione durante il periodo di malattia o infortunio.\nInoltre, si sviluppano una serie di iniziative volte a promuovere le attivit\u00e0 della GIBA e a promuovere lo sport della pallacanestro: nel 1986 viene pubblicata la prima uscita del GIBA/PRESS, giornale ufficiale della GIBA con funzione informativa; sono organizzati degli incontri nelle scuole con giocatori di serie A; nel 1988 viene organizzato il primo GIBA/ CAMP; vengono contatti i giocatori di serie B e del settore femminile per ampliare il numero di iscritti ed estendere anche a loro le tutele ottenute.\nAnche a livello europeo ci sono importanti novit\u00e0: il 27 giugno 1991 nasce a Roma l\u2018UBE, l\u2019Union Basketteurs d\u2019Europe, associazione che riunisce le diverse associazioni di giocatori di basket ufficialmente riconosciute nei paesi europei. La Presidenza viene affidata alla GIBA, nella persona del Presidente R. Villalta.\nQuesti sono gli anni in cui si inizia a parlare di professionismo anche nel mondo della pallacanestro, con riferimento solo alla massima serie. Nel 1994 viene finalmente raggiunto il primo Accordo Collettivo con la FIP e la Lega Serie A, per la categoria lavoratori professionisti della pallacanestro, applicato ai giocatori di serie A1 e A2 maschile. Viene dunque applicata la Legge 91/81 con tutte le tutele che ne derivano, tra cui l\u2019abolizione del vincolo sportivo. I giocatori, infatti, vengono considerati a tutti gli effetti lavoratori subordinati.\nInfine, negli anni 2000 proseguono le attivit\u00e0 della GIBA per garantire sempre maggiori tutele ai giocatori. Per citarne alcune, viene istituito il Fondo di Garanzia e Solidariet\u00e0, come previsto dall\u2019Accordo Collettivo del 2003, a favore dei giocatori di serie A che non hanno ricevuto regolarmente il proprio compenso; mentre nel 2015 la GIBA ha istituito il Sussidio per Giocatori Disoccupati. \nInoltre, sono sempre maggiori le collaborazioni a livello europeo e internazionale per garantire una formazione professionalizzante, sia durante che nel post carriera, e per contrastare comportamenti eticamente e legalmente scorretti come la lotta contro il doping e il match fixing.\nConquiste.\nLa GIBA nasce dall\u2019esigenza di alcuni di giocatori di basket di vedersi riconosciute determinate garanzie derivanti dagli accordi che essi stipulano con le societ\u00e0 sportive nelle quali giocano. Per questo motivo tale associazione si \u00e8 sempre dibattuta per far riconoscere sempre maggiori tutele ai giocatori di pallacanestro. Il 30 settembre 1985 viene firmato il primo Protocollo d\u2019Intesa tra GIBA, Lega Serie A e FIP, ottenendo cos\u00ec le prime conquiste: istituzione del Fondo di Fine Rapporto gestito direttamente dalla GIBA; un\u2019assicurazione per infortuni, malattia, invalidit\u00e0 e morte pagata dalla societ\u00e0 sportiva; assistenza medica nei palasport, compresa la presenza di un\u2019autoambulanza per il pronto intervento. \nNel settembre del 1988 si raggiunge il secondo Protocollo d\u2019Intesa tra GIBA, Lega Serie A e FIP con il quale sono riconosciuti: l\u2019aumento dei massimali delle polizze infortuni; la redazione di un contratto tipo obbligatorio; il diritto a un giorno di riposo settimanale e a 30 giorni consecutivi di ferie a fine campionato; il permesso dei giocatori di assentarsi per partecipare alla assemblea annuale dell\u2019associazione; il compenso retribuito anche durante la malattia o infortunio; spese mediche a carico della societ\u00e0; garanzie di un compenso minimo; approvazione da parte della GIBA della bozza del calendario della stagione sportiva.\nInfine, dopo un lungo percorso caratterizzato da incontri e scontri, si giunge al primo Accordo Collettivo firmato il primo luglio del 1994 da GIBA, Lega Serie A e FIP. Da questo momento i giocatori di pallacanestro, militanti nella massima serie maschile, sono qualificati a tutti gli effetti come lavoratori subordinati e ad essi si applica la Legge n.91 del 1981. Tra le maggiori conquiste rientranti in questo accordo vi sono: la contribuzione previdenziale (ENPALS); l\u2019assistenza sanitaria; il TFR e l\u2019abolizione del vincolo sportivo. Si ricorda poi che questo accordo \u00e8 stato aggiornato nel 2003 nella versione ancora oggi in vigore. In sintesi, tale accordo regola i rapporti economici e sindacali dei giocatori; il rapporto individuale di lavoro; il rapporto disciplinare e il sistema di risoluzione delle controversie. \nInfine, si evidenzia come le battaglie sindacali della GIBA, per vedere riconosciute nuove tutele ai giocatori, sono sempre in atto. In particolare, l\u2019attenzione \u00e8 rivolta verso il vasto settore del dilettantismo, o meglio, del falso dilettantismo, ai quali non si applica la L.91/81 e di conseguenza i loro rapporti sono regolati da semplici scritture private, prive di tutele e garanzie. In questa categoria rientra lo sport al femminile, dove una delle tematiche pi\u00f9 accese \u00e8 sicuramente la tutela della maternit\u00e0. Si attendono comunque le novit\u00e0 in tal senso, derivanti dall\u2019approvazione, avvenuta il 26 febbraio 2021, dei decreti attuativi della Legge delega 81/2019 sulla riforma dello sport. Tra i punti essenziali di tale riforma, si ricordano il nuovo concetto di lavoratore sportivo e l\u2019abolizione generale del vincolo sportivo, che si estendono a tutti i dilettanti.\nProgetti.\nLa GIBA si impegna a tutelare i giocatori sotto ogni aspetto; dunque, il suo ruolo non \u00e8 solo quello di rappresentare le istanze dei giocatori in quanto parti di un accordo negoziale con le societ\u00e0 sportive ma anche quello di accompagnare i giocatori da un punto di vista formativo sia durante che a fine carriera. Tra i diversi progetti realizzati, rientranti nel programma Dual e Post Career, si ricordano il Progetto Fine Carriera del 2014, il progetto Rimettersi in gioco del 2016, in collaborazione con Umana e le convenzioni stipulate con diverse Universit\u00e0 italiane. Tra gli ultimi progetti in atto, si ricorda All- Around, del 2021, per l\u2019inserimento dei giocatori in aziende e societ\u00e0 sportive. La GIBA \u00e8 da sempre attenta all\u2019istruzione del giocatore, in quanto considerata un valore aggiunto dell\u2019atleta, che potr\u00e0 sfruttare sia nel corso che alla fine della sua carriera sportiva.\nNon solo, la GIBA sostiene tutte quelle iniziative volte a trasmette i valori della lealt\u00e0 e correttezza sportiva, il c.d. fair play, impegnandosi in prima fila per la lotta al doping e al match fixing. A tal proposito partecipa a diversi progetti sia a livello europeo che internazionale. \nInfine, la GIBA si impegna a sostenere i giocatori che si trovano in difficolt\u00e0 attraverso l\u2019istituzione nel 2015 di un sussidio di disoccupazione, al quale possono accedere i giocatori iscritti, aventi determinati requisiti. \nCronologia.\n \n5 aprile 1982\n9 marzo 1983\n16 settembre 1985 \n30 settembre 1985 \n1986\n1987\n1988\n1990\n1991\n1992\n1993\n1 luglio 1994\n1 gennaio 1996 \n17 maggio 1996\n1997\n1999\n2000\n2001\n2002\n2003\n2006\n2008\n2009 \n2012\n2013 \n2014\n2015\n2016\n2018 \n2019 \n2020 \n2021"}
{"id": "8938401", "revid": "965985", "url": "https://it.wikipedia.org/wiki?curid=8938401", "title": "The Sound of Music (The dB's)", "text": "The Sound of Music \u00e8 il quarto album in studio del gruppo musicale statunitense The dB's, pubblicato nel 1987."}
{"id": "8938417", "revid": "1123126", "url": "https://it.wikipedia.org/wiki?curid=8938417", "title": "Louis-D\u00e9sir\u00e9 Maigret", "text": "Biografia.\nDiventa membro della Congregazione dei Sacri Cuori nel 1822. Ordinato sacerdote dei Padri di Picpus dal 1828, fu nominato nel 1839 prefetto apostolico delle Isole Sandwich, per poi diventarne vicario apostolico e vescovo, nominato da papa Gregorio XVI, per sostituire \u00c9tienne Rouchouze disperso in mare. Fu consacrato vescovo in Cile il 31 ottobre 1847. Fece costruire la cattedrale di Nostra Signora della Pace a Honolulu.\nGenealogia episcopale e successione apostolica.\nLa genealogia episcopale \u00e8:\nNon consacr\u00f2 nessun altro vescovo."}
{"id": "8938427", "revid": "767487", "url": "https://it.wikipedia.org/wiki?curid=8938427", "title": "Radio Nacional Argentina", "text": "Radio Nacional Argentina \u00e8 un'emittente radiofonica pubblica edita dalla Radio y Televisi\u00f3n Argentina. I suoi programmi trasmettono notizie di cronaca, cultura e storia nazionale. Le scalette musicali comprendono sia il tango, che il folklore che il rock. Radio Nacional Argentina trasmette anche eventi sportivi di primo piano, come le partite della nazionale argentina di calcio e le cronache dei giochi olimpici. \nDal 1949 Radio Nacional Argentina edita a sua volta Radiodifusi\u00f3n Argentina al Exterior, l'emittente radiofonica argentina a diffusione internazionale che trasmette in differenti lingue.\nStoria.\nInizi\u00f2 ad emettere il 6 luglio 1937 come LRA Radio del Estado ed assunse l'attuale denominazione nel 1957.\nDiffusione.\nLa sede di Radio Nacional Argentina \u00e8 situata nella capitale nazionale Buenos Aires. All'interno del Paese sono presenti numerose stazioni che riproducono il segnale originale ma in aggiunta trasmettono programmi di propria produzione."}
{"id": "8938434", "revid": "267975", "url": "https://it.wikipedia.org/wiki?curid=8938434", "title": "Metropolia di Larissa e Tyrnavos", "text": "La metropolia di Larissa e Tyrnavos (in greco: \u0399\u03b5\u03c1\u03ac \u039c\u03b7\u03c4\u03c1\u03cc\u03c0\u03bf\u03bb\u03b7\u03c2 \u039b\u03b1\u03c1\u03af\u03c3\u03b7\u03c2 \u03ba\u03b1\u03b9 \u03a4\u03c5\u03c1\u03bd\u03ac\u03b2\u03bf\u03c5; \"Ier\u00e1 Mitr\u00f3pol\u012bs Lar\u00edsis kai Turn\u00e1vou\") \u00e8 una diocesi della Chiesa di Grecia, con sede a Larissa, dove si trova la cattedrale di Sant'Achille.\nDal 7 ottobre 2018 il metropolita \u00e8 Geronimo Nikolopoulos.\nStoria.\nLarissa \u00e8 l'antica sede metropolitana della provincia romana di Tessaglia in Grecia. Come tutte le sedi episcopali della prefettura dell'Illirico, fino a met\u00e0 circa dell'VIII secolo l'arcidiocesi di Larissa era parte del patriarcato di Roma; in seguito fu sottoposta al patriarcato di Costantinopoli.\nIl cristianesimo penetr\u00f2 ben presto a Larissa, anche se il suo primo vescovo storicamente documentato \u00e8 Claudiano, che prese parte del concilio di Nicea del 325. Il menologio greco ricorda sant'Achilleo, vissuto agli inizi del IV secolo, noto per i suoi miracoli e al quale fu dedicata la cattedrale.\nAgli inizi del V secolo era gi\u00e0 costituita la provincia ecclesiastica della Tessaglia, come documentano gli atti del concilio di Efeso del 431, al quale partecip\u00f2 il primo metropolita noto di Larissa, Basilio, che prese nettamente posizione in favore di Nestorio e per questo fu destituito.\nNelle \"Notitiae Episcopatuum\" del patriarcato di Costantinopoli Larissa \u00e8 sempre indicata come sede metropolitana. Nella \"Notitia\" datata all'inizio del X secolo, la prima che riporta anche le suffraganee per ogni metropolia, a Larissa sono assegnate 10 diocesi suffraganee: Demetriade, Farsalo, Taumaco, Zetonio, Ezero, Lidoricio, Tricca, Echino, Calidro e Stagoi. Nel corso dell'XI secolo la provincia ecclesiastica di Larissa si accresce di altre 6 diocesi, tra cui quelle di Cardicio e di Scopelo. Il numero di 16 suffraganee \u00e8 ancora documentato in un atto patriarcale a favore del metropolita Nilo del 1371.\nIn seguito alla quarta crociata Larissa divenne sede di una arcidiocesi di rito latino, di cui sono noti alcuni anonimi arcivescovi all'inizio del XIII secolo. In questo periodo tuttavia la citt\u00e0 continu\u00f2 ad avere un metropolita greco, come documentano gli atti patriarcali dell'epoca, bench\u00e9 spesso non se ne conosca il nome. \nNella seconda met\u00e0 del XIII secolo la Tessaglia e la provincia ecclesiastica di Larissa fu sottratta al patriarcato di Costantinopoli e sottoposta alla giurisdizione del patriarcato di Serbia, fino al 1371. In questo periodo i metropoliti si trasferirono per un certo tempo a Amicle (Amykl\u00e9ion), e poi soprattutto a Tricca (oggi Trikala), a 62 km ad ovest di Larissa, e non di rado nei documenti sono citati come \"metropoliti di Tricca\".\nTra XIV e XV secolo inizi\u00f2 a ridursi il numero delle diocesi suffraganee, molte delle quali furono assorbite da Larissa, tra cui le diocesi di Tricca, di Stagoi e di Cardicio. Nel corso dell'Ottocento tutte le suffraganee di Larissa scomparirono, o perch\u00e9 unite alla sede metropolitana o perch\u00e9 elevate al rango di metropolia.\nNel XVI secolo, e soprattutto nella seconda met\u00e0 del XVII secolo, cinque metropoliti di Larissa furono eletti patriarchi di Costantinopoli: Geremia II, Paisio I, Dionisio III, Dionisio IV e Giacomo.\nTra XVI e XVII secolo la sede di Larissa fu occupata dal metropolita Dionisio IV, originario dell'Epiro, che inizi\u00f2 a predicare la lotta armata contro il sultano Mehmet III (1595-1603) cosa che provoc\u00f2 la rappresaglia ottomana, che port\u00f2 morte e distruzioni in Tessaglia. Il patriarca giudic\u00f2 l'atteggiamento del metropolita nocivo per la Chiesa e lo depose il 15 maggio 1601. Dionisio continu\u00f2 la sua lotta, ma fin\u00ec per restare vittima della violenza che aveva suscitato. Catturato, fu scorticato vivo e la sua pelle, riempita di fieno, fu trasformata in un fantoccio e infine data alle fiamme. \u00c8 considerato santo nei dittici della Chiesa di Larissa.\nNel 1882 la Tessaglia pass\u00f2 dall'impero ottomano alla Grecia; da questo momento Larissa divenne una sede della Chiesa ortodossa di Grecia.\nNel 1900 la diocesi di Platamone, in territorio greco, che dipendeva tuttavia dalla metropolia di Tessalonica, in territorio ottomano, fu soppressa e unita alla sede Larissa, che da questo momento prese il nome di \"metropolia di Larissa e Platamone\".\nNel dicembre del 1917 il vescovo Arsenio Aphentoules fu deposto per aver criticato il presidente della repubblica greca, esiliato e infine incarcerato; 6 anni dopo fu reintegrato nel suo incarico e nelle sue funzioni e mor\u00ec nel 1934.\nNel 1956 il metropolita Doroteo Kottaras fu eletto arcivescovo di Atene, massima autorit\u00e0 della Chiesa ortodossa di Grecia.\nNel 1989 il titolo di \"Larissa e Platamone\" fu sostituito da quello di \"Larissa e Tyrnavos\", citt\u00e0 a una ventina di chilometri a nord-ovest di Larissa."}
{"id": "8938436", "revid": "1711941", "url": "https://it.wikipedia.org/wiki?curid=8938436", "title": "Alber Elbaz", "text": "Biografia.\nAlber Elbaz nacque a Casablanca, in Marocco, da una famiglia ebrea marocchina. La madre di Elbaz era una pittrice e suo padre un parrucchiere. Emigr\u00f2 in Israele con la sua famiglia all'et\u00e0 di dieci anni e crebbe nella citt\u00e0 di Holon. Dopo essere rimasta vedova, la madre divenne una cassiera per allevare i suoi quattro bambini (Alber aveva un fratello e due sorelle). Elbaz in seguito prest\u00f2 servizio come soldato nelle Forze di Difesa Israeliane e successivamente studi\u00f2 allo Shenkar College of Engineering and Design di Ramat Gan, in Israele. \nLa madre incoraggi\u00f2 il precoce interesse di Elbaz per la moda (egli aveva iniziato a disegnare abiti a sette anni) e gli diede 800 dollari quando nel 1985 si rec\u00f2 a New York City per formarsi artisticamente e professionalmente.\nFu direttore creativo di Lanvin a Parigi dal 2001 al 2015, dopo aver lavorato per Geoffrey Beene, Guy Laroche, Krizia e Yves Saint Laurent.\nNell'ottobre 2015, Elbaz annunci\u00f2 di essere stato licenziato da Lanvin dopo disaccordi con il principale azionista della societ\u00e0, Shaw-Lan Wang. Elbaz si lament\u00f2 anche della mancanza di strategia e degli investimenti mirati dell'azienda. Poco prima di essere estromesso, Elbaz aveva assunto Chemena Kamali da Chlo\u00e9 come responsabile del design femminile. Le vendite di Lanvin successivamente declinarono e il cinese Fosun alla fine acquist\u00f2 la linea. Lo stilista quindi lavor\u00f2 con vari marchi di moda, tra cui Converse e LeSportsac. Nel 2016, lanci\u00f2 un profumo chiamato \"Superstitious\", lavorando con Dominique Ropion per la ditta francese Editions de Parfums Fr\u00e9d\u00e9ric Malle. Nel 2019 collabor\u00f2 con l'azienda italiana Tod's, creando borse e mocassini. \nSempre nel 2019, un\u00ec le forze con Richemont fondando la propria linea, AZfashion, un marchio destinato a concentrarsi sullo \"sviluppo di soluzioni per le donne dei nostri tempi\". AZ Factory fu invece lanciata nel 2021, primo coinvolgimento di Richemont in un marchio emergente.\nDopo aver lasciato Lanvin, Elbaz disegn\u00f2 tutti i costumi che Natalie Portman indossava nel film del 2016 \"A Tale of Love and Darkness\", che aveva anche scritto e diretto. Vest\u00ec anche molte altre donne famose come Nicole Kidman, Sofia Coppola, Demi Moore, Rihanna, Catherine Deneuve e Meryl Streep, che ritir\u00f2 l'Oscar vinto per \"The Iron Lady\" indossando proprio un suo abito.\nElbaz \u00e8 morto nell'aprile del 2021 all'American Hospital di Parigi per complicazioni da Covid-19. Aveva 59 anni.\nVita privata.\nDal 1993 ebbe per compagno di vita Alex Koo, direttore merchandising di Lanvin. Mentre Joel Arthur Rosenthal, il designer della linea di gioielli ultra lusso JAR, era il pi\u00f9 caro amico di Elbaz.\nElbaz nelle interviste da lui concesse parlava spesso del suo sovrappeso e di come ci\u00f2 influenzasse i suoi disegni. Nel 2009 disse al giornalista Ariel Levy: \"Faccio le cose senza d\u00e9collet\u00e9; nulla \u00e8 trasparente... Sono in sovrappeso, quindi sono molto, molto consapevole di cosa mostrare e cosa non mostrare, e sono sicuro che c'\u00e8 un enorme legame con l'essere un designer in sovrappeso e il lavoro che faccio. La mia fantasia \u00e8 essere magri, vedi? Porto quella fantasia nella leggerezza: mi toglio il corsetto e porto conforto e tutte queste cose che non ho. Quello che porto \u00e8 tutto ci\u00f2 che non ho. Questa \u00e8 la fantasia\".\nNonostante il plauso internazionale, Elbaz evit\u00f2 sempre di entrare nei circoli delle celebrit\u00e0, spesso attribuendo il suo lavoro a un \"concierge in un buon hotel a Manhattan che ha trascorso le sue giornate lavorando con clienti famosi e ricchi, ma \u00e8 tornato a casa di notte nei quartieri periferici\". Era solito dire che questa distanza dalla \"fantasia\" della moda lo aveva aiutato a mantenere il potere nel suo lavoro."}
{"id": "8938437", "revid": "436907", "url": "https://it.wikipedia.org/wiki?curid=8938437", "title": "Fortitude", "text": ""}
{"id": "8938438", "revid": "120152760", "url": "https://it.wikipedia.org/wiki?curid=8938438", "title": "Maria Isabel Izquierdo", "text": ""}
{"id": "8938448", "revid": "110157", "url": "https://it.wikipedia.org/wiki?curid=8938448", "title": "Helgrindur", "text": "Helgrindur (in lingua islandese: \"Recinto dell'inferno\") \u00e8 una catena montuosa vulcanica situata nella regione del Vesturland, nella parte occidentale dell'Islanda.\nDescrizione.\nLa catena del Helgrindur \u00e8 posizionata sulla penisola di Sn\u00e6fellsnes, a sudovest del Grundarfj\u00f6r\u00f0ur. La cima pi\u00f9 elevata \u00e8 Kaldnasi (988 m).\n\u00c8 una catena montuosa allungata che si estende da Egilsskar\u00f0 e Tr\u00f6llkerling (873 m) a sud-est, fino a Kaldnasi (988 m) a nord-ovest. Qui la catena montuosa fa una piega a gomito verso nord e continua per alcuni chilometri fino a M\u00fdrarhyrna (578 m).\nDenominazione.\nIl nome significa \"recinto dell'inferno\". Non \u00e8 chiara l'origine della denominazione che potrebbe essere dovuta al fatto che in passato il centro commerciale pi\u00f9 importante si trovava a B\u00fa\u00f0ir, sul lato meridionale della penisola di Sn\u00e6fellsnes; i percorsi per arrivarci dovevano superare la catena montuosa con sentieri considerati molto difficili da percorrere.\nVulcanismo.\nLa catena montuosa vulcanica \u00e8 una delle catene montuose pi\u00f9 alte della penisola di Sn\u00e6fellsnes. Qui si trova anche il vulcano centrale del sistema vulcanico L\u00fdsuskar\u00f0.\n\u00c8 il sistema vulcanico centrale della penisola e si trova tra i sistemi di Sn\u00e6fellsj\u00f6kull e Lj\u00f3sufj\u00f6ll.\nAspetti meteorologici.\nHelgrindur e le altre catene montuose, con la loro altezza dividono la penisola di Sn\u00e6fellsnes in due zone climatiche; la zona sud \u00e8 rivolta verso la baia di Faxafl\u00f3i, mentre la zona nord gravita sul grande fiordo Brei\u00f0afj\u00f6r\u00f0ur.\nLa dorsale montuosa centrale blocca i forti venti che soffiano alternativamente da nord o sud, proteggendo cos\u00ec il versante che si trova in quel momento sottovento.\nEscursionismo.\nL'Helgrindur \u00e8 un'apprezzata zona di escursioni. I sentieri pi\u00f9 battuti partono da Kalf\u00e1rvellir, sul versante sud."}
{"id": "8938451", "revid": "22475", "url": "https://it.wikipedia.org/wiki?curid=8938451", "title": "Guarniero di Kyburg", "text": "Famiglia.\nGuarniero/Werner era figlio del conte Liutfried II di Winterthur (nato intorno al 950) e fratello del conte Adalberto I di Winterthur, a sua volta padre di Guarniero/Werner I di Winterthur (questi due Guarniero/Werner sono spesso confusi tra loro). Il padre di Luitfried, e quindi il nonno di Guarniero/Werner, era Ulrico VI di Bregenz (chiamato anche Udalrico o Otzo; prima del 926-10 agosto 955 sul Lechfeld), conte nella Rezia superiore (926) e nella Rezia inferiore (949), che ebbe quattro figli con la moglie Diepirga (Dietburga) di Sulmentingen: Udalrico VII, Marquard, Liutfried II e Gebardo.\nBiografia.\nGuarniero/Werner di Kyburg era amico del duca Ernesto II di Svevia. Dopo che quest'ultimo aveva iniziato una ribellione contro il suo patrigno, l'imperatore Corrado II, si rifugi\u00f2 con Guarniero/Werner nel castello di Kyburg. L'imperatore Corrado fece distruggere il castello ei due fuggirono al castello di Falkenstein nella valle di Berneck vicino a Schramberg. L\u00e0 furono uccisi in una battaglia senza speranza contro le truppe del vescovo di Costanza Warmann."}
{"id": "8938461", "revid": "965985", "url": "https://it.wikipedia.org/wiki?curid=8938461", "title": "Circle of Love (Sister Sledge)", "text": "Circle of Love \u00e8 il primo album in studio del gruppo vocale statunitense Sister Sledge, pubblicato nel 1975."}
{"id": "8938462", "revid": "736476", "url": "https://it.wikipedia.org/wiki?curid=8938462", "title": "Time Variance Authority (Marvel Comics)", "text": ""}
{"id": "8938463", "revid": "2120134", "url": "https://it.wikipedia.org/wiki?curid=8938463", "title": "Besloten Vennootschap", "text": ""}
{"id": "8938464", "revid": "965985", "url": "https://it.wikipedia.org/wiki?curid=8938464", "title": "Together (Sister Sledge)", "text": "Together \u00e8 il secondo album in studio del gruppo vocale statunitense Sister Sledge, pubblicato nel 1977."}
{"id": "8938480", "revid": "965985", "url": "https://it.wikipedia.org/wiki?curid=8938480", "title": "9 to 5 (Sheena Easton)", "text": "9 to 5 \u00e8 un brano musicale scritto da Florrie Palmer e pubblicato come singolo dalla cantante britannica Sheena Easton nel 1980. Il brano, noto anche come \"Morning Train\", \u00e8 incluso nell'album \"Take My Time\".\nNegli Stati Uniti e in Canada il brano \u00e8 uscito con il titolo Morning Train (9 to 5), per non creare confusione con il brano \"9 to 5\" di Dolly Parton."}
{"id": "8938481", "revid": "736476", "url": "https://it.wikipedia.org/wiki?curid=8938481", "title": "Sergei Trufanov", "text": ""}
{"id": "8938484", "revid": "767487", "url": "https://it.wikipedia.org/wiki?curid=8938484", "title": "L\u00fdsuskar\u00f0", "text": "L\u00fdsuskar\u00f0 \u00e8 un sistema vulcanico situato nella regione del Vesturland, nella parte occidentale dell'Islanda.\nDescrizione.\nIl sistema vulcanico L\u00fdsuskar\u00f0 \u00e8 situato nella parte centrale della penisola di Sn\u00e6fellsnes. Ha una lunghezza di 30 km e una larghezza che arriva fino a 5 km.\nSi estende dal Tr\u00f6llatindar fino al monte B\u00falandsh\u00f6f\u00f0i, a est del villaggio di pescatori \u00d3lafsv\u00edk. Il sistema formava le vette pi\u00f9 alte della zona; a sud \u00e8 orientato da est a ovest; ha un ramo settentrionale orientato da sud-est a nord-ovest sulla catena del Helgrindur la cui vetta pi\u00f9 alta \u00e8 il Kaldnasi alto 988 m; termina a B\u00falandsh\u00f6f\u00f0i.\nVulcanismo.\nIl sistema ha un vulcano centrale che \u00e8 stato particolarmente attivo tra 2 milioni di anni fa e 1 milione di anni fa, ma ha avuto anche due eruzioni negli ultimi 10.000 anni. Le eruzioni hanno prodotto principalmente lave basaltiche, che hanno dato luogo alla formazione delle cascate di lava sul lato sud della penisola di Sn\u00e6fellsnes, come ad esempio Sta\u00f0arsveit."}
{"id": "8938485", "revid": "729019", "url": "https://it.wikipedia.org/wiki?curid=8938485", "title": "Elmas Mehmed Pasci\u00e0", "text": " Il suo epiteto \"Elmas\" significa \"diamante\" in lingua persiana e si riferisce alla sua famosa avvenenza.\nPrimi anni.\nEra un turco di Do\u011fanyurt (anticamente chiamata Ho\u015falay), ora nella provincia turca di Kastamonu. Suo padre era un capitano di marina (in turco: \"reis\"). Durante il regno di Mehmed IV, inizi\u00f2 a lavorare per la amministrazione ottomana su richiesta personale del sultano. \u00c8 stato uno dei pochi statisti ottomani che ebbe la fortuna di essere nominato ad alti incarichi mentre era ancora giovane. Durante il regno di Ahmed II, fu nominato ni\u015fanc\u0131 nel 1688 e visir (ministro del governo) nel 1689.\nGran visierato.\nL'Impero Ottomano aveva vissuto un periodo di sconfitte durante la Guerra austro-turca dopo il Secondo Assedio di Vienna nel 1683. Dopo l'esecuzione di Kara Mustafa Pasci\u00e0, 11 Gran Visir si sono susseguiti nella carica tra il 1683 e il 1695. Elmas Mehmed Pasci\u00e0 fu nominato gran visir il 2 maggio 1695 dal sultano Mustafa II. Ha avuto pi\u00f9 successo dei suoi immediati predecessori e, insieme al sultano, sconfisse l'Impero Asburgico in due battaglie: la battaglia di Lugos e la battaglia di Ula\u015f.\nNon fu solo un capo militare. Ha anche cercato di riformare il tesoro. Uno dei problemi pi\u00f9 importanti dell'economia ottomana del XVII secolo erano le monete svalutate. Raccolse varie monete (comprese monete europee) e coniato nuove monete d'oro e d'argento a nome di Mustafa II.\nBattaglia di Zenta e morte.\nLa sua fortuna lo abbandon\u00f2 durante la battaglia di Zenta l'11 settembre 1697. Un subordinato di Elmas Mehmed Pasci\u00e0 fu catturato dagli Asburgo prima della battaglia. Il principe Eugenio di Savoia, comandante delle armate Asburgiche, venne a conoscenza del piano di battaglia ottomano e gli Asburgo fecero assaltarono gli ottomani mentre l'esercito stava attraversando il ponte sul Tibisco. Elmas Mehmed ha cercato di organizzare un ritiro ordinato e ha dovuto combattere contro i soldati indisciplinati che erano in preda al panico. Fu ucciso dai suoi stessi soldati, strangolato a morte con una corda. Due anni dopo l'Impero Ottomano dovette firmare il Trattato di Karlowitz e dovette accettare la perdita dell'Ungheria."}
{"id": "8938487", "revid": "287204", "url": "https://it.wikipedia.org/wiki?curid=8938487", "title": "Rosso come una sposa", "text": "Rosso come una sposa \u00e8 il primo libro della scrittrice albanese Anilda Ibrahimi.\nRacconta la storia di una famiglia albanese che vive nel profondo Sud del Paese. Una storia costellata da una femminilit\u00e0 molto forte che deve combattere per emanciparsi.\nTrama.\nIl romanzo racconta la storia di una famiglia albanese ed \u00e8 diviso in due parti. Copre l\u2019arco temporale di quasi un secolo, un tempo ricco di movimenti storici, di stravolgimenti e di progresso. Negli incipit delle due partizioni che narrano altrettanti matrimoni, quello della nonna e quello della madre della protagonista, viene mostrata la differenza narrativa tra i due momenti storici.\nNonna Saba \u00e8 descritta come una figura mitica, appartenente alla storia e al folklore albanese, mentre la madre \u00e8 una figura reale che vive in un momento storico in cui tutto ci\u00f2 che \u00e8 tradizionale viene bandito. Protagonista della narrazione \u00e8 Saba e attraverso la sua storia vengono raccontate le vicende storiche dell\u2019Albania e degli altri componenti della famiglia.\nL\u2019epica della prima parte del racconto, che raccoglie momenti di grande impatto culturale, lascia spazio all\u2019ironia della seconda parte; questo passaggio rappresenta uno spartiacque della narrazione che catapulta il mondo arcaico albanese in un mondo diverso, dominato dalle rigide leggi del totalitarismo albanese prima e di quelle del mercato globale poi.\nIl romanzo, che specialmente nella prima parte \u00e8 caratterizzato da continue digressioni, narra anche le vicende di altri componenti della famiglia di cui per\u00f2 lascia solo presagire il destino; \u00e8 il caso della sorella di Saba, Esma, donna bella che cura ossessivamente il proprio aspetto fisico e che si discosta notevolmente dalla costruzione tradizionale della donna impegnata nei lavori domestici. Esma ama incondizionatamente il marito e il suo aspetto fisico avvenente produce invidia e disprezzo nelle altre componenti della famiglia del consorte. La giovane donna, a causa degli stereotipi negativi di cui le stesse donne che muovo l\u2019accusa sono vittime, verr\u00e0, per punizione, accusata ingiustamente di \"kurveria\" (donna di facili costumi) e allontanata dalla famiglia. Per evitare che anche Dora, la nipote di Esma e io narrante, possa incappare nello stesso pericolo \u00e8 sottoposta a morbose attenzioni da parte del giovane uomo che la corteggia. \nLa dittatura di Enver Hoxha compare nel romanzo come entit\u00e0 prevaricatrice, come agente che agisce negativamente sulla vita dei cittadini; la sensazione generalizzata \u00e8 quella di una continua minaccia che aleggia sulle teste della popolazione albanese.\nIl romanzo si chiude con la morte della matriarca Saba, avvenuta il primo febbraio del 2003, nello stesso giorno in cui Dora partorisce suo figlio.\nCritica.\nL'autrice che fa parte del numeroso novero degli scrittori translingui che vivono al di fuori del loro Paese e che scrivono in italiano, operando una prima traslazione del testo a livello mentale per poi rendere esplicita la traduzione sul foglio. \nA tal proposito, la scrittrice ha affermato quanto segue:\nLa scelta di un \"plot\" narrativo che solo perifericamente coinvolge la presenza maschile \u00e8 voluta dall\u2019autrice.\nNel romanzo, oltre ad esserci un'attenzione nei confronti delle tradizioni, c'\u00e8 l'importante focus sulla questione di genere. Come la stessa scrittrice ha affermato, in Albania nascere donna equivale ad essere assoggettate ad un controllo e a uno stereotipo difficile da gestire:\nRiconoscimenti.\n\"Rosso come una sposa\" ha vinto i premi Edoardo Kihlgren \u2013 Citt\u00e0 di Milano, Corrado Alvaro, Citt\u00e0 di Penne, Giuseppe Antonio Arena"}
{"id": "8938490", "revid": "199745", "url": "https://it.wikipedia.org/wiki?curid=8938490", "title": "Ianthopappus corymbosus", "text": "Ianthopappus corymbosus \u00e8 una specie di piante angiosperme dicotiledoni della famiglia delle Asteraceae. \u00c8 l'unica specie del genere Ianthopappus .\nDescrizione.\nHabitus. Questa specie ha un habitus perenne subarbustivo.\nFoglie. Le foglie lungo il caule sono disposte in modo alternato. Possono essere sessili o picciolate. Le foglie sono semplici o con margini denticolati. La forma della lamina \u00e8 varia: da ellittica a orbicolare. La superficie si presenta scolorita e con venature attinodrome (tre o pi\u00f9 vene primarie ravvicinate alla base della foglie e poi divergenti). La consistenza \u00e8 coriacea.\nInfiorescenza. Le infiorescenze sono composte da pochi capolini in lasse formazioni pseudo-corimbose. I capolini di tipo radiato ed eterogami sono formati da un involucro a forma da oblunga a campanulata, o spiralato composto da brattee (o squame) all'interno delle quali un ricettacolo fa da base ai fiori di due tipi: del raggio (marginali e esterni) e del disco (centrali). Le brattee, persistenti e simili a foglie, disposte su poche serie in modo embricato e scalate in altezza, sono densamente sericee con apici lungamente acuti. Il ricettacolo, convesso e glabro, \u00e8 privo di pagliette a protezione della base dei fiori (ricettacolo nudo).\nFiori. I fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, da 4 a 50, possono essere isomorfi (tutti uguali) o dimorfi (con forme diverse, bilabiato quelli marginali e tubolari quelli del disco). I fiori in generale sono ermafroditi e fertili, in particolare quelli marginali sono femminili, mentre i centrali sono bisessuali e fertili.\nFrutti. I frutti sono degli acheni con pappo. La forma degli acheni \u00e8 cilindrica (raramente \u00e8 compressa) con superficie pubescente percorsa da 10 coste appena visibili. Il carpoforo (o carpopodium) \u00e8 uno stretto anello o corto cilindro appena visibile oppure \u00e8 assente. L'endosperma \u00e8 cellulare. Il pappo \u00e8 formato da diverse setole (circa 130) disposte su 3 serie, tutte sono piumose all'apice, alcune sono pi\u00f9 corte; le setole sono colorate di viola. Il pappo \u00e8 direttamente inserito nel pericarpo o \u00e8 connato in un anello parenchimatico posto sulla parte apicale dell'achenio.\nDistribuzione e habitat.\nLa specie di questa voce \u00e8 distribuita in Argentina, Brasile e Uruguay.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce \u00e8 descritto all'interno della sottofamiglia Stifftioideae. La sottofamiglia Stifftioideae, nell'ambito della famiglia, occupa una posizione \"basale\" subito dopo la sottofamiglia Barnadesioideae e della recente sottofamiglia Famatinanthoideae. Questa sottofamiglia \u00e8 probabilmente un \"gruppo fratello\" della sottofamiglia Mutisioideae. La sottofamiglia \u00e8 formata da due trib\u00f9: Hyalideae e Stifftieae.\nIl genere \"Ianthopappus\" descritto da questa voce appartiene alla trib\u00f9 Hyalideae; in particolare fa parte del \"Hyalis clade\". In precedenti trattamenti questo genere era descritto all'interno della sottotrib\u00f9 \"Gochnatiinae\" (trib\u00f9 \"Mutisieae). In altri studi il genere \u00e8 associato alla sottotrib\u00f9 \"Mutisiinae\"."}
{"id": "8938491", "revid": "199745", "url": "https://it.wikipedia.org/wiki?curid=8938491", "title": "Ianthopappus", "text": ""}
{"id": "8938499", "revid": "1452073", "url": "https://it.wikipedia.org/wiki?curid=8938499", "title": "Pok\u00e9mon Jet", "text": " \u00e8 un termine che fa riferimento a una serie di aeromobili utilizzati dalla compagnia aerea giapponese All Nippon Airways con una livrea promozionale \"Pok\u00e9mon\". Gli esterni dell'aereo sono dipinti con immagini di vari Pok\u00e9mon e gli interni sono decorati a tema Pok\u00e9mon.\nStoria.\nDopo la comparsa dei Pok\u00e9mon nel 1996 e la nascita del fenomeno ad essi legato, All Nippon Airways svel\u00f2 i primi Pok\u00e9mon Jet il 1\u00ba luglio 1998, in concomitanza con l'uscita di \"Pok\u00e9mon il film - Mewtwo colpisce ancora\". I primi due ad essere svelati furono un Boeing 747-400D (JA8965) e un Boeing 767-300 (JA8569), e ognuno mostrava un numero degli allora 151 Pok\u00e9mon, incluso Pikachu . A causa della popolarit\u00e0 riscossa dall'aereo, un secondo 767 fu presentato poche settimane dopo. I tre velivoli vennero introdotti su numerosi voli nazionali in Giappone. Un quarto aereo, un Boeing 747-400, venne dipinto con una livrea Pok\u00e9mon nel febbraio 1999 e fu messo in servizio sulla rete nordamericana della compagnia aerea. L'aereo era identico ai tre aerei precedenti, ma le lettere \"ANA\" erano poste sullo stabilizzatore verticale, e oper\u00f2 il suo primo volo all'aeroporto internazionale JFK di New York City il 24 febbraio 1999.\nAll Nippon Airways ha annunciato nel marzo 1999 che un quinto aereo sarebbe stato dipinto a tema Pok\u00e9mon e tenne un concorso rivolto ai bambini di et\u00e0 compresa tra i sei e i dodici anni. L'annuncio era stato programmato per coincidere con l'uscita di \"Pok\u00e9mon 2 - La forza di uno\" in Giappone nell'estate del 1999. Il progetto vincitore venne annunciato ad Osaka il 20 giugno 1999 su un Boeing 747-400D (JA8964), con lo stesso design che appare poco dopo su due Boeing 767-300 (JA8288 e JA8357).\nNel 2011, un Boeing 777-300 (JA754A) venne realizzato in stile \"Pok\u00e9mon Nero\" e \"Bianco\". All Nippon Airways aveva originariamente deisderato consentire ai bambini di votare il design della livrea anche per questo Pok\u00e9mon Jet, ma l'evento fu annullato a causa del terremoto e dello tsunami di T\u014dhoku del 2011. L'aereo fu poi soprannominato \"Peace Jet\", poich\u00e9 il design della livrea selezionato intendeva esprimere il desiderio di un mondo pieno di pace. Questo Pok\u00e9mon Jet \u00e8 stato messo in servizio sulla rete domestica della compagnia aerea il 18 luglio 2011, appena due giorni dopo l'uscita di Pok\u00e8mon Nero e Binaco: il film nelle sale cinematografiche in Giappone.\nL'8 ottobre 2013, JA8956 e JA8957 sono stati ritirati simultaneamente come parte del piano della compagnia aerea di ritirare tutti i Boeing 747, lasciando JA754A l'unico Pok\u00e9mon Jet in servizio.\nIl 14 aprile 2016, anche quest'ultimo \u00e8 stato rimosso.\nIl 19 dicembre 2020, Solaseed Air ha ha inaugurato un Boeing 737-800 (JA812X) con una livrea in stile Exeggutor, rendendolo il primo aereo Boeing a presentare una singola specie di Pok\u00e9mon, piuttosto che un gruppo. Solaseed Air ha sede presso l'aeroporto di Miyazaki nella citt\u00e0 di Miyazaki, Prefettura di Miyazaki, Giappone; che ha reso Exeggutor il suo \"Pok\u00e9mon di supporto\" ufficiale nell'ottobre 2020.\nAccoglienza.\nI passeggeri dei Pok\u00e9mon Jet ricevevano un trattamento in stile Pok\u00e9mon completo. L'aereo e l'equipaggio di volo erano addobbati con temi Pok\u00e9mon, inclusi poggiatesta, uniformi degli assistenti di volo, contenitori di cibo, intrattenimento in volo e borse souvenir. All Nippon Airways ha riferito di aver registrato un aumento del numero di passeggeri trasportati a causa dell'utilizzo dei Pok\u00e9mon Jet."}
{"id": "8938502", "revid": "2130303", "url": "https://it.wikipedia.org/wiki?curid=8938502", "title": "Chiesa della Beata Vergine della Misericordia (Castelnovo di Sotto)", "text": " \nLa Chiesa della Beata Vergine della Misericordia \u00e8 un edificio religioso cattolico che sorge nel centro di Castelnovo di Sotto in Emilia Romagna. La costruzione occupa lo spazio di un antico oratorio, terminato nel 1598, voluto dalla Confraternita della Misericordia e dedicato alla Nativit\u00e0 della Beata Vergine.\nDagli '90 del XX secolo di propriet\u00e0 dell'amministrazione comunale, \u00e8 cornice di diverse iniziative culturali, quali mostre e concerti di musica classica. Si svolgono funzioni religiose in occasioni particolari quali matrimoni e riti mariani. \nStoria.\nL'oratorio ultimato nel 1598 sostitu\u00ec un precedente oratorio distrutto nel 1955 a causa di eventi bellici.\nNel 1806, a seguito del terremoto, si provvede all\u2019innalzamento del fronte della facciata.\nInterno.\nLo spazio interno non \u00e8 caratterizzato da colonne, ma da lesene che lo scandiscono in modo simmetrico fino all'altare maggiore.\nSuccessivamente abbellito da pregevoli quadri come il \"\"Crocifisso\" di Palma il Giovane e la \"Nativit\u00e0 della Madonna\"\" di Lionello Spada, restaurati nel 1977 e dalla \"Madonna del Rosario\" (1602) di Lorenzo Franchi.\nOspita altri pregevoli dipinti di Lorenzo Franchi pittore Bolognese che oper\u00f2 e mor\u00ec nel Reggiano nel 1632 circa.\nDa segnalare la statua di San Giuseppe in terracotta dello scultore reggiano Francesco Pacchioni (1560-1631) e i 6 paliotti in scagliola policroma, di cui uno firmato Giovan Battista Guerra, collocati ai piedi di 4 dei 7 altari.\nEsterno.\nL'attuale decorazione pittorica sulla facciata, attribuita allo scenografo reggiano Cesare Cervi, risale al 1869. A quest'epoca risalgono anche i tre piccoli pilastri sulla cima del frontone. La facciata \u00e8 ripartita in due ordini sovraesposti: ionico e corinzio, con paraste e cornici sagomate e sporgenti. Il largo impiego d'elementi convenzionali quali ghirlande, nicchie, mensole e finto parametro, ha permesso ugualmente di ottenere una decorazione nell\u2019insieme ben strutturata e armoniosa.\nNotevole, all'ingresso dell'attuale Via Gramsci, \u00e8 l'effetto del finto atrio d'accesso in contrapposizione con la parte superiore alleggerita dalla finestra gi\u00e0 esistente e dalle finte nicchie.\nIl punto di vista prospettico spostato verso destra valorizza la funzione di cannocchiale ottico."}
{"id": "8938511", "revid": "944090", "url": "https://it.wikipedia.org/wiki?curid=8938511", "title": "Dosso del Fiume Panaro", "text": "Il Dosso del Fiume Panaro, noto anche come Ramo della Lunga, \u00e8 un geosito caratterizzato da un dosso fluviale situato a nord di Finale Emilia, in provincia di Modena.\nPaleoalveo del Panaro, dal particolare risalto morfologico presso Finale Emilia, 5-6 m pi\u00f9 alto rispetto la pianura circostante, delimitando a est la Valle delle Partite, formato da sedimenti prevalentemente sabbiosi.\nStoria.\nAlla met\u00e0 del secolo XIX, il duca Francesco IV d'Este si trov\u00f2 ad affrontare con urgenza un generale riordino della rete idraulica dello Stato Estense, reso necessario dalle numerose rotte non solo del Po, ma anche del Secchia e del Panaro, i quali, dal 1813 al 1844, per ben 12 volte erano fuoriusciti dalle arginature, provocando rovinose esondazioni. In particolare, era in gioco la sopravvivenza fisica di Finale Emilia, dove l'alveo cittadino del Panaro, noto come il \"Ramo della Lunga\", innalzava progressivamente il suo fondo: le arginature in muratura dei porticati delle case lungo il fiume non bastavano pi\u00f9 e, ad ogni piena, era giocoforza alzarle con tavolati di legno e sacchetti di sabbia. I portici dell'odierna via Trieste a Finale Emilia, che fino agli ultimissimi anni del XIX secolo si affacciavano sul Ramo della Lunga, conservano ancora le originarie strutture \"idriche\": gi\u00e0 in parte \"accecati\" per contenere le acque delle piene, durante i massimi colmi di queste, le luci dei portici erano totalmente chiuse con tavolati e sacchi di sabbia.\nNel 1847 fu chiamato a consulto l'ingegnere idraulico Elia Lombardini e si decise, tra le altre cose, di sopprimere il Ramo della Lunga, e inalveare il Panaro in un nuovo alveo parallelo al Cavamento, costruendo altres\u00ec un nuovo Naviglio che, partendo da Bomporto, passasse a nord di Finale e si congiungesse nel nuovo Panaro, poco a sud di Santa Bianca. In quell'epoca, poich\u00e9 la navigazione rivestiva una notevole importanza economica, fu data la precedenza lavori del Naviglio di Modena, che furono per\u00f2 presto interrotti, cosicch\u00e9 i problemi di Finale furono demandati ai suoi abitanti, che continuarono a difendersi dalle acque con le tavole di legno e con i sacchi di sabbia.\nSolo nell'ultimo decennio del XIX secolo si diede inizio a Finale ai lavori del nuovo alveo per il Panaro e il Ramo della Lunga scomparve alla fine del secolo (1898 circa): Finale perdette cos\u00ec, per sempre, non solo la sua economia mercantile (i ricchi commercianti investiranno successivamente nell'agricoltura i loro capitali), ma anche la sua fisionomia fluviale, di porto mercantile. Nel XX secolo, con la riscoperta della storia locale, \u00e8 stata ipotizzata la riescavazione delle antiche conche e del canale cittadino.\nDescrizione.\nSi tratta di un paleoalveo del Panaro che si sviluppa tra Finale Emilia, Villa Via Rovere, Pilastrello, Scortichino, Santa Bianca di Bondeno, al limite sud est della Valle Le Partite. Il tratto tra Finale Emilia e Villa Via Rovere \u00e8 rappresentato da un dosso fluviale con notevole risalto morfologico: a luoghi, \u00e8 anche 5-6 metri pi\u00f9 alto rispetto alla pianura circostante. In corrispondenza di quest'alto morfologico affiorano sedimenti a granulometria prevalentemente sabbiosa, che si distinguono dalla litologia limo argillosa dei terreni circostanti. Il paleoalveo corrisponde al cosiddetto Ramo della Lunga del Panaro, attivo sino alla fine del sec. XIX. Poco a sud dell'abitato di Finale Emilia, infatti, il fiume si sdoppiava in due alvei: quello del Ramo della Lunga, che attraversava il centro abitato, e che serviva per la navigazione, e quello del Cavamento, che lambiva ad est la cittadina medesima. I due rami si riunivano presso Santa Bianca di Bondeno. Tra Villa Via Rovere e Santa Bianca di Bondeno, il Ramo della Lunga corrisponde al Canale Diversivo e conserva gli antichi argini.\nIl \"dosso\" tra Finale Emilia e Villa Via Rovere \u00e8 da ritenere, in considerazione del suo risalto morfologico, chiara espressione della pensilit\u00e0 dei corsi d'acqua in pianura e quindi un oggetto d'esemplarit\u00e0 didattica con grado d'interesse regionale."}
{"id": "8938516", "revid": "478814", "url": "https://it.wikipedia.org/wiki?curid=8938516", "title": "Mathias Bourgue", "text": "Dopo aver vinto diversi tornei nel circuito Futures ITF, dal 2015 gioca quasi esclusivamente nel circuito Challenger, nel quale ha conquistato due titoli. Il suo miglior ranking ATP \u00e8 il 140\u00ba posto raggiunto nell'aprile 2017. Ha vinto il suo primo incontro nel circuito maggiore al Roland Garros 2016 e al secondo turno ha perso al quinto set contro il n\u00ba 2 del mondo Andy Murray.\nCarriera.\nDa juniores vince 4 titoli ITF e nel marzo 2011 raggiunge il 12\u00ba posto mondiale di categoria. Debutta nel circuito ITF nel febbraio 2011 e subito ottiene la prima vittoria e i primi punti nel ranking ATP. La settimana dopo si presenta alle qualificazioni del torneo ATP di Marsiglia e viene eliminato al primo incontro. Deve attendere il novembre del 2012 per disputare la sua prima finale da professionista, che perde in due set da Lucas Pouille al torneo Futures Mexico F13. Nel febbraio 2013 fa il suo debutto con una wild card in un Challenger a Quimper e viene sconfitto al primo turno. In maggio fa la sua prima esperienza nelle qualificazioni di un torneo del Grande Slam al Roland Garros, vince il primo incontro e viene eliminato al secondo. Dopo quattro finali perse, in settembre vince il primo titolo da professionista battendo in due set l'egiziano Karim-Mohamed Maamoun nella finale del Futures Egypt F25.\nNell'aprile del 2014 vince il suo primo incontro in un Challenger a Santos, sconfiggendo l'idolo locale Rogerio Dutra Silva prima di essere eliminato dal vincitore del torneo M\u00e1ximo Gonz\u00e1lez. Tra il giugno e il luglio del 2014 vince 6 finali consecutive in tornei Futures in Croazia, Romania e Bulgaria che lo proiettano per la prima volta nella top 300 della classifica mondiale. Il 21 giugno 2015, alla sua prima finale in un Challenger, conquista il titolo a Blois superando nell'incontro decisivo per 2-6, 6-4, 6-2 il n\u00ba 107 ATP Daniel Mu\u00f1oz de la Nava. La vittoria gli garantisce il nuovo miglior ranking al 178\u00ba posto della classifica ATP.\nNel gennaio 2016 sconfigge per la prima volta un top 100, il n\u00ba 55 ATP V\u00edctor Estrella Burgos, nei quarti del Challenger di Bucaramanga e in semifinale si arrende a Gerald Melzer, che si aggiudicher\u00e0 il torneo. In maggio disputa ad Anning la sua seconda finale Challenger e soccombe in due set a Jordan Thompson. In giugno fa il suo esordio nel tabellone principale di un torneo del circuito maggiore al Roland Garros vincendo al primo turno contro il qualificato Jordi Samper Monta\u00f1a; sfiora l'impresa al secondo turno portandosi in vantaggio di due set a uno contro il n\u00ba 2 del mondo Andy Murray, il quale vince 6-3 al quinto e arriver\u00e0 in finale.\nNel febbraio 2017 supera per la prima volta le qualificazioni in un torneo ATP a Sofia e viene sconfitto al primo turno da Gilles M\u00fcller. La settimana successiva conquista il secondo trofeo Challenger in carriera a Cherbourg, battendo in finale Maximilian Marterer per 6-3, 7-6. Grazie alla semifinale raggiunta al Challenger cinese di Qingdao, persa contro Janko Tipsarevi\u0107, il 24 aprile 2017 fissa il suo nuovo miglior ranking mondiale alla 140\u00aa posizione.\nAlla sua seconda partecipazione al Roland Garros, perde al primo turno per mano di Borna \u0106ori\u0107. In giugno raccoglie solo 5 giochi nella finale del Challenger di Lione disputata contro F\u00e9lix Auger-Aliassime. Nel gennaio 2018 ottiene una prestigiosa vittoria al secondo turno delle qualificazioni dell'Australian Open superando l'emergente Taylor Fritz, n\u00ba 91 ATP, ma l'accesso al main draw gli viene negato da Salvatore Caruso. In febbraio esce dalla top 200 e ha inizio un periodo avaro di risultati che lo costringe ad affrontare spesso le qualificazioni per giocare nei Challenger; in giugno si ritrova al 331\u00ba posto del ranking.\nTorna a disputare una finale Challenger nell'ottobre del 2019 a Mouilleron-le-Captif e viene sconfitto in due set da Mikael Ymer. Subisce l'identica sorte nel settembre 2020 nella finale del Challenger di Ia\u0219i, dove Carlos Taberner si impone per 6-4, 7-6. Con questo risultato si riporta a ridosso del 200\u00ba posto mondiale e si mantiene su queste posizioni fino all'aprile del 2021, quando raggiunge la finale al Challenger di Spalato; perde in due set contro Kacper \u017buk ma rientra nella top 200 dopo oltre tre anni. Segue un periodo di appannamento e verso fine stagione disputa le semifinali nei Challenger di Murcia e Roanne.\nStatistiche.\n\"Aggiornate al 21 febbraio 2022.\""}
{"id": "8938518", "revid": "767487", "url": "https://it.wikipedia.org/wiki?curid=8938518", "title": "Casa del boia (Roma)", "text": "La Casa del boia o Casa di Mastro Titta \u00e8 una casa medievale situata al numero 4 di vicolo del Campanile, nel rione Borgo di Roma.\nStoria e descrizione.\nL'edificio \u00e8 una casa del XV secolo, con resti decorativi in grisaille sulla parte anteriore (ancora visibili, ma deteriorati), restaurata nel 1936 per ordine di Gaetano Latmiral, proprietario di Palazzo Latmiral, nel quale \u00e8 inglobata. Secondo il Vasari, l'autore della decorazione sarebbe Giulio Romano, che fece costruire intorno al 1520 al centro del Borgo Novo una facciata in grafite con alcuni prigionieri e tante altre belle opere. Il piano terra, dove il portale \u00e8 rivestito di false figure scolpite; il primo piano, tra le quattro finestre ad arco, \u00e8 rappresentato da quattro re Daci prigionieri e da un giardino di mucche addormentate rubate da Mercurio; ne Fregio confini tra il primo e il secondo piano, lo stemma dei Medici tra i leoni; al secondo piano quattro figure femminili mitologiche e Argo con tre mucche; sul fregio in alto ci sono leoni alati e vasi con frutta, e all'ultimo piano si trovano teste di leone.\nLa casa \u00e8 stata restaurata nuovamente nel 1980.\n\"Mastro Titta\".\nGiovanni Battista Bugatti, meglio noto come \"Mastro Titta\", \u00e8 il famoso carnefice della Roma papale. Questo personaggio ha lasciato una traccia precisa della \"giustizia\" da lui resa, registrando per ciascuno i dati generali della vittima, il luogo dell'esecuzione e il delitto commesso. Da questo elenco sappiamo che gli interventi di Mastro Titta furono 516, effettuati dal marzo 1796 all'agosto 1864; Titta mor\u00ec il 18 giugno 1869. Le esecuzioni avvennero in una sorta di luogo teatrale sul Ponte Sant'Angelo, Piazza del Popolo o Via dei Cerchi. \u00c8 generalmente rappresentato come una persona onorevole, colta e felice nello svolgimento delle sue funzioni, per il quale ha ricevuto il simbolico premio di un \"papetto\", l'equivalente di trecento lire italiane. Si sa che non fu l'ultimo boia pontificio: infatti Vincenzo Balducci divenne suo aiutante nel 1850 e continu\u00f2 la sua sanguinosa missione fino al 9 luglio 1870."}
{"id": "8938522", "revid": "1977442", "url": "https://it.wikipedia.org/wiki?curid=8938522", "title": "NGRTD", "text": "NGRTD (noto anche come N\u00e9gritude) \u00e8 il quarto album in studio del rapper francese Youssoupha, pubblicato il 18 maggio 2015 da Bomay\u00e9 Music."}
{"id": "8938523", "revid": "1573940", "url": "https://it.wikipedia.org/wiki?curid=8938523", "title": "Macroramphosus", "text": "Macroramphosus () \u00e8 un genere di pesci marini appartenenti alla famiglia Centriscidae.\nDistribuzione e habitat.\nIl genere ha distribuzione cosmopolita con l'eccezione dei mari polari. Nel mar Mediterraneo \u00e8 presente \"M. scolopax\".\nSono pesci pelagici che vivono in banchi nei piani circalitorale e batiale.\nDescrizione.\nHanno aspetto caratteristico con muso allungato tipico dei Syngnathiformes e il secondo raggio della pinna dorsale ingrossato.\nSono pesci di taglia medio-piccola che non supera i 20 cm.\nBiologia.\nComportamento.\nVivono in banchi.\nAlimentazione.\nSi nutrono di zooplancton.\nTassonomia.\nIl genere comprende 2 specie:"}
{"id": "8938525", "revid": "436907", "url": "https://it.wikipedia.org/wiki?curid=8938525", "title": "End of Time (Gojira)", "text": "End of Time \u00e8 un singolo del gruppo musicale francese Gojira, pubblicato il 21 aprile 2012.\nDescrizione.\nIl singolo, al pari del lato B \"Bleeding\", \u00e8 stato originariamente registrato dal gruppo nel 1997 per il demo \"Possessed\", all'epoca pubblicato quando la formazione era ancora nota con il nome Godzilla. Il disco \u00e8 stato reso disponibile inizialmente per l'annuale Record Store Day, venendo distribuito successivamente anche presso alcuni negozi online."}
{"id": "8938532", "revid": "1318658", "url": "https://it.wikipedia.org/wiki?curid=8938532", "title": "Diptyque", "text": "Diptyque (in francese: \"dittico\", in italiano: \"due parti\", in greco antico: \u03b4\u03af\u03c0\u03c4\u03c5\u03c7\u03bf\u03c2) \u00e8 una casa di profumi parigina di fama mondiale fondata nel 1961. Tutte le eaux de toilette sono progettate come fragranze unisex. Le eaux de toilette pi\u00f9 conosciute al mondo sono \"Philosykos\" (italiano: \"amico dei fighi\", greco moderno: \u03c6\u03b9\u03bb\u03cc\u03c3\u03c5\u03ba\u03bf\u03c2), \"Do Son\" (quartiere di H\u1ea3i Ph\u00f2ng in Vietnam) e \"L'eau\" (italiano: \"L'acqua\").\nStoria.\nL'azienda \u00e8 stata fondata nel 1961 da Desmond Knox-Leet, Christiane Gautrot e Yves Coueslant. Hanno aperto un negozio sul Boulevard Saint-Germain a Parigi. All'inizio offrivano vari tessuti, mobili per la casa e anche profumi inglesi. Nel 1963, hanno offerto la prima candela profumata come loro creazione. Non \u00e8 stato fino al 1968 che il negozio ha portato la sua prima eau de toilette chiamata \"L'eau\". Da quel momento in poi, la strategia dell'azienda cambi\u00f2 e la vendita di eaux de toilette, fragranze per ambienti e candele profumate divenne il business principale. Nel 2005, Diptyque fu acquistata dal fondo azionario Manzanita Capital Ltd. di Londra. \nIl negozio al dettaglio \u00e8 ancora la sede dell'azienda e si trova sull'etichetta di ogni bottiglia di profumo. A Parigi, l'azienda possiede altre tre boutique. Altre boutique si trovano anche a Amsterdam, Basilea, Berlino, Londra, Milano, New York City, Roma, San Francisco e Tokyo."}
{"id": "8938534", "revid": "994893", "url": "https://it.wikipedia.org/wiki?curid=8938534", "title": "Abbreviazioni bibliche", "text": ""}
{"id": "8938539", "revid": "15756", "url": "https://it.wikipedia.org/wiki?curid=8938539", "title": "Francesco Vecchiacchi", "text": "Biografia.\nNato a Filicaia, frazione di Camporgiano, in provincia di Lucca, nel 1902, si laure\u00f2 in fisica matematica all'Universit\u00e0 di Pisa nel 1925 con 110 e lode. In seguito, divenne assistente del fisico Luigi Puccianti. Nel periodo universitario, influenzato dallo zio materno ingegner Muzio Pellegrineschi, si appassion\u00f2 alla radiotecnica, e durante le vacanze estive costru\u00ec da solo un radio ricevente.\nNel 1927, Vecchiacchi si trasfer\u00ec a Livorno dove ottenne il diploma all'Istituto Elettrotecnico e delle Comunicazioni della Marina presso l'Accademia Navale, fondato dallo scienziato Giancarlo Vallauri, e dove dal 1928 insegn\u00f2 misure elettriche. Nel 1930 ottenne la libera docenza in radiocomunicazioni dalla commissione giudicatrice del Ministero dell'educazione nazionale, formata dallo stesso Vallauri, e dai fisici Quirino Majorana e Giuseppe Vanni. A causa di problemi economici, nel 1932, dovette lasciare l'istituto livornese di cui aveva assunto anche la direzione, ed emigr\u00f2 a Milano, dove fu assunto dalla Magneti Marelli che gli affid\u00f2 la direzione del laboratorio radio dello stabilimento di Sesto San Giovanni. Detto laboratorio, inizi\u00f2 la costruzione della prima campata del ponte radio a onde corte Milano-Monte Cimone nell'Appennino tosco-emiliano. \nNel 1937, divenne docente al Politecnico di Milano, dove diede vita al primo corso di Comunicazioni elettriche e Radiotecnica. Vecchiacchi, in qualit\u00e0 di ideatore e direttore dei lavori per le stazioni radio, era contemporaneamente impegnato nella progettazione ed esecuzione della prima stazione trasmittente televisiva della Magneti Marelli, costruita e installata alla torre del parco di Milano durante la Fiera Campionaria del 1939. Nello stesso periodo, realizz\u00f2 il secondo ponte radio che collegava Milano con Roma. \nA partire dalla fine della Seconda guerra mondiale, il laboratorio Marelli diretto da Vecchiacchi condusse ricerche e sviluppi di avanguardia nel campo dei ponti radio a microonde a grande capacit\u00e0. Nel 1952, Vecchiacchi realizz\u00f2 il ponte radiotelevisivo sperimentale Torino-Milano primo collegamento a larga banda in Italia per le trasmissioni RAI. Poco tempo dopo, il fisico toscano inizi\u00f2 i lavori per realizzare il ponte radio Milano-Palermo in grado di portare il programma televisivo ripreso in qualsiasi punto della penisola a tutti i trasmettitori nazionali e alla rete europea.\nNel 1953, l'Universit\u00e0 di Pisa gli confer\u00ec la laurea \"honoris causa\" in ingegneria industriale. Ammalatosi di tumore, dovette interrompere la sua attivit\u00e0, e la malattia lo condusse alla morte, che lo colse a Milano il 20 settembre 1955, all'et\u00e0 di 52 anni."}
{"id": "8938562", "revid": "277947", "url": "https://it.wikipedia.org/wiki?curid=8938562", "title": "Ludwig Dessoir", "text": "Biografia.\nLudwig Dessoir si afferm\u00f2 a Lipsia nel 1834, poi recit\u00f2 a Breslavia, Praga, Vienna e Pest, dal 1839 prese il posto di K. Devrient a Karlsruhe nel teatro di corte, dopo di che ebbe successo per lungo tempo al K\u00f6nigliches Schauspielhaus di Berlino, dal 1849 al 1872, dove interpret\u00f2 ruoli dapprima di amoroso, poi di primattore soprattutto nelle opere classiche (William Shakespeare, Friedrich Hebbel, Friedrich Schiller, Johann Wolfgang von Goethe),anche se \u00e8 da menzionare prevalentemente per le sue riuscite interpretazioni di Shakespeare.\nInfatti nel 1855 recit\u00f2 a Londra, dove i critici teatrali paragonarono favorevolmente il suo \"Otello\" ai ritratti di Edmund Kean e William Charles Macready.Il suo Otello si caratterizz\u00f2 per un'intensit\u00e0 moderata che era in contraddizione con la violenza melodrammatica dell'interpretazione abituale del Moro.\nSi caratterizz\u00f2 e si distinse per un'acutezza interpretativa che, nonostante le sue ottime doti, lo salv\u00f2 sempre da ogni eccesso individualistico. "}
{"id": "8938565", "revid": "767487", "url": "https://it.wikipedia.org/wiki?curid=8938565", "title": "La Bonne Aventure", "text": "La Bonne Aventure e un film del 1932 diretto da Henri Diamant-Berger.\nTrama.\nAll'insegnante di mezza et\u00e0, di educazione fisica Etienne, un indovino gli predice che, gli restano solo due mesi di vita. L'indovino era stato assunto per spaventare il giovane e ricco Bernard ma grazie a un caso di identit\u00e0 errata sbaglia la fa a lui. Etienne allora decide di vivere appieno i suoi ultimi mesi di vita e di conseguenza diventa milionario ai tavoli da gioco di Monte Carlo."}
{"id": "8938569", "revid": "599013", "url": "https://it.wikipedia.org/wiki?curid=8938569", "title": "Riccardo Porchera", "text": "Carriera.\nCresciuto nel settore giovanile dell', con la formazione lombarda si \u00e8 aggiudicatotra gli altri titolilo scudetto del 2017 nelle vesti di terzo portiere; successivamente ha militato anche nel e nel . Dopo aver fatto ritorno nella compagine giallorossa, fu tra i protagonisti della finale della Coppa Italia 2020-2021 contro il : una parata di Porchera, subentrato a Valent\u00edn Grimalt durante la sequenza dei tiri di rigore, risult\u00f2 determinante per consegnare alla squadra laudense la quarta coccarda tricolore della sua storia. Nella stessa stagione vinse il suo secondo scudetto come portiere di riserva, contribuendo cos\u00ec al \"double\" realizzato dall'Amatori Lodi."}
{"id": "8938572", "revid": "80339", "url": "https://it.wikipedia.org/wiki?curid=8938572", "title": "Era\u010dimo", "text": "LEra\u010dimo () \u00e8 un fiume della Russia siberiana orientale, affluente di destra della Tunguska Inferiore. Scorre nel Territorio di Krasnojarsk.\nNasce dal versante meridionale dell'altopiano Putorana; il suo bacino si trova tra quelli della Severnaja (nord-ovest) e della Tuton\u010dana (sud-est), entrambi affluenti della Tunguska Inferiore. L'Era\u010dimo scorre in direzione prevalentemente nord-est/sud-ovest in una regione dal clima rigido, al centro della taiga quasi disabitata. Il fiume ha una lunghezza di 218\u00a0km, il bacino misura 9\u00a0140\u00a0km\u00b2. Sfocia nella Tunguska Inferiore a 125\u00a0km dalla foce nei pressi della localit\u00e0 di Bol'\u0161oj Porog. \nIl fiume si congela a ottobre e sgela a fine aprile - met\u00e0 maggio. \u00c8 frequentato per il \"rafting\" e la pesca, Il fiume \u00e8 popolato da: taimen, \"Brachymystax lenox\", temolo, pesce persico, ido, luccio e coregoni . \nCollegamenti esterni.\n&lt;"}
{"id": "8938578", "revid": "1488558", "url": "https://it.wikipedia.org/wiki?curid=8938578", "title": "Mario Di Maio", "text": "Biografia.\nFiglio di un antifascista e partigiano attivo contro il regime gi\u00e0 a partire dal 1922, e per questo spesso preso di mira dai fascisti, anche a seguito del suo rifiuto di iscriversi al partito fascista, Mario Di Maio nacque a Roma, nel quartiere di San Lorenzo.\nFu testimone diretto del bombardamento del quartiere del 19 maggio 1943. Ai tempi del bombardamento, Di Maio si trovava nel carcere minorile di San Lorenzo, a via dei Reti, in quanto aveva picchiato il figlio di un fascista, e riusc\u00ec a fuggirvi proprio durante i bombardamenti, saltando dal secondo piano dell'edificio e mettendo in salvo un bambino rimasto ferito durante il bombardamento.\nUnitosi alla formazione partigiana Bandiera Rossa con il nome di battaglia di \"Er Nanetto\", prese parte alla battaglia di Porta San Paolo durante l'occupazione tedesca di Roma e si rec\u00f2 in seguito a combattere in Abruzzo.\nFu al centro di alcune polemiche nei confronti della giunta di Virginia Raggi, prima quando il 19 luglio 2016 gli fu negata la parola durante una commemorazione del bombardamento di San Lorenzo, e in seguito quando il 23 aprile 2018 fu invitato presso la sala consiliare del Municipio XI per un convegno sulla Resistenza, ma all'evento non era presente pubblico.\nNell'ottobre 2018 era l'ultimo partigiano rimasto in vita nel quartiere San Lorenzo, nonch\u00e9 figura molto ammirata dalla comunit\u00e0 del quartiere. Si dedic\u00f2 anche all'attivit\u00e0 di poeta."}
{"id": "8938579", "revid": "436907", "url": "https://it.wikipedia.org/wiki?curid=8938579", "title": "Stranded (Gojira)", "text": "Stranded \u00e8 un singolo del gruppo musicale francese Gojira, pubblicato il 22 aprile 2016 come primo estratto dal sesto album in studio \"Magma\".\nDescrizione.\nIl brano \u00e8 tra i pi\u00f9 accessibili dell'album grazie al suo riff di chitarra nelle strofe e al ritornello, pur mantenendo sonorit\u00e0 tipicamente groove metal. Secondo quanto spiegato dal frontman Joe Duplantier, il riff principale \u00e8 ispirato allo stile dei primi Pantera ed \u00e8 nato durante una jam session improvvisata con un DigiTech Whammy.\nVideo musicale.\nIl video, diretto da Vincent Caldoni, mostra scene del gruppo eseguire il brano in una casa piena di persone con indosso maschere da cane con altre in cui viene mostrata una donna in una stanza contorcersi a terra verso il finale."}
{"id": "8938580", "revid": "74173", "url": "https://it.wikipedia.org/wiki?curid=8938580", "title": "Prefetti della provincia di Terni", "text": "Elenco completo dei prefetti della provincia di Terni dal 1926."}
{"id": "8938582", "revid": "1828520", "url": "https://it.wikipedia.org/wiki?curid=8938582", "title": "Campionato nazionale Under-19 (calcio a 5 femminile)", "text": "Il Campionato nazionale Under-19 femminile \u00e8 una competizione di calcio a 5 femminile, la pi\u00f9 importante del calcio a 5 femminile giovanile. \u00c8 organizzata dalla Divisione Calcio a 5 e riservata alle ragazze che non abbiano ancora compiuto il 20\u00ba anno di et\u00e0 nell'anno di inizio della stagione sportiva. Il torneo si articola in molti gironi territoriali ognuno dei quali esprime diverse formazioni che prenderanno poi parte alla fase nazionale ad eliminazione diretta. La prima edizione si \u00e8 giocata nella stagione 2018-2019.\nAl campionato riservato alle Under 19, la Divisione Calcio a 5 affianca una coppa di categoria e la supercoppa italiana di categoria nella quale si affrontano le campionesse d'Italia e le detentrici della coppa."}
{"id": "8938584", "revid": "2099553", "url": "https://it.wikipedia.org/wiki?curid=8938584", "title": "Cathedral Basilica of Our Lady of Peace", "text": ""}
{"id": "8938590", "revid": "1363832", "url": "https://it.wikipedia.org/wiki?curid=8938590", "title": "Khioniya Guseva", "text": ""}
{"id": "8938593", "revid": "2166030", "url": "https://it.wikipedia.org/wiki?curid=8938593", "title": "Taban\u0131yassi Mehmed Pasci\u00e0", "text": " Fu Beilerbei dell'Eyalet d'Egitto dal settembre 1628 all'ottobre 1630. Ha servito come Gran Visir dal 18 maggio 1632 al 1637 sotto il sultano Murat IV. Durante i primi anni del suo mandato, ebbe il sostegno del sultano grazie al suo servizio nella campagna nell'Iran nordoccidentale (nota come Campagna di Revan). Tuttavia, dopo il ritorno del sultano a Costantinopoli, Mehmed Pasci\u00e0 non \u00e8 riuscito a difendere il forte di Revan (l'odierna Erevan) dal contrattacco persiano e il sultano lo licenzi\u00f3 dal suo incarico. Negli ultimi anni fu nominato governatore di Silistra. Nel 1637, Murat IV divenne sospettoso nei confronti di Mehmed Pasci\u00e0 e lo accus\u00f2 di aver tentato di iniziare una rivolta in alcune parti dell'Impero. Il sultano lo imprigion\u00f2 prima nella fortezza di Yedikule e poi lo giustizi\u00f2 annegando il 2 febbraio 1637."}
{"id": "8938603", "revid": "2110845", "url": "https://it.wikipedia.org/wiki?curid=8938603", "title": "Michel Graillier", "text": "Biografia.\nDall'et\u00e0 dei quattro fino a quella dei diciotto, Michel Graillier studia pianoforte classico nella cittadina francese di Lens. In adolescenza il suo interesse si sposta verso la batteria ed \u00e8 proprio suonando questo strumento che si esibisce per la prima volta in pubblico con i \"Les Chaps\", un gruppo amatoriale di musica y\u00e9y\u00e9. \nDopo aver concluso il periodo di formazione nelle classes pr\u00e9paratoires, entra nella scuola di ingegneria ISEN di Lille, dove incontra il contrabbassista Didier Levallet che lo introduce alla musica jazz. Nel 1968, con un diploma di ingegneria in mano, si trasferisce a Parigi dove inizia ad esibirsi nei club, in particolare al Cam\u00e9l\u00e9on in trio con Aldo Romano e Jean-Fran\u00e7ois Jenny-Clark. Durante la sua permanenza nella capitale francese, incide album insieme al sassofonista Steve Lacy e, per tre anni, accompagna il violinista Jean-Luc Ponty. Nel 1970 pubblica \"Agartha,\" il suo primo album da leader e che vede come accompagnatori: Alby Cullaz e Bernard Lubat. Lo stesso anno, diventa membro del gruppo Piano Puzzle insieme a Georges Arvanitas, Ren\u00e9 Urtreger e Maurice Vander. Successivamente, per motivi personali, Graillier si prende una pausa dal mondo della musica.\nRitornato sulla scena musicale, dal 1972 al 1974 suona come tastierista del gruppo di musica jazz fondato dal batterista Christian Vander: Magma. Fu anche accompagnatore del chitarrista jazz Christian Escoud\u00e9 e del sassofonista e compositore francese Fran\u00e7ois Jeanneau. Per diversi anni, si \u00e8 esibito suonando il pianoforte al club Riverbop, dove ha avuto l'opportunit\u00e0 di accompagnare molti musicisti tra cui americani come il batterista Philly Joe Jones e il sassofonista Steve Grossman. Successivamente si \u00e8 esibito al Dr\u00e9her e alla Magnetic Terrasse, accompagnato per lo pi\u00f9 da Alby Cullaz e Christian Vander, ma anche da Barney Wilen o Jacques Pelzer.\nNel 1977 avviene un incontro di particolare importanza per Graillier. Il sassofonista Jacques Pelzer, di cui Graillier sposer\u00e0 la figlia Micheline, suonatrice di batteria, lo introduce al trombettista Chet Baker. Tale incontro fu l'inizio di una collaborazione tra i due che durer\u00e0 per quasi dieci anni. \nOltre alla collaborazione con il musicista statunitense, Graillier suon\u00f2 insieme a: \u00c9ric Le Lann, Philip Catherine, Jacques Thollot, Richard Raux, Jean-Pierre Debarbat, Alain Jean-Marie, Paolo Fresu e Pharoah Sanders. Non di minore importanza furono le sue partecipazioni in duo con il contrabbassista Riccardo Del Fra e in trio con Alby Cullaz e Simon Goubert. Nel corso della sua carriera, \u00e8 stato accompagnatore non solo di musicisti ma anche di cantanti come: Julos Beaucarne, Jacques Bertin, Maxime le Forestier, Eddy Mitchell, St\u00e9phanie Crawford, Elisabeth Caumont e Stella Vander. \nMuore in ospedale a Parigi, per complicazioni legate a una malattia, il 12 febbraio 2003 all'et\u00e0 di 56 anni.\nStile.\nMichel Graillier considera Bud Powell, Bill Evans, McCoy Tyner ed Herbie Hancock i pianisti che per lui furono di maggiore influenza.\nIn riferimento a tali influenze, Graillier si \u00e8 espresso cos\u00ec:\nIn una breve autobiografia, Michel Graillier ha scelto di citare una frase di Pascal Anquetil a proposito del suo stile: \"Aleggia in tutta la sua musica una sorta di nebbia favorevole ai sogni e alle dolci derive. Un clima di pace ritrovata che si prova a volte, senza sapere bene perch\u00e9, in certe notti d'estate.\""}
{"id": "8938608", "revid": "1369234", "url": "https://it.wikipedia.org/wiki?curid=8938608", "title": "Los Angeles Galaxy 2021", "text": ""}
{"id": "8938612", "revid": "1369234", "url": "https://it.wikipedia.org/wiki?curid=8938612", "title": "Los Angeles Galaxy 2020", "text": ""}
{"id": "8938614", "revid": "1369234", "url": "https://it.wikipedia.org/wiki?curid=8938614", "title": "Los Angeles Galaxy 2019", "text": ""}
{"id": "8938616", "revid": "1369234", "url": "https://it.wikipedia.org/wiki?curid=8938616", "title": "Los Angeles Galaxy 2018", "text": ""}
{"id": "8938621", "revid": "1369234", "url": "https://it.wikipedia.org/wiki?curid=8938621", "title": "Los Angeles Galaxy 2017", "text": ""}
{"id": "8938636", "revid": "6923", "url": "https://it.wikipedia.org/wiki?curid=8938636", "title": "Sebastian Ochsenkun", "text": "Biografia.\nEra figlio di J\u00f6rg Ochsenkun, un barbiere e costruttore di strumenti musicali, e fu studente di Hans Vogel.\nDal 1544 fu liutista alla corte di Ottone Enrico del Palatinato-Neuburg; nel 1556, quando Ottone Enrico divent\u00f2 elettore palatino ad Heidelberg, vi si trasfer\u00ec e nel 1558 Ochsenkun pubblic\u00f2, in un volume dedicato a Ottone Enrico, una raccolta di canzoni e mottetti intitolata \"Tabulaturbuch auff die Lauten\" che conteneva lavori dalla collezione musicale della corte di Heidelberg. Gli furono anche affidate funzioni pubbliche: come pesatore della farina era responsabile della convalida di tutta la farina venduta ad Heidelberg.\n\u00c8 sepolto accanto alla moglie, Sibylla Sebastiani Ochsenkun, che mor\u00ec nel settembre del 1571."}
{"id": "8938647", "revid": "5585", "url": "https://it.wikipedia.org/wiki?curid=8938647", "title": "Mediterraneo/Se puoi parlare", "text": "Mediterraneo/Se puoi parlare \u00e8 un singolo di Milva, pubblicato dalla Ricordi nel 1972.\nMediterraneo.\nNel 1972 Milva ritorna al \"Festival di Sanremo\" dopo tre anni d'assenza della kermesse (la sua ultima partecipazione risaliva al 1969) con il brano \"Mediterraneo\", scritto da Enrico Riccardi su musica di Luigi Albertelli su arrangiamento diretto dal maestro Natale Massara. \nLa canzone passa il turno e accede alla finale, posizionandosi al dodicesimo posto nella classifica definitiva. Si tratta di una canzone che parla di un amore proibito ambientato al sud, un Mediterraneo ricco di figure evocative di un passato che non esiste pi\u00f9. \nIl brano fu inserito nell'album \"La filanda e altre storie\". Tra aprile e giugno del 1972 fu inoltre la sigla di chiusura dell'ultima edizione trimestrale (la 24\u00b0) della trasmissione radiofonica \"Gran variet\u00e0\", nella quale Milva era la cantante ospite fissa.\nSe puoi parlare.\n\"Se puoi parlare\" \u00e8 la canzone pubblicata sul lato B del singolo, scritta da Arfermo, pseudonimo di Federico Monti Arduini su musica di Eugenio Vinciguerra. Il brano non fu inserito nell'album, ma fu pubblicato in una raccolta uscita per il mercato giapponese dal titolo \"Mediterraneo / Milva Golden Hits\" e nel 2007 nella raccolta \"Le pi\u00f9 belle di...\".\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10660 (in alcune tirature il codice \u00e8 stato immesso come SRL 10.660), ed \u00e8 stato distribuito anche in Yugoslavia e Svizzera."}
{"id": "8938678", "revid": "941725", "url": "https://it.wikipedia.org/wiki?curid=8938678", "title": "Museo dell'acquedotto di Chestnut Hill", "text": "Il museo dell'acquedotto di Chestnut Hill (anche conosciuto come Waterworks Museum) \u00e8 un museo ricavato da un edificio che in origine era una stazione di pompaggio ad alto servizio dell'acquedotto metropolitano di Boston. L'edificio, in stile romanico richardsoniano, contiene dispositivi di ingegneria meccanica ben conservati.\nL'acquedotto.\nNegli anni di maggior utilizzo, l'acquedotto pompava fino a cento milioni di litri d'acqua ogni giorno. La stazione fu dismessa negli anni '70 e in seguito alcuni dei suoi edifici furono trasformati in condomini. Dopo un periodo di inattivit\u00e0, la stazione di pompaggio \u00e8 stata restaurata e nel 2007 \u00e8 stato istituito il \"Waterworks Preservation Trust\" per sovrintendere alla sua conversione in museo. Nel marzo 2011 l'edificio \u00e8 stato riaperto al pubblico come museo dell'acquedotto.\nStoria.\nA partire dal 1850, la citt\u00e0 di Boston inizi\u00f2 a modernizzare il suo approvvigionamento idrico, che all'epoca era una combinazione di pozzi, acqua di stagno e tubazioni a valle del bacino idrico di Natick. \nNel 1870 le istituzioni della citt\u00e0 di Boston decisero che la citt\u00e0 aveva bisogno di aumentare la filtrazione e il pompaggio dell'acqua e iniziarono a esaminare le opzioni. Nel 1886 fu progettata la stazione di pompaggio \"ad alto servizio\" e l'anno successivo divenne operativa come stazione di pompaggio di Chestnut Hill, solo pochi anni dopo la prima stazione di questo tipo al mondo, in Germania. L'acqua veniva pompata da questa stazione in salita fino al bacino idrico di Fisher Hill, dove la gravit\u00e0 avrebbe poi spinto l'acqua nell'area circostante.\nNel 1894 la stazione mise in funzione una terza pompa dell'acqua, alimentata a vapore e progettata da Erasmus Darwin Leavitt. Il motore di pompaggio Leavitt-Riedler, come fu successivamente chiamato, fu presentato come \"il motore di pompaggio pi\u00f9 efficiente del mondo\" e rimase in funzione fino al 1928. Nel XX secolo venne dichiarato come un punto di riferimento storico dell'ingegneria meccanica dalla American Society of Mechanical Engineers. \u00c8 stato completamente restaurato dal museo."}
{"id": "8938682", "revid": "767487", "url": "https://it.wikipedia.org/wiki?curid=8938682", "title": "Judas Iscariot", "text": "I Judas Iscariot sono stati un gruppo musicale black metal statunitense. Hanno preso il via nel 1992 come progetto solista di Andrew Harris, portato avanti con lo pseudonimo di Akhenaton (prendendo come riferimento l'omonimo faraone egizio).\nCon l'uscita di Heaven in Flames (1999), Duane Timlin (ossia Cryptic Winter) si un\u00ec alla band come batterista di sessione. Durante il 1999 e il 2000, la band si \u00e8 esibita due volte dal vivo con una formazione composta da membri dei Nargaroth, Krieg, Absu e Maniac Butcher.\nDopo essersi trasferito in Germania, Akhenaton ha annunciato la fine dei Judas Iscariot il 25 agosto 2002.\nIdeologia.\nCome sotteso dal nome della band, Akhenaton considerava la storia dei Judas Iscariot come una sorta di documentazione della lotta dell'individuo contro i confini morali stabiliti dal cristianesimo. Inoltre ha espresso un certo disprezzo verso il capitalismo, che ha liquidato come inestricabilmente legato al materialismo. Akhenaton ha affermato che la sua musica aveva lo scopo di dare agli altri la forza di vivere in un mondo compromesso dal materialismo e dall'ideologia religiosa irrazionale.\nAlcuni dei testi dei primi album dei Judas Iscariot sono presi in prestito dalle opere del poeta inglese e mistico cristiano William Blake, cos\u00ec come dal poeta inglese Percy Bysshe Shelley, fondamentali per comprendere la connessione tra il romanticismo oscuro, l'esoterismo e la loro connessione ai testi heavy metal.\nAkhenaton ha ripetutamente negato l'associazione con il movimento black metal nazionalsocialista. In un'intervista ha dichiarato: \"Judas Iscariot non \u00e8 un gruppo nazista. Nemmeno io sono nazista [...] Se altre band pensano di dover includere la politica nella loro musica, sono affari loro, ma questo non ha nulla a che fare con la mia band.\""}
{"id": "8938688", "revid": "1318658", "url": "https://it.wikipedia.org/wiki?curid=8938688", "title": "Distretto di Hennebont", "text": "Il distretto di Hennebont era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Hennebont, Bubry, Inguiniel, Guidel, Kervignac, Languidic, Lorient, Plouay, Pont-Scorff e Port Libert\u00e9."}
{"id": "8938690", "revid": "6923", "url": "https://it.wikipedia.org/wiki?curid=8938690", "title": "Battle of the Garages", "text": "Battle of the Garages \u00e8 una collana di compilation di brani di garage rock pubblicata dalla Voxx Records dal 1981 al 1986."}
{"id": "8938693", "revid": "1271241", "url": "https://it.wikipedia.org/wiki?curid=8938693", "title": "6 Ore di Monza", "text": ""}
{"id": "8938695", "revid": "1875018", "url": "https://it.wikipedia.org/wiki?curid=8938695", "title": "Re di Aksum", "text": ""}
{"id": "8938698", "revid": "125035810", "url": "https://it.wikipedia.org/wiki?curid=8938698", "title": "Abbazia di San Savino di Jesi", "text": "L\u2019abbazia di San Savino, che secondo la tradizione sarebbe stata costruita nell\u2019Alto Medioevo, si trova nel comune di Jesi nella zona del Campo Boario e di cui restano solo evidenze archeologiche.\nStoria.\nPietro Grizi, detto il Grizio nel 1578 scrive Il ristretto delle istorie di Jesi, attribuendo ai Goti la fondazione dell\u2019abbazia intorno alla prima met\u00e0 del VI secolo d.C. ed il suo restauro tra il VII e l\u2019VIII secolo d.C. ai Longobardi con monaci dell'abbazia di Farfa che seguivano la regola mista di san Colombano e san Benedetto, fino alla riforma generale benedettina di Benedetto d'Aniane.\nLa prima memoria storica dell\u2019abbazia risale al 5 luglio 1222 quando papa Onorio III con la \u00a0bolla pontificia n.7 del 1222 si rivolge al Vescovo di Jesi e all\u2019Abate di San Savino per indurre gli Jesini a sottostare al volere Papale giurando fedelt\u00e0 alla Chiesa; gi\u00e0 da questa data riscontriamo che il monastero fosse abbastanza importante e potente tanto da essere chiamato in causa dalla Curia Pontificia stessa. Un secondo documento riguardante l\u2019abbazia indica che nel 1230 viene stipulato un accordo a Pierosara, tra l\u2019abate di San Savino Attone e l\u2019abate di San Vittore alle Chiuse in merito alla chiesa di San Michele di Lappurano sulla quale entrambi ritenevano di avere diritti. \nDalle \"rationes decimarum\" \u00a0del 1290 si attesta che parte delle decime ecclesiastiche dovevano essere\u00a0 pagate in \"palatio\" San Savini, l\u2019abate venne incaricato di raccogliere la decima a cui erano tenute le chiese della citt\u00e0 e Diocesi di Jesi. Nel 1304 un monaco di San Savino, insieme ad altri religiosi jesini, vennero incaricati dal rappresentante pontificio di procedere alla revisione della sentenza che obbligava Jesi a cedere a Fabriano i contesi castelli di Rovellone, Avoltore e Precicchie, sentenza contro la quale Jesi aveva presentato appello. \nTra il XII e XIV secolo viene ristrutturato l\u2019edificio ecclesiastico, anche se molto imponente l\u2019edificio sembrerebbe avere problemi statici che porteranno nel 1454 la necessaria ricostruzione della cappella riservata al culto di San Savino. Il monastero verso la met\u00e0 del XIV secolo \u00e8 in piena decadenza, nel 1458 Callisto III trasferisce i beni dell\u2019abbazia alla mensa vescovile di Jesi. L\u2019abbazia ebbe vita fino alla met\u00e0 del sec. XV.\nNel XVI secolo, Baldassino Baldassini costruisce una chiesa con la stessa dedica: l\u2019attuale San Savino Nuovo. L\u2019edificio si presenta in forme severe e squadrate, con pareti completamente in cotto, con una semplice porta d\u2019ingresso priva di elementi decorativi e con quattro nicchie costruite per ospitare delle statue. \nNel 1974 vennero ritrovati i resti dell\u2019abbazia i San Savino presso il foro Boario. La chiesa ed il complesso monacale iniziale non sorgevano dove si era creduto fino ad allora, ma a circa 200 m a levante di essa in direzione del Cascamificio.\nArchitettura.\nL\u2019edificio ecclesiastico era realizzato in mattoni con materiale romano di reimpiego probabilmente proveniente dalle strutture repubblicano-imperiale attestate nell\u2019area del Campo Boario, la struttura era di dimensioni considerevoli 40x19m. Le forme dovevano essere romanico-gotiche come quelle degli edifici sacri coevi. L\u2019abbazia possedeva 75 ettari di terra, l\u2019intero edificio era suddiviso in tre navate da due serie di cinque pilastri a sezione quadrata (2x2m) che definivano sei campate. La navata centrale misurava 6,50m e le navate laterali 3,60m. Nonostante la sua imponenza, l\u2019edificio doveva avere una statica difettosa, se nel 1554 occorreva riparare la cappella riservata al culto del santo titolare, e nel XVI secolo l\u2019intera struttura era crollata. I ruderi visibili ad oggi, sono costituiti da basamenti dei muri perimetrali e da vari pilastri di sezione quadrangolare, disposti in due file da cui si deduce la presenza di tre navate \nUbicazione.\nLa San Savino originaria era situata pi\u00f9 ad oriente rispetto a quella nuova, presso il vecchio Campo Boario, come si \u00e8 scoperto in occasione degli scavi del 1974 per la realizzazione del Viale Don Minzoni, che hanno portato alla luce alcuni imponenti resti architettonici riconducibili alla vecchia San Savino chiarendo cos\u00ec la non sovrapposizione delle due chiese."}
{"id": "8938711", "revid": "599013", "url": "https://it.wikipedia.org/wiki?curid=8938711", "title": "Abbazia di San Firmano", "text": "L\u2019abbazia di San Firmano \u00e8 un'abbazia bizantino-romanica, situata nei pressi del fiume Potenza nel comune di Montelupone (in provincia di Macerata). Questa millenaria chiesa conserva tutt'ora la sua struttura originaria, anche dopo il restauro effettuato nel 2002 \nSan Firmano Abate.\nSan Firmano nacque nel 951, probabilmente a Fermo; a 20 anni fu ordinato sacerdote simoniaco e dopo quindici anni abbracci\u00f2 la regola benedettina. San Firmano, proveniente dal convento di Acquacanina, fu il primo abate del monastero costruito per volere dalla \u201cPia Signora\u201d dei Conti di Lornano, alla fine del X secolo. Egli, una volta diventato abate, visse in questa chiesa fino alla sua morte, che avvenne l\u201911 marzo del 992. Anche dopo la scomparsa del santo, i monaci restarono nell'abbazia fino al 1468, provvedendo alla bonifica della vallata paludosa del Potenza.\nSono state scritte diverse biografie sul santo: \nL'inno a San Firmano recita:\n\"\"Tu consiglier dei poveri e fra i superbi umile. Sai richiamare gli uomini, sol con la tua virt\u00f9. Tu nel dolor formato, dalla tua terra esule servo fedel di Dio, hai scelto povert\u00e0. Della purezza specchio, di pace apportatore appiani le discordie, distribuendo amor. Dispensi pur miracoli, in terra come in cielo perch\u00e8 sei senza macchia, per Cristo il gran Signor. Ti lodan tutti i popoli, per i tuoi immensi meriti! Di Cristo il Servitore, risplende or di fulgor. Proteggi o S. Firmano, il tuo Montelupone tranquillit\u00e0 di spirito, in pace dona ai cor\".\"\nStoria.\nL'Abbazia di San Firmano \u00e8 stata all'inizio la casa e il rifugio dei monaci orientali, costretti a fuggire dal territorio dell'Impero durante la persecuzione iconoclasta che si scaten\u00f2 dal 726 al 843 d.C. Nel 986, l'Abate Firmano si trasfer\u00ec in quella che era la Chiesa di San Giovanni Evangelista. Successivamente, a causa dei danni prodotti della battaglia tra Guelfi e Ghibellini del 1028, la chiesa venne ricostruita nel 1256. In tale occasione venne ritrovato anche il corpo di San Firmano. \nPer un lungo periodo la chiesa \u00e8 stata lasciata in un triste stato di abbandono, ma a partire dal 1930, grazie al Vescovo di Recanati Aluigi Cossio, sono stati realizzati alcuni interventi di restauro al tetto, alla Chiesa e alla casa parrocchiale. In seguito, nel 2002 il nuovo soffitto a capriate con travi di larice sostitu\u00ec il precedente degli anni '30 con travi verniciate. In quest'ultimo intervento \u00e8 stata anche restaurata la facciata della chiesa, il catino, le tre absidi esterne e una parte dei muri della casa parrocchiale.\nArchitettura.\nEsterno.\nL'Abbazia di San Firmano si trova tra due edifici e presenta una facciata bizantino-romanica a capanna, la quale \u00e8 piuttosto modesta in confronto alla maestosit\u00e0 dell'interno. Inoltre il modello architettonico della chiesa \u00e8 quello della Basilica di Sant'Apollinare in Classe di Ravenna. \nGuardando la facciata di mattoni rossi della chiesa, spicca fin da subito il portale per i suoi marmi bianchi. Esso \u00e8 formato dagli stipiti che sorreggono i due capitelli: quello di sinistra \u00e8 composto da cinque foglie di acanto, mentre quello di destra mostra tre spesse foglie che sembrano formare insieme il bocciolo di un fiore di loto (tra i germogli e le foglie sembra si affacci una testa di serpente). Da entrambi i capitelli sono ricavati gli abachi su cui poggiano conci di pietra che vanno a formare l'arco a tutto sesto. All'interno di quest'ultimo \u00e8 custodita la lunetta vuota con il suo altorilievo. Infine le 2 colonnine che sorreggono i capitelli sono una tonda e l'altra eptagonale. \nOsservando la lunetta si nota al centro un altorilievo, le cui figure furono ricavate da un tronco di un'antica statua. Nel piano superiore di esso si trova al centro la figura di Ges\u00f9 sulla croce, con il corpo come quello di un bambino e con un'espressione priva di sofferenza (non ci sono i segni dei chiodi nelle mani e nei piedi e neanche la ferita nel costato). Inoltre Cristo presenta sul capo, a grandezza naturale, la corona regale e ha un volto giovanile con occhi sbarrati e folte sopracciglia. A sinistra della croce \u00e8 posizionata una figura femminile che indossa il peplo dalla ampie pieghe; con la mano destra stringe un vasetto, mentre della mano sinistra si vedono solo le dita. Questo personaggio potrebbe essere la Maddalena, che \u00e8 rappresentata in piedi sotto la croce con il vasetto di olio per annunciare la Resurrezione di Cristo. A destra invece \u00e8 rappresentato l'evangelista Giovanni, al quale era dedicata fin dall'inizio questa chiesa. Nel piano inferiore dell'altorilievo la Vergine in trono sostiene con il braccio sinistro, secondo il modello orientale, il fanciullo Ges\u00f9 con la mano destra alzata benedicente. La Madonna indossa le vesti e il manto lunghi fino ai piedi; il volto \u00e8 identico a quello del Figlio. Sul capo, la corona regale \u00e8 ornata da cinque forellini che riproducono la croce. A sinistra di essa c'\u00e8 un monaco che indica ai viandanti la Madonna e il Figlio che regna sulla croce. Sopra la lunetta si trova un'aquila (simbolo dell'evangelista Giovanni) che afferra con gli artigli un felino: ci\u00f2 sta a indicare il dominio sul peccato e sulla morte. \nNella parte superiore della facciata si trova l'ampia finestra, ricostruita com'era precedentemente secondo il modello ravennate, per permettere l'ingresso di tanta luce. Sul culmine della facciata si trova la croce, originaria della Chiesa di San Giovanni, con i bracci che terminano a coda di rondine. Inoltre la scritta INRI \u00e8 stata aggiunta nel 2002 ed \u00e8 convessa perch\u00e9 indica la corona regale di Cristo ell'altorilievo. \nA destra, attaccato alla chiesa, si trova un edificio aggiunto alla fine del 1700, quando la chiesa era amministrata da Abati commendatari. In precedenza invece, vi era il refettorio dal quale si poteva accedere solamente da una rampa di scale esterna. Risalgono sempre al XVIII secolo il cornicione e i muri dell'edificio situato a sinistra della chiesa. In quest'ultimo il pianoterra era adibito a biblioteca e scrittorio per i monaci, mentre le stanze del piano superiore ad abitazione.\nInterno.\nL'Abbazia di San Firmano \u00e8 rivolta verso Oriente e presenta una pianta rettangolare a tre navate concluse da absidi circolari. L'interno si nota per l'ampiezza della navata mediana, lungo la quale si allineano 12 pilastri (come gli apostoli) che sostengono archi a tutto sesto. Al termine della navata, posto su un'alta e ripida scalinata costruita dopo il 1726, si trova l'altare con sopra la statua della Madonna della Scala (questo titolo le fu dato in occasione dello straripamento del fiume Potenza nel Dicembre del 1999). \nIl soffitto \u00e8 a capriate, tipica copertura delle basiliche ravennati. Nella chiesa si osservano elementi di stile Bizantino-Ravennate e Romanico-Gotico che si armonizzano a vicenda. Osservando la planimetria della chiesa si pu\u00f2 notare come il portale si trovi esattamente al centro della facciata sia esterna che interna; ma una volta entrati, il portale risulta decentrato rispetto all'asse della navata centrale. Infatti le pareti a destra e a sinistra dell'ingresso hanno un'ampiezza diversa tra loro (circa 50 cm). Inoltre nella lunetta interna situata sopra il portale, si trova il tronco di una statua.\nGli elementi artistici della chiesa sono:\nCripta.\nAttraverso due porte \u00e8 possibile accedere alla cripta, la quale fu ricavata dalla precedente Chiesa di San Giovanni Evangelista nel 1248. La cripta presenta una copertura del soffitto con volte a vela che riprende lo stile romanico-gotico. In particolare si pu\u00f2 osservare sul pavimento realizzato intorno al 1700, la presenza di una croce greca dalla quale partono due bracci che si allargano in cerchi concentrici. Ci\u00f2 sta a simboleggiare la centralit\u00e0 cosmica della morte e della Resurrezione di Cristo. La cripta \u00e8 inoltre costituita da cinque \"navatelle\" formate da due grandi pilastri laterali e da quattro colonne, che presentano modelli architettonici diversi: quelle a sinistra richiamano l'arte greca, mentre quelle di destra l'arte esotica.\nAl centro della chiesa inferiore \u00e8 situato un altare sostenuto da un arco sotto il quale i fedeli passano per nove volte consecutive per essere liberati, secondo la tradizione, dal mal di ossa. Sopra l'altare \u00e8 collocata la statua in terracotta di San Firmano risalente al XV secolo e le reliquie. Dando le spalle all'altare si possono vedere le tracce delle tre porte murate che, prima della realizzazione della scalinata superiore, permettevano l'accesso alla cripta. \nAll'esterno dell'Abbazia si pu\u00f2 percorrere una breve stradina realizzata nel 2008. Essa richiama la forma di un fiume, dove nei suoi argini si possono leggere le parole del profeta Ezechiele: \"Vidi l'acqua uscire dal lato destro del tempio e tutti coloro ai quali giunger\u00e0 quest'acqua, vivranno\" (Ez. 47,1.9) . Questo \"fiume\", che attraversa la piazza e i giardini, si ricollega alle spirali della croce situata nella cripta."}
{"id": "8938712", "revid": "827882", "url": "https://it.wikipedia.org/wiki?curid=8938712", "title": "Trance (musica)", "text": ""}
{"id": "8938716", "revid": "120156469", "url": "https://it.wikipedia.org/wiki?curid=8938716", "title": "Battle of the Garages (album)", "text": "Battle of the Garages \u00e8 il primo album della omonima collana, pubblicato negli USA nel 1981 dalla Voxx Records."}
{"id": "8938721", "revid": "8660", "url": "https://it.wikipedia.org/wiki?curid=8938721", "title": "Campionato bielorusso di football americano 2020", "text": "Il campionato bielorusso di football americano 2020 \u00e8 la 3\u00aa edizione del campionato di football americano di primo livello, organizzato dalla BFAF.\nPoco prima della prima giornata il torneo \u00e8 stato rinviato a data da destinarsi e non \u00e8 stato pi\u00f9 disputato.\nStagione regolare.\nClassifica.\nLa classifica della regular season \u00e8 la seguente."}
{"id": "8938723", "revid": "277947", "url": "https://it.wikipedia.org/wiki?curid=8938723", "title": "Rinaldo De Stauris", "text": "Biografia.\nDe Stauris fu un artista attivo nella seconda met\u00e0 del XV secolo, nato a Cremona che, nel Quattrocento, risult\u00f2 un fiorente centro dell'arte della terracotta.\nDe Stauris appartenne a quel gruppo di artisti protagonisti di una decorazione in cotto caratterizzata da una sontuosa eleganza tipica dell'architettura lombarda del primo Rinascimento.\nLavor\u00f2 alla Certosa di Pavia, dal 1465 al 1478, insieme allo scultore pavese Cristoforo Mantegazza per la realizzazione della facciata (su commissione del priore Filippo Rancati), per la quale collabor\u00f2 alla esecuzione dell'ornamentazione a rilievo dello zoccolo della parte sinistra. \nAlla Certosa di Pavia De Stauris lasci\u00f2 eleganti fregi in terracotta nel chiostro piccolo e nel chiostro grande.\nTra le sue opere si pu\u00f2 menzionare quella firmata, una terracotta nel Museo civico di Cremona. Gli vengono inoltre attribuite le decorazioni in terracotta della casa Podest\u00e0 a Cremona e della casa Viola, gi\u00e0 Azzanelli, a Soncino."}
{"id": "8938725", "revid": "15756", "url": "https://it.wikipedia.org/wiki?curid=8938725", "title": "Villa di Curiano", "text": "La villa di Curiano \u00e8 un complesso di edifici storici di Monteroni d'Arbia, situato nell'omonima localit\u00e0.\nStoria.\nLa villa sorse al centro di un piccolo borgo agricolo lun go la via Cassia tra Monteroni e Buonconvento, ed esisteva gi\u00e0 nel 1079 quando \u00e8 citata in alcuni atti notarili. Nel 1290 sono documentati dei lavori per restaurare una fonte in localit\u00e0 \"Curliano\", che era usata come luogo di sosta dai pellegrini lungo la via Francigena. A met\u00e0 del XIV secolo vi si ricorda addirittura un ospedale/ospizio per i pellegrini, posseduto dai Domenicani di Siena, che l'avevano dotato di alcuni poderi nei dintorni.\nA met\u00e0 del Seicento i religiosi lo cedettero a privati, con la clausola che vi fosse mantenuto l'ospedale, che sopravvisse fino alle soppressioni lorenesi. Si avvicendarono da allora varie famiglie: i Nini, i Bandinelli, i Sergardi, i Mocenni (all'inizio del Novecento), i Collobiano, i Masetti (dal 1954) e infine, per via ereditaria, l'attuale proprietaria, la marchesa Isabella Gaetani di Canossa.\nDescrizione.\nIl borgo di Curiano si trova a ridosso dalla via Cassia, con una deviazione di circa 600m lungo un viale abbellito da un doppio filare di alberi. Dopo una serie di edifici a uso agricolo e di abitazioni per i fattori e contadini, si raggiunge la villa vera e propria, separata da un cancello. Essa \u00e8 composta da quattro corpi di fabbrica disposti a pettine e raccordati da un'unica facciata di gusto neoclassico, con al centro la cappella gentilizia. All'angolo, esposto a nord ed est, si trova l'edificio padronale vero e proprio, che d\u00e0 su un verzario oggi tenuto per lo pi\u00f9 a prato e su un boschetto di lecci, in cui si trova nascosta una casetta sette/ottocentesca, quale arredo di gusto romantico.\nOggi la villa \u00e8 al centro di un'azienda agricola di circa 400 ettari."}
{"id": "8938729", "revid": "31269", "url": "https://it.wikipedia.org/wiki?curid=8938729", "title": "Episodi di Alle meine T\u00f6chter (prima stagione)", "text": "La prima stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 6 novembre 1995 e il 25 gennaio 1996."}
{"id": "8938733", "revid": "287204", "url": "https://it.wikipedia.org/wiki?curid=8938733", "title": "\u00c8 per colpa tua.../Va bene, baller\u00f2", "text": "\u00c8 per colpa tua.../Va bene, baller\u00f2 \u00e8 un singolo di Milva, pubblicato dalla \"Ricordi\" nel 1972.\n\u00c8 per colpa tua....\n\"\u00c8 per colpa tua...\", \u00e8 un brano scritto da Enrico Riccardi su musica di Vito Pallavicini su arrangiamento diretto dal maestro Natale Massara. \nSulla copertina del singolo il titolo del brano \u00e8 riportato come \"e per colpa tua...\" con la \u00e9 conguinzione, mentre sulla label del disco viene indicato con la \u00e8 verbo.\nIl brano non fu inserito in alcun album ma fu pubblicato nel 2016 nella raccolta della \"BMG\" \"Milva\".\nVa bene, baller\u00f2.\n\"Va bene, baller\u00f2\" \u00e8 la canzone pubblicata sul lato B del singolo, scritta da Enrico Riccardi su musica di Luigi Albertelli. Anche questo brano non fu inserito in nessun album ma fu inserito nel 2016 nella raccolta \"Milva\"..\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10670, ed \u00e8 stato distribuito anche in Svizzera e in Giappone nel 1973."}
{"id": "8938734", "revid": "31269", "url": "https://it.wikipedia.org/wiki?curid=8938734", "title": "Episodi di Alle meine T\u00f6chter (seconda stagione)", "text": "La seconda stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 1\u00ba febbraio 1996 e il 18 aprile 1996."}
{"id": "8938747", "revid": "31269", "url": "https://it.wikipedia.org/wiki?curid=8938747", "title": "Episodi di Alle meine T\u00f6chter (terza stagione)", "text": "La terza stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 9 ottobre 1997 e il 15 gennaio 1998."}
{"id": "8938763", "revid": "31269", "url": "https://it.wikipedia.org/wiki?curid=8938763", "title": "Episodi di Alle meine T\u00f6chter (quarta stagione)", "text": "La quarta stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 22 gennaio 1998 e il 16 aprile 1998."}
{"id": "8938769", "revid": "1498232", "url": "https://it.wikipedia.org/wiki?curid=8938769", "title": "Cosmotronic Remixed", "text": "Cosmotronic Remixed \u00e8 un album di remix del cantante italiano Cosmo, pubblicato il 19 aprile 2019 dalla 42Records.\nDescrizione.\nComposto da 11 brani, contiene i remix effettuati da disc jockey italiani delle canzoni inserite nell'album \"Cosmotronic\"."}
{"id": "8938770", "revid": "793215", "url": "https://it.wikipedia.org/wiki?curid=8938770", "title": "Bettoni (famiglia)", "text": "Le memorie della famiglia Bettoni risalgono alla prima met\u00e0 del XIV secolo, e sappiamo di un Giacomino Bettoni (1320) che venne onorato da Azzone Visconti di guerresche onorificenze per prove di valore nell\u2019assalto alle mure di Brescia alla testa di una compagnia di uomini raccolti sul litorale di Sal\u00f2. Fu su quel litorale che i Bettoni stabilirono la loro residenza definitiva nel secolo XV ampliando considerevolmente la loro propriet\u00e0 nei secoli posteriori.\nStemma.\n\"Inquartato: nel 1\u00b0 e 4\u00b0 troncato d\u2019oro e di nero al grifone attraversante dall\u2019uno all\u2019altro e dell\u2019uno nell\u2019altro linguato di rosso colla coda passante tra le gambe ed impugnante una spada d\u2019argento; i due grifoni rivolti in maest\u00e0 alla tedesca; al secondo e quarto d\u2019azzurro alla sbarra d\u2019oro accostata da due stelle di otto raggi del medesimo: il tutto caricato in cuore da uno scudetto di rosso alla colomba d\u2019argento ferma sulla vetta di mezzo e pi\u00f9 alta di un colle di tre punte di verde e tenente un ramoscello d\u2019olivo di verde nel becco.\".\n\u00c8 data facolt\u00e0 ai componenti maschi della famiglia di sormontare lo stemma con tre cimieri alla tedesca moventi da tre elmi coronati alla marchionale, quello di mezzo di fronte, i laterali affrontati. Il cimiero di destra \u00e8 un grifone troncato d\u2019oro e di nero impugnante una spada d\u2019argento e nascente; quello di mezzo la colomba dello scudo fra le ali di un volo di rosso, quello di sinistra di due proboscidi composte di oro e di azzurro sormontate da una stella di otto raggi d\u2019oro. Il detto stemma sar\u00e0 sormontato da elmo e da corona comitale ornato di burlette e di svolazzi a destra di nero e di oro, a sinistra d\u2019azzurro e di oro in quanto al titolare e ai suoi discendenti maschi, e sormontato dalla sola corona di nobile, omessi gli ornamenti, quanto alle femmine, le quali porranno l\u2019arma entro due rami di palma al naturale decussati sotto le punte dello scudo.\nStoria.\nNel 1438 Comino Bettoni dalla Repubblica Veneta fu chiamato arbitro in una lite fra due potenti famiglie veneziane; Zanetto nel 1517 milit\u00f2 nelle armate di Filippo II e fu ferito alla battaglia di S. Quintino; Carlo ed altri nel 1600 resero importantissimi servigi al loro paese.\nL\u2019imperatore Carlo VI con patenti 26 gennaio 1724 creava nobile dell\u2019Impero co\u2019 discendenti suoi Gian Domenico ambasciatore presso la Corte bavarese e Maria Teresa con diploma 11 settembre 1751 elevava al grado di conti degli Stati Ereditari Austriaci il figlio di lui Giacomo (nato nel 1717) ed i fratelli e sorelle suoi.\nGiuseppe II con diploma 3 ottobre 1781 investiva i conti Giacomo, Delaio e Carlo fratelli Bettoni della signoria di Shenna, presso Merano, con trasmissione mascolina. Da questi discende Francesco, padre di Giacomo (nato nel 1798), marito di Maria Teresa Cazzago, nella quale si estinse la famiglia sua cos\u00ec che i di lui figli conte Ludovico (1829-1901), senatore del Regno e conte Francesco cav. d\u2019on. e dev. del S. O. M. di Malta, ex diplomatico e sindaco di Brescia (1898) aggiunsero il cognome Cazzago al proprio. Il primo di questi fu padre di Vincenzo, deputato al Parlamento (1856-1924) ex diplomatico e Sindaco di Brescia, il secondo di Federico, cav. d\u2019on. e dev. del S. M. O. di Malta, senatore del Regno e sindaco di Brescia; ottennero essi il riconoscimento della nobilt\u00e0 e del titolo comitale con trasmissione mascolina mediante decreto ministeriale 1882."}
{"id": "8938771", "revid": "31269", "url": "https://it.wikipedia.org/wiki?curid=8938771", "title": "Episodi di Alle meine T\u00f6chter (quinta stagione)", "text": "La quinta stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 4 gennaio 2001 e il 12 aprile 2001."}
{"id": "8938773", "revid": "31269", "url": "https://it.wikipedia.org/wiki?curid=8938773", "title": "Episodi di Alle meine T\u00f6chter (sesta stagione)", "text": "La sesta stagione della serie televisiva Alle meine T\u00f6chter \u00e8 stata trasmessa in anteprima in Germania dalla ZDF tra il 19 aprile 2001 e il 19 luglio 2001."}
{"id": "8938779", "revid": "1779418", "url": "https://it.wikipedia.org/wiki?curid=8938779", "title": "Legge di Linux", "text": ""}
{"id": "8938790", "revid": "2528", "url": "https://it.wikipedia.org/wiki?curid=8938790", "title": "BLUE Financial Communication", "text": ""}
{"id": "8938792", "revid": "15756", "url": "https://it.wikipedia.org/wiki?curid=8938792", "title": "Da troppo tempo/I tetti rossi di casa mia", "text": "Da troppo tempo/I tetti rossi di casa mia \u00e8 un singolo di Milva, pubblicato dalla \"Ricordi\" nel 1973.\nDa troppo tempo.\n\"Da troppo tempo\", \u00e8 un brano scritto da Giancarlo Colonnello su musica di Luigi Albertelli su arrangiamento diretto dal maestro Natale Massara. \nIl brano fu presentato al \"Festival di Sanremo 1973\" posizionandosi al terzo posto della classifica finale, dietro Peppino Gagliardi e Peppino Di Capri.\nIl brano non fu inserito in alcun album ma fu pubblicato nel 2016 nella raccolta della \"BMG\" \"Milva\".\nI tetti rossi di casa mia.\n\"I tetti rossi di casa mia\" \u00e8 la canzone pubblicata sul lato B del singolo, scritta da Enrico Riccardi su musica di Luigi Albertelli. Anche questo brano non fu inserito in nessun album ma fu inserito nel 2016 nella raccolta \"Milva\".\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10687, ed \u00e8 stato distribuito anche in Svizzera, Yugoslavia, Canada, Libano, Grecia e Giappone."}
{"id": "8938796", "revid": "84184", "url": "https://it.wikipedia.org/wiki?curid=8938796", "title": "Lovett", "text": ""}
{"id": "8938800", "revid": "465169", "url": "https://it.wikipedia.org/wiki?curid=8938800", "title": "Peter Badmayev", "text": ""}
{"id": "8938802", "revid": "465169", "url": "https://it.wikipedia.org/wiki?curid=8938802", "title": "Vladimir Dzhunkovsky", "text": ""}
{"id": "8938810", "revid": "15756", "url": "https://it.wikipedia.org/wiki?curid=8938810", "title": "Monica delle bambole/Domenica domenica", "text": "Monica delle bambole/Domenica domenica \u00e8 un singolo di Milva, pubblicato dalla \"Ricordi\" nel 1974.\nMonica delle bambole.\n\"Monica delle bambole\", \u00e8 un brano scritto da Elide Suligoj su musica di Luciano Beretta su arrangiamento diretto dal maestro Natale Massara. \nIl brano fu presentato al \"Festival di Sanremo 1974\" posizionandosi al diciottesimo posto della classifica finale, anche se il regolamento di quell'edizione prevedeva che solo le prime tre canzoni classificate venissero annunciate al pubblico.\nIl brano fu inserito nell'album \"Sono matta da legare\", pubblicato nello stesso anno.\nDomenica domenica.\n\"Domenica domenica\" \u00e8 la canzone pubblicata sul lato B del singolo, scritta da Giancarlo Colonnello su musica di Mario Piave. Questo brano non fu inserito in nessun album ma fu incluso nel 2016 nella raccolta \"Milva\".\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10717, ed \u00e8 stato distribuito anche in Yugoslavia."}
{"id": "8938811", "revid": "1305772", "url": "https://it.wikipedia.org/wiki?curid=8938811", "title": "Joy to the World (Three Dog Night)", "text": "Joy to the World \u00e8 un singolo del gruppo statunitense Three Dog Night, estratto dall'album del 1970 \"Naturally\" e ripubblicato come singolo nel 1971.\nIl brano, scritto da Hoyt Axton, \u00e8 arrivato in cima alle classifiche dei singoli negli Stati Uniti e in Canada, venendo certificato disco oro dalla RIAA. Si \u00e8 inoltre classificato primo nella classifica statunitense dei singoli pi\u00f9 venduti del 1971, ed \u00e8 stato nominato per il Grammy Award alla miglior interpretazione vocale di gruppo.\nNel corso degli anni, \"Joy to the World\" \u00e8 stata coverizzata da diversi artisti, ed il suo ritornello \u00e8 stato usato da Mariah Carey in una versione dell'inno natalizio \"Joy to the World\" del 1994.\nDescrizione.\nAlcune delle parole contenute nella canzone non hanno senso logico (tra cui i versi iniziali \"\"Jeremiah was a bullfrog\" | \"Was a good friend of mine\" | \"I never understood a single word he said\" | \"But I helped him a-drink his wine\", letteralmente \"Geremia era una rana toro\" | \"Era un mio buon amico\" | \"Non ho mai capito una sola parola di quello che diceva\" | \"Ma lo aiutavo a bere il suo vino\"\").\nAxton voleva infatti convincere i suoi produttori a registrare la nuova melodia che aveva scritto, e cos\u00ec gli fu chiesto di inventarsi un testo. Quando Axton suon\u00f2 la canzone davanti al gruppo, due dei tre vocalist principali (Danny Hutton e Cory Wells) la rifiutarono, mentre Chuck Negron si disse favorevole a pubblicare una \"canzone sciocca\" per ricompattare la band.\nLa canzone fu quindi registrata dai Three Dog Night all'American Recording Company, prodotta da Richard Podolor e ingegnerizzata da Bill Cooper."}
{"id": "8938812", "revid": "580197", "url": "https://it.wikipedia.org/wiki?curid=8938812", "title": "Paris Saint-Germain Football Club 2020-2021 (femminile)", "text": "Questa voce raccoglie le informazioni riguardanti la squadra femminile del Paris Saint-Germain nelle competizioni ufficiali della stagione 2020-2021.\nStagione.\nNella stagione 2020-2021 il PSG ha vinto il campionato per la prima volta nella sua storia, interrompendo il dominio dell' che andava avanti da quattordici anni. Il campionato \u00e8 stato concluso con 62 punti, frutto di 20 vittorie, 2 pareggi e nessuna sconfitta. La Coppa di Francia \u00e8 stata annullata a causa delle restrizioni legate alla pandemia di COVID-19 dopo la disputa degli ottavi di finale, dopo che il PSG aveva superato il .\nIn UEFA Women's Champions League il PSG \u00e8 stato eliminato in semifinale dal . Nei turni precedenti il PSG aveva eliminato prima le polacche del , poi le ceche dello e nei quarti di finale le connazionali dell'Olympique Lione grazie alla regola dei gol fuori casa, impedendo all'OL di difendere i cinque titoli conquistati nelle precedenti cinque edizioni.\nOrganigramma societario.\nArea tecnica\nRosa.\nRosa, ruoli e numeri di maglia come da sito ufficiale, aggiornati al 26 aprile 2021"}
{"id": "8938813", "revid": "2166030", "url": "https://it.wikipedia.org/wiki?curid=8938813", "title": "Merfizonlu Hac\u0131 Ali Pasci\u00e0", "text": "Primi anni.\nAli Pasci\u00e0 era un turco di Merzifon, una citt\u00e0 dell'Anatolia centro-settentrionale, un sottoposto di Merzifonlu Kara Mustafa Pasci\u00e0, anch'egli di Merzifon. Sebbene il suo compaesano fosse stato giustiziato dopo il fallito assedio di Vienna nel 1683, Ali continu\u00f2 a lavorare come dipendente pubblico. Si rec\u00f2 alla Mecca (in Arabia Saudita) per il pellegrinaggio e ottenne il titolo di Hac\u0131, e nel 1688 fu nominato governatore del Sangiaccato di Sak\u0131z (l'odierna Chio, Grecia). Nel 1690 fu nominato governatore dell'Eyalet di Erzurum e poi governatore dell'Eyalet di Diyarbekir (entrambi nell'odierna Turchia).\nGran visierato.\nIl 23 marzo 1692, Ali Pasci\u00e0 fu nominato Gran Visir dell'Impero Ottomano. La sua prima azione come gran visir fu di recarsi sul campo di battaglia per osservare il corso della guerra in corso, la Guerra austro-turca. Ha preso accordi per riparare il bastione di Belgrado (nell'odierna Serbia). Al ritorno a Istanbul, la capitale, si \u00e8 concentrato sul miglioramento dello stato delle finanze, che erano in deficit a causa della costosa guerra. Autorizz\u00f2 Canibi Ahmet, il \"defterdar\" (ministro delle finanze), a lavorare su questo incarico. Tuttavia, sebbene il disavanzo fosse stato recuperato, Ali Pasci\u00e0 divenne presto il bersaglio di severe critiche e opposizione da parte dei rivali politici a causa della sua politica di austerit\u00e0 economica. Il sultano gli chiese di licenziare Canibi Ahmet, ma \u00c7al\u0131k Ali Pasci\u00e0 cerc\u00f2 di difenderlo. Non riuscendo a convincere il sultano, si dimise il 17 marzo 1693 dopo un anno in carica.\nUltimi anni.\nIn un sistema assolutista come l'Impero Ottomano, l'obiezione ad un ordine del sultano era una cosa inaudita. Tuttavia, essendo Ahmed II uno dei sultani pi\u00f9 tolleranti, non pun\u00ec \u00c7al\u0131k Ali Pasci\u00e0, ma gli offr\u00ec un nuovo governatorato. Ali Pasci\u00e0 trascorse il resto della sua vita a Bursa (nell'odierna Turchia) e a Candia (l'odierna Heraklion, sull'isola di Creta), dove mor\u00ec nel 1698."}
{"id": "8938815", "revid": "1869172", "url": "https://it.wikipedia.org/wiki?curid=8938815", "title": "Harvey (film)", "text": ""}
{"id": "8938818", "revid": "436907", "url": "https://it.wikipedia.org/wiki?curid=8938818", "title": "Chasing Birds", "text": "Chasing Birds \u00e8 un singolo del gruppo musicale statunitense Foo Fighters, pubblicato il 30 aprile 2021 come quarto estratto dal decimo album in studio \"Medicine at Midnight\".\nDescrizione.\nSi tratta di una ballata perlopi\u00f9 acustica, la cui melodia vocale trae ispirazione dalle composizioni di David Bowie.\nVideo musicale.\nIl video, diretto da Emlyn Davies e Josh Hicks e girato in animazione, \u00e8 stato pubblicato il 20 aprile 2021 e mostra il gruppo intraprendere un viaggio nel deserto con cactus che cantano, labbra fluttuanti, pozzi senza fondo sorvegliati da ingressi rivestiti di denti e un fiume di lava rosa."}
{"id": "8938819", "revid": "1797555", "url": "https://it.wikipedia.org/wiki?curid=8938819", "title": "Filosofia ellenistica", "text": "La filosofia ellenistica \u00e8 il periodo della filosofia occidentale e della filosofia greca antica durante il periodo ellenistico.\nStoria.\nIl periodo ellenistico segu\u00ec le conquiste di Alessandro Magno (356-323 a.C.), che aveva diffuso la cultura greca antica in tutto il Medio Oriente e nell'Asia occidentale, dopo il precedente periodo culturale della Grecia classica. Il periodo classico della filosofia greca antica era iniziato con Socrate (470-399 a.C. circa), il cui allievo Platone aveva insegnato ad Aristotele, che a sua volta aveva istruito Alessandro. Mentre i pensatori classici avevano per lo pi\u00f9 sede ad Atene, il periodo ellenistico vide i filosofi attivi in tutto l'impero. Il periodo inizi\u00f2 con la morte di Alessandro nel 323 a.C. (poi quella di Aristotele nel 322 a.C.), e fu seguito dal predominio della filosofia dell'antica Roma durante il periodo imperiale romano.\nSviluppi e dibattiti sul pensiero.\nI fondatori dell'Accademia, i peripatetici, i seguaci del cinismo e del cirenaismo erano stati tutti allievi di Socrate, mentre lo stoicismo era soltanto indirettamente influenzato da lui. Il pensiero di Socrate fu quindi influente per molte di queste scuole dell'epoca, portandole a concentrarsi sull'etica e su come raggiungere l\"eudaimonia\" (la bella vita), e alcune di loro seguirono il suo esempio di usare l'autodisciplina e l'autarchia a tal fine. Secondo AC Grayling, la maggiore insicurezza e perdita di autonomia dell'epoca spinse alcuni a usare la filosofia come mezzo per cercare sicurezza interiore dal mondo esterno. Questo interesse nell'usare la filosofia per migliorare la vita \u00e8 stato colto nell'affermazione di Epicuro: \"vuote sono le parole di quel filosofo che offre una terapia per nessuna sofferenza umana\".\nEpistemologia.\nL'epistemologia degli epicurei era empirica, con la conoscenza che alla fine proveniva dai sensi. Epicuro sosteneva che le informazioni sensoriali non sono mai false, anche se a volte possono essere fuorvianti, e che \"Se combatti contro tutte le sensazioni, non avrai uno standard contro il quale giudicare anche quelle di coloro che dici si sbagliano\". Rispose a un'obiezione all'empirismo fatta da Platone in \"Menone\", secondo la quale non si pu\u00f2 cercare informazioni senza avere un'idea preesistente di cosa cercare, quindi significa che la conoscenza deve precedere l'esperienza. La risposta epicurea \u00e8 che la \"prolepsi\" (preconcetti) sono concetti generali che consentono di riconoscere cose particolari e che queste emergono da ripetute esperienze di cose simili. \nPlatonismo.\nIl Platonismo rappresenta la filosofia dell'allievo di Socrate, Platone, e i sistemi filosofici da esso strettamente derivati.\nAntica Accademia.\nIl platonismo primitivo, noto come \"l'Antica Accademia\", inizia con Platone, seguito da Speusippo (nipote di Platone), che gli succedette come capo della scuola (fino al 339 a.C.), e da Senocrate (fino al 313 a.C.). Entrambi cercarono di fondere le speculazioni pitagoriche sul numero con la teoria delle forme di Platone.\nScetticismo accademico.\nLo scetticismo accademico \u00e8 il periodo dell'antico platonismo risalente intorno al 266 a.C., quando Arcesilao divenne capo dell'Accademia platonica, fino a circa il 90 a.C., quando Antioco di Ascalona respinse lo scetticismo, sebbene i singoli filosofi, come Favorino e il suo maestro Plutarco, continuassero a difendere lo scetticismo accademico dopo questa data. Gli scettici accademici sostenevano che la conoscenza delle cose \u00e8 impossibile. Le idee o le nozioni non sono mai vere; tuttavia, ci sono gradi di somiglianza con la verit\u00e0, e quindi gradi di credenza, che consentono di agire. La scuola era caratterizzata dai suoi attacchi agli stoici e al dogma stoico che impressioni convincenti portavano alla vera conoscenza.\nMedioplatonismo.\nIntorno al 90 a.C., Antioco di Ascalona respinse lo scetticismo, lasciando il posto al periodo noto come Medioplatonismo, in cui il platonismo era fuso con alcuni dogmi peripatetici e molti stoici. Nel medioplatonismo, le forme platoniche non erano trascendenti ma immanenti alle menti razionali, e il mondo fisico era un essere vivente e animato, l'anima del mondo. La natura eclettica del platonismo in questo periodo \u00e8 dimostrata dalla sua incorporazione nel pitagorismo (Numenio di Apamea) e nella filosofia ebraica (Filone di Alessandria).\nNeoplatonismo.\nIl Neoplatonismo, o \"plotinismo\", era una scuola di filosofia religiosa e mistica fondata da Plotino nel III secolo e basata sugli insegnamenti di Platone e degli altri platonici. Il vertice dell'esistenza era l'Assoluto o il Bene, la fonte di tutte le cose. Nella virt\u00f9 e nella meditazione l'anima aveva il potere di elevarsi per raggiungere l'unione con l'Assoluto, la vera funzione degli esseri umani. I neoplatonici non cristiani erano soliti attaccare il cristianesimo fino a quando cristiani come Agostino, Boezio ed Eriugena non adottarono il neoplatonismo.\nCirenaismo.\nIl Cirenaismo fu fondato nel IV secolo a.C. da Aristippo (ca. 435-356 a.C.), allievo di Socrate. Aristippo il Giovane, nipote del fondatore, sosteneva che il motivo per cui il piacere era buono era che era evidente nel comportamento umano fin dalla pi\u00f9 giovane et\u00e0, perch\u00e9 questo lo rendeva naturale e quindi buono (il cosiddetto \"argomento della culla\"). I Cirenaici credevano anche che il piacere presente liberasse dall'ansia del futuro e dai rimpianti del passato, lasciandoci in pace. Queste idee furono prese ulteriormente da Anniceride di Cirene (fl. 300 a.C.), che espanse il piacere per includere cose come l'amicizia e l'onore. Teodoro l'Ateo (ca. 340-250 a.C.) non era d'accordo e sosteneva che i legami sociali dovrebbero essere tagliati e dovrebbe essere sposata l'autosufficienza. Egesia di Cirene (fl. 290), d'altra parte, affermava che la vita alla fine non poteva essere complessivamente piacevole. \nCinismo.\nIl pensiero dei Cinici si basava sul vivere con il minimo necessario e nel rispetto della natura. Il primo cinico fu Antistene (circa 446-366 a.C.), che era un allievo di Socrate. Introdusse le idee di ascetismo e opposizione alle norme sociali. Il suo seguace fu Diogene (ca. 412\u2013323 a.C.), che segu\u00ec questa direzione. Invece del piacere, i cinici promuovevano il vivere intenzionalmente in difficolt\u00e0 (\"ponos\"). Tutto questo perch\u00e9 era visto come naturale e quindi buono, mentre la societ\u00e0 era innaturale e quindi cattiva, cos\u00ec come i benefici materiali. I piaceri forniti dalla natura (che sarebbero stati immediatamente accessibili) erano tuttavia accettabili. Cratete di Tebe (365-285 a.C.) affermava quindi che \"la filosofia \u00e8 un chilo di fagioli e non si cura di nulla\". Altri cinici includevano Menippo (intorno al 275 a.C.) e Demetrio (10\u201380).\nScuola peripatetica.\nLa scuola peripatetica era composta dai filosofi che avevano mantenuto e sviluppato la filosofia di Aristotele. Sostenevano l'esame del mondo per comprendere il fondamento ultimo delle cose. Lo scopo della vita era l'eudaimonia che nasceva da azioni virtuose, che consistevano nel mantenere la media tra i due estremi del troppo e del troppo poco.\nPirronismo.\nIl Pirronismo era una scuola di scetticismo filosofico che ebbe origine con Pirrone nel III secolo a.C. e fu ulteriormente avanzata da Enesidemo nel I secolo a.C. Il suo obiettivo era l'atarassia (essere mentalmente imperturbabile), che si ottiene attraverso l'epoch\u00e9 (cio\u00e8 la sospensione del giudizio) su questioni non evidenti (cio\u00e8, questioni di credenza).\nEpicureismo.\nL'epicureismo fu fondato da Epicuro nel III secolo a.C. La sua epistemologia era basata sull'empirismo, ritenendo che le esperienze sensoriali non possano essere false, anche se possono essere fuorvianti, poich\u00e9 sono il prodotto del mondo che interagisce con il proprio corpo. Ripetute esperienze sensoriali possono quindi essere utilizzate per formare concetti (\"prolepsi\") sul mondo, e tali concetti ampiamente condivisi (\"concezioni comuni\") possono fornire ulteriormente le basi per la filosofia. Applicando il suo empirismo, Epicuro sostenne l'atomismo notando che la materia non poteva essere distrutta poich\u00e9 alla fine si sarebbe ridotta a nulla e che doveva esserci vuoto affinch\u00e9 la materia potesse muoversi. Anche se questo di per s\u00e9 non provava l'esistenza degli atomi, si oppose all'alternativa osservando che gli oggetti infinitamente divisibili sarebbero infinitamente grandi, simili ai paradossi di Zenone.\nConsiderava l'universo governato dal caso, senza alcuna interferenza da parte degli dei. Considerava l'assenza di dolore come il pi\u00f9 grande piacere e sosteneva una vita semplice.\nStoicismo.\nLo stoicismo fu fondato da Zenone di Cizio nel III secolo a.C. Basato sulle idee etiche dei cinici, insegnava che l'obiettivo della vita era vivere in accordo con la natura. Sostenne lo sviluppo dell'autocontrollo e della forza d'animo come mezzi per superare le emozioni distruttive.\nGiudaismo ellenistico.\nIl giudaismo ellenistico era un tentativo di stabilire la tradizione religiosa ebraica all'interno della cultura e della lingua dell'ellenismo. Il suo principale rappresentante fu Filone di Alessandria.\nNeopitagorismo.\nIl neopitagorismo era una scuola di filosofia che faceva rivivere le dottrine pitagoriche, prominente nel I e II secolo. Era un tentativo di introdurre un elemento religioso nella filosofia greca, adorare Dio vivendo una vita ascetica, ignorando i piaceri del corpo e tutti gli impulsi sensoriali, per purificare l'anima.\nCristianesimo ellenistico.\nIl cristianesimo ellenistico fu il tentativo di riconciliare il cristianesimo con la filosofia greca, a partire dalla fine del II secolo. Attingendo in particolare al platonismo e al neoplatonismo emergente, figure come Clemente Alessandrino cercarono di fornire al cristianesimo un quadro filosofico."}
{"id": "8938822", "revid": "2008491", "url": "https://it.wikipedia.org/wiki?curid=8938822", "title": "L'uomo questo mascalzone/Senza te", "text": "L'uomo questo mascalzone/Senza te \u00e8 un singolo di Milva, pubblicato dalla \"Ricordi\" nel 1974.\nL'uomo questo mascalzone.\n\"L'uomo questo mascalzone\", \u00e8 un brano scritto da Elide Suligoj su musica di Luciano Beretta su arrangiamento diretto dal maestro Natale Massara. \nIl brano fu inserito nell'album \"Sono matta da legare\" pubblicato nell'estate del 1974.\nSenza te.\n\"Senza te\" \u00e8 la canzone pubblicata sul lato B del singolo, scritta da Luigi Albertelli su musica di Massimo Guantini, inserita anch'essa nell'album.\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10733."}
{"id": "8938839", "revid": "729019", "url": "https://it.wikipedia.org/wiki?curid=8938839", "title": "Doug Gilbert", "text": "Fratello del celebre \"Hot Stuff\" Eddie Gilbert, \u00e8 principalmente noto per la sua militanza in federazioni del circuito indipendente del Sud degli Stati Uniti e nella Extreme Championship Wrestling, oltre che in Giappone.\nCarriera.\nDoug Gilbert esord\u00ec nel 1986 nella Continental Wrestling Association all'et\u00e0 di diciassette anni. Nel 1987 lott\u00f2 nella Jim Crockett Promotions come wrestler mascherato con il nome Enforcer. Nel 1988, si spost\u00f2 nella Continental Wrestling Federation, dove adott\u00f2 il ring name Nightmare Freddie, e sempre come lottatore mascherato aiut\u00f2 Nightmare Ken Wayne nella sua rivalit\u00e0 con Nightmare Danny Davis. Nel marzo 1989, lott\u00f2 per qualche periodo nella World Championship Wrestling, dove rimase fino all'ottobre seguente. Nel dicembre 1989 Gilbert vinse il suo primo titolo, l'ICW Tag Team Championship insieme a Dennis Condrey. Nel marzo 1990, lasci\u00f2 la ICW e i titoli Tag Team furono resi vacanti.\nAl suo ritorno a Memphis, Gilbert vinse lo USWA World Tag Team Championship con Tony Anthony, prima di accasarsi nel 1992 alla Global Wrestling Federation. Durante la sua permanenza nella GWF, indoss\u00f2 una maschera e lott\u00f2 con l'identit\u00e0 di The Dark Patriot, la nemesi \"malvagia\" del beniamino locale The Patriot, con il quale ebbe una rivalit\u00e0, oltre a vincere il titolo GWF North American Heavyweight Championship nel gennaio 1992.\nNel settembre 1992 effettu\u00f2 un tour in Giappone per la Wrestling International New Generations, dove lott\u00f2 con il ring name Freddy Krueger. Nel 1993 torn\u00f2 nella USWA, dividendosi tra USWA e giapponese W*ING. In agosto, conquist\u00f2 il W*ING World Tag Team Championship in coppia con Leatherface. Come The Dark Patriot lott\u00f2 anche nella Eastern Championship Wrestling, vincendo l'ECW World Tag Team Championship insieme a suo fratello Eddie. Quando il fratello ebbe un diverbio con Tod Gordon, Gilbert lasci\u00f2 la ECW. Dopo aver abbandonato la W*ING, Doug Gilbert torn\u00f2 nella USWA come The Dark Patriot ed ebbe un feud con Brian Christopher, durante il quale Christopher gli tolse la maschera rivelando la sua identit\u00e0. Tra il febbraio 1994 e il maggio 1995, si disput\u00f2 il titolo USWA Southern Heavyweight Championship con Christopher.\nNell'agosto 1994 fece ritorno in Giapponeper lottare nella International Wrestling Association of Japan, nuovamente come Freddy Krueger. Nella USWA fece coppia con Tommy Rich, con il quale riusc\u00ec a vincere le cinture USWA World Tag Team per quattro volte nell'arco di un anno. Nel gennaio 1996, Gilbert vinse una battle royal organizzata dalla USWA con in palio un posto nel Royal Rumble match della World Wrestling Federation. Entr\u00f2 sul ring con il numero 14, e fu poi eliminato da Vader.\nNel 1996 Gilbert cominci\u00f2 a lottare in altre promozioni come la IWA Mid-South (dove conquist\u00f2 l'Heavyweight Championship nell'aprile 1997), la North American All-Star Wrestling, la Catch Wrestling Association europea e la Ohio Valley Wrestling. Nel 1998 egli vinse l'IWA World Heavyweight Championship a Tokio in Giappone, e per due volte l'NWA National Heavyweight Championship. L'anno seguente, lavor\u00f2 a Memphis nella Power Pro Wrestling, dove rispolver\u00f2 la rivalit\u00e0 con Brian Christopher, ma fu licenziato poco tempo dopo per motivi disciplinari. Nel 2000 vinse il titolo NWA Mississippi Heavyweight Championship; poi non conquist\u00f2 pi\u00f9 nessuna altra cintura fino al 2018 quando sconfisse Bam Bam Bundy a Jackson, Tennessee, vincendo lo USA Heavyweight Championship nella federazione USA Championship Wrestling."}
{"id": "8938841", "revid": "163662", "url": "https://it.wikipedia.org/wiki?curid=8938841", "title": "T\u00e9l\u00e9rama", "text": "T\u00e9l\u00e9rama \u00e8 un settimanale culturale francese. Specializzato in televisione, cinema, musica e arte in generale, \u00e8 nato nel 1947 ed appartiene al Groupe Le Monde dal 2003.\nStoria.\nLa rivista nasce nel 1947 ad opera di Georges Montaron."}
{"id": "8938842", "revid": "6923", "url": "https://it.wikipedia.org/wiki?curid=8938842", "title": "Considerando", "text": "Considerando \u00e8 il secondo singolo estratto dall'album \"La matematica dei rami\" del cantautore Max Gazz\u00e8, pubblicato il 16 aprile 2021.\nVideo musicale.\nIl videoclip del brano, diretto da Giacomo Citro e Fabio Gabbianelli, \u00e8 stato pubblicato contestualmente all'uscita del singolo sul canale YouTube del cantautore. Il video vede la partecipazione della Magical Mistery Band (Fabio Rondanini, Gabriele Lazzarotti, Daniele Fiaschi, Duilio Galioto, Daniele Silvestri e Daniele \"ilmafio\" Tortora) ed \u00e8 un omaggio ai lavoratori dello spettacolo."}
{"id": "8938843", "revid": "933835", "url": "https://it.wikipedia.org/wiki?curid=8938843", "title": "Domenico Riviera", "text": ""}
{"id": "8938846", "revid": "287204", "url": "https://it.wikipedia.org/wiki?curid=8938846", "title": "Le Maosheng", "text": "Ha partecipato a due edizioni dei Giochi Olimpici ed \u00e8 stato campione mondiale, campione asiatico e vice-campione olimpico.\nCarriera.\nLe Maosheng ha cominciato a farsi conoscere al grande pubblico internazionale in occasione dei Campionati mondiali di Chiang Mai 1997, all'et\u00e0 di 19 anni, conquistando la medaglia d'argento nella categoria fino a 59 kg. con il risultato di 295 kg. nel totale, dietro soltanto al bulgaro Stefan Georgiev, il quale, con lo stesso risultato finale del cinese, ha ottenuto la medaglia d'oro grazie al suo peso corporeo leggermente inferiore.\nL'anno successivo, passando alla categoria superiore dei pesi piuma, il cui limite nel frattempo era stato ridotto a 62 kg., ha vinto la medaglia d'oro ai Giochi Asiatici di Bangkok con 305 kg. nel totale. Alcune settimane prima aveva terminato al 5\u00ba posto ai Campionati mondiali di Lahti con 307,5 kg. nel totale.\nNel 1999 ha raggiunto il punto pi\u00f9 alto della sua carriera, vincendo la medaglia d'oro ai Campionati mondiali di Atene con 320 kg. nel totale, ottenendo il record del mondo nella prova di slancio con 180,5 kg., sconfiggendo il greco di origine albanese Leonidas Sabanis ed il bulgaro Sevdalin Min\u010dev.\nNell'anno 2000 non \u00e8 andato oltre la medaglia d'argento ai Campionati asiatici di Osaka con 310 kg. nel totale, battuto dall'emergente connazionale Shi Zhiyong. Alle successive Olimpiadi di Sydney 2000 Le Maosheng ha terminato fuori dal podio al 4\u00ba posto con 315 kg. nel totale.\n\u00c8 ritornato su un podio internazionale in occasione dei Giochi Asiatici di Busan 2002 vincendo la medaglia d'oro con 322,5 kg. nel totale. Qualche settimana pi\u00f9 tardi ha vinto la medaglia d'argento ai Campionati mondiali di Varsavia con 310 kg. nel totale, battuto dal nordcoreano Im Yong-su che Le Maosheng aveva sconfitto ai precedenti Giochi Asiatici di Busan.\nNel 2003 ha vinto la medaglia di bronzo ai Campionati mondiali di Vancouver con 305 kg. nel totale, alle spalle del pluricampione turco Halil Mutlu e di Shi Zhiyong.\nL'anno successivo ha partecipato dapprima ai Campionati asiatici di Almaty, vincendo la medaglia d'argento con 320 kg. nel totale, battuto nuovamente da Shi Zhiyong, e dopo qualche mese ha preso parte alle Olimpiadi di Atene 2004, ottenendo anche in questa competizione la medaglia d'argento con 312,5 kg., terminando ancora una volta dietro a Shi Zhiyong.\nDopo Atene 2004 Le Maosheng non ha pi\u00f9 ottenuto risultati di rilievo nelle principali competizioni internazionali.\nNel corso della sua carriera ha stabilito, oltre a quello ottenuto ai Campionati mondiali di Atene 1999, un altro record del mondo nella prova di slancio della categoria pesi piuma."}
{"id": "8938847", "revid": "1873017", "url": "https://it.wikipedia.org/wiki?curid=8938847", "title": "Wadokai Karatedo Shingitai Italia", "text": "La Wadokai Karatedo Shingitai Italia (WKSI), conosciuta anche come Wadokai Shingitai (\u548c\u9053\u4f1a\u5fc3\u6280\u4f53), \u00e8 un'organizzazione sportiva che si occupa dello studio, della preservazione e della promozione del Karate tradizionale Wado-ryu seguendo i princip\u00ee del Bud\u014d e dell\u2019inclusione sociale. Oltre a essere iscritta al registro del CONI e convenzionata con l\u2019Ente di Promozione Sportiva CSEN, \u00e8 anche un\u2019Associazione di Promozione Sociale riconosciuta nel Registro Nazionale del Ministero del Lavoro e delle Politiche Sociali. La WKSI \u00e8 branch (diramazione) ufficiale della Japan Karatedo Federation Wado-Kai e della IKF\u00a0\u2013 IKKAIDO, la federazione internazionale delle arti marziali per l\u2019inclusione delle persone con disabilit\u00e0.\nAttivit\u00e0.\nFormazione.\nLa WKSI \u00e8 attiva a livello internazionale nel campo della formazione sportiva e marziale di praticanti e insegnanti di Karate e di altre discipline come \"Jujutsu\", \"Kobudo\" e \"Difesa Personale\". Promuove i Laboratori Wadokai, corsi aperti a tutti i praticanti di Wado-ryu dedicati al curriculum tecnico della JKF Wadokai e, alternativamente, al Kumite sportivo (regolamento Fijlkam/WKF) e ai kata da competizione.\nOgni anno la WKSI organizza il Wadokai Masters in Rome, una full-immersion formativa della durata di tre giorni che richiama partecipanti da tutto il mondo, in cui i grandi maestri del Wado-ryu internazionale sono invitati a condurre un \"seminario tecnico tradizionale\".\nLa WKSI si occupa anche della promozione sociale e dell'inclusione attraverso la pratica sportiva e marziale, ed \u00e8 partner dei progetti dell\u2019Unione Europea nell'ambito dell'ERASMUS+: il progetto \"Deporte Inclusivo Europeo\", e il progetto \"PRIME\u00a0\u2013 Participation, Recreation and Inclusion through Martial Arts Education\".\nCompetizioni.\nNel 2018 una selezione di atleti aderenti alla WKSI ha partecipato, in rappresentanza dell'Italia, al JKF Wadokai All Nations Championship a Leicester, Inghilterra, nel Regno Unito, ottenendo un oro nel \"Kumite Maschile Masters 50+\", un argento nel \"Kata Femminile U14\" e un bronzo nel \"Kumite Maschile Juniores\".\nPRIME (Abili al Karate).\nLa WKSI ha partecipato come \"Main Partner\" e unico rappresentante per l'Italia all'iniziativa europea PRIME\u00a0\u2013 Participation, Recreation and Inclusion through Martial Arts Education\",\" in collaborazione con l'International Council of Sport Science and Physical Education (ICSSPE) e l'UNESCO. \"Abili al Karate\" \u00e8 il progetto permanente della WKSI attraverso il quale vengono promosse, insegnate e praticate le linee guida redatte nel corso del progetto PRIME.\nPRIME \u00e8 un'iniziativa co-finanziata dal Programma dell\u2019Unione europea ERASMUS+ per sviluppare un modello formativo destinato ai \"coach\" che vada a supporto della promozione della partecipazione delle persone disabili alle arti marziali. Il modello PRIME \u00e8 il primo nel suo genere e si inserisce nel contesto del Quadro europeo delle qualifiche (EQF) e degli altri standard internazionali di merito, quali lo European Sport Coaching Framework.\nGli obiettivi di PRIME sono:"}
{"id": "8938854", "revid": "244158", "url": "https://it.wikipedia.org/wiki?curid=8938854", "title": "Les Inrocks", "text": ""}
{"id": "8938856", "revid": "73843", "url": "https://it.wikipedia.org/wiki?curid=8938856", "title": "Football League 2019-2020 (Grecia)", "text": "La Football League 2019-2020 \u00e8 stata la 45\u00aa edizione del terzo livello del campionato greco di calcio. Il torneo si \u00e8 disputato anche stavolta con la formula del girone unico.\nQuesto campionato di terzo livello \u00e8 stato il primo con questa denominazione, infatti, in seguito alla riforma dei campionati, da quest'anno slitta come denominazione per il terzo livello del calcio greco, mentre il secondo livello \u00e8 stato chiamato Souper Ligka 2, in seguito alla ristrutturazione del campionato greco di calcio. Mentre la Gamma Ethniki che precedentemente era il terzo livello slitta a quarto livello.\nSquadre partecipanti.\nClassifica.\nLegenda:"}
{"id": "8938857", "revid": "602625", "url": "https://it.wikipedia.org/wiki?curid=8938857", "title": "Jxl", "text": ""}
{"id": "8938859", "revid": "602625", "url": "https://it.wikipedia.org/wiki?curid=8938859", "title": ".jxl", "text": ""}
{"id": "8938861", "revid": "1005847", "url": "https://it.wikipedia.org/wiki?curid=8938861", "title": "Malato d'Europa", "text": "Il \"malato d'Europa\" \u00e8 un'etichetta data a una nazione che si trova in una parte dell'Europa e sta vivendo un periodo di difficolt\u00e0 economiche o di impoverimento. Il termine fu usato per la prima volta a met\u00e0 del XIX secolo per descrivere l'Impero ottomano e, dopo la dissoluzione dell'Impero ottomano, all'inizio del XX secolo, venne applicato a nazioni europee come il Regno Unito o la Germania.\nOrigine.\nLo statista britannico John Russell nel 1853, alla vigilia della guerra di Crimea, afferm\u00f2 che Nicola I di Russia descrisse l'Impero ottomano come \"un uomo malato, un uomo molto malato\", un \"uomo che \u00e8 caduto in uno stato di decrepitezza\", e un \"uomo malato [...] gravemente malato\".\nNon \u00e8 facile determinare l'effettiva fonte della citazione. Gli articoli sopra citati si riferiscono a documenti detenuti o comunicati personalmente. La fonte pi\u00f9 affidabile e pubblicamente disponibile sembra essere un libro di Harold Temperley, pubblicato nel 1936. Temperley d\u00e0 la data della prima conversazione al 9 gennaio 1853, come Goldfrank. Secondo Temperley, Seymour in una conversazione privata dovette spingere lo zar a essere pi\u00f9 specifico sull'Impero ottomano. Alla fine, ha affermato lo zar, \"la Turchia sembra andare in pezzi, la caduta sar\u00e0 una grande disgrazia. \u00c8 molto importante che Inghilterra e Russia giungano a una perfetta intesa [...] e che nessuna delle due compia un passo decisivo di cui l'altra non \u00e8 consapevole\". E poi, pi\u00f9 vicino alla frase attribuita: \"Abbiamo un uomo malato tra le mani, un uomo gravemente malato, sar\u00e0 una grande disgrazia se uno di questi giorni ci scivoler\u00e0 tra le mani, soprattutto prima che vengano presi i necessari provvedimenti\".\nMostrando il disaccordo tra i due paesi sulla questione d'oriente, \u00e8 importante aggiungere che l'ambasciatore britannico GH Seymour era d'accordo con la diagnosi dello zar Nicola, ma era molto in disaccordo con il trattamento raccomandato dallo zar del paziente. Egli rispose: \"Vostra Maest\u00e0 \u00e8 cos\u00ec gentile che mi permettete di fare un'ulteriore osservazione. Vostra Maest\u00e0 dice che l'uomo \u00e8 malato; \u00e8 molto vero; ma Vostra Maest\u00e0 si degner\u00e0 di scusarmi se osservo che \u00e8 parte dell'uomo generoso e forte trattare con gentilezza l'uomo malato e debole.\"\nTemperley poi afferma: \"La 'malattia' della Turchia ossessionava Nicola durante il suo regno. Ci\u00f2 che ha veramente detto \u00e8 stato omesso da un errato senso del decoro. Non ha detto l'\"uomo malato\" ma \"l'orso muore [...] l'orso sta morendo [...] puoi dargli del muschio, ma anche il muschio non lo manterr\u00e0 a lungo in vita.\"\nN\u00e9 Nicola n\u00e9 Seymour hanno completato la locuzione con la frase preposizione \"d'Europa\", che sembra essere stata aggiunta pi\u00f9 tardi e potrebbe benissimo essere stata una citazione giornalistica errata. La prima apparizione della frase \"uomo malato d'Europa\" appare sul \"New York Times\" (12 maggio 1860):\nNell'articolo si cita un secondo \"uomo malato\", pi\u00f9 generalmente accettato come impero europeo, ovvero la monarchia asburgica.\nSuccessivamente, questa visione ha portato gli Alleati nella prima guerra mondiale a sottovalutare l'Impero ottomano, portando in parte alla disastrosa campagna di Gallipoli. Tuttavia, l'\"uomo malato\" alla fine \u00e8 crollato dopo la sconfitta nel teatro mediorientale della prima guerra mondiale.\nUso nel dopoguerra.\nDopo la fine dell'Impero ottomano, gli accademici hanno citato molte nazioni come \"malati\" del Vecchio Mondo, le quali, a un certo punto, presentano una diffusa miseria economica, disordini sociopolitici, abbassamento del morale pubblico e (nel caso dei paesi pi\u00f9 grandi) la diminuzione del proprio status globale. La Germania di Weimar degli anni '20 ne \u00e8 il primo esempio. \nPer tutta la fine degli anni '60 e '70, il Regno Unito \u00e8 stato talvolta caratterizzato come \"il malato d'Europa\", prima dai commentatori e poi a casa dai critici del terzo ministero Wilson/Callaghan a causa dei conflitti industriali e delle scarse prestazioni economiche rispetto ad altri Paesi europei. Alcuni osservatori ritengono che questa era sia iniziata con la svalutazione della sterlina nel 1967, culminata con il cosiddetto Inverno del malcontento del 1978-79. In diversi momenti durante il decennio, numerosi paesi come Italia, Spagna, Portogallo, Francia e Grecia sono stati citati dalla stampa economica americana anche come \"sull'orlo della malattia\". Nell'estate del 2017, il Regno Unito \u00e8 stato nuovamente definito il \"malato d'Europa\" a seguito dei risultati dei presunti effetti economici negativi del referendum sull'UE dell'anno precedente.\nAlla fine degli anni '90 la stampa estera spesso etichett\u00f2 la Germania con questo termine a causa dei suoi problemi economici, soprattutto a causa dei costi della riunificazione tedesca dopo il 1990, che erano stimati in oltre \u20ac 1,5\u00a0trilioni (dichiarazione della Freie Universit\u00e4t Berlin). L'espressione ha continuato ad essere utilizzata nei primi anni 2000 quando la Germania \u00e8 entrata in recessione nel 2003.\nNel maggio 2005, \"The Economist\" ha attribuito questo titolo all'Italia, definendola \"il vero malato d'Europa\". Ci\u00f2 si riferisce alle difficolt\u00e0 strutturali e politiche dell'Italia pensate per inibire le riforme economiche per rilanciare la crescita economica. Nel 2018, l'Italia \u00e8 stata nuovamente definita il \"malato d'Europa\" dopo la stallo post-elettorale. Nel 2008, in un pezzo d'opinione che criticava l'approccio del paese alla riforma economica, \"The Daily Telegraph\" ha anche usato il termine per descrivere l'Italia, come ha fatto la CNBC nel 2020.\nLa Russia post-sovietica \u00e8 stata citata come tale nel libro \"Kremlin Rising: Vladimir Putin's Russia and the End of Revolution\" di Peter Baker e Susan Glasser, e da Mark Steyn nel suo libro del 2006 \"America Alone: The End of the World come lo conosciamo\".\nNel 2007, \"The Economist\" ha descritto il Portogallo come \"un nuovo malato d'Europa\".\nUn rapporto di Morgan Stanley si riferiva alla Francia come al \"nuovo malato d'Europa\". Questa etichetta \u00e8 stata ribadita nel gennaio 2014 da giornali europei come \"The Guardian\" e \"Frankfurter Allgemeine.\" Lo hanno giustificato con l'elevata disoccupazione della Francia, la debole crescita economica e la scarsa produzione industriale.\nNel luglio 2009, l'EurActiv ha usato tale espressione per la Grecia a causa dei disordini del 2008, dell'aumento della disoccupazione e della corruzione politica.\nNella primavera del 2011, Eurozine ha suggerito che l'Unione Europea fosse il \"malato d'Europa\", intitolando un evento incentrato sulla crisi dell'Eurozona, \"L'UE: il vero malato d'Europa?\"\nNel 2015 e nel 2016, la Finlandia \u00e8 stata definita il \"malato d'Europa\" a causa della sua recessione e della crescita poco brillante, in un momento in cui praticamente tutti gli altri paesi europei si sono ripresi da una grande recessione.\nLa Scozia \u00e8 stata pi\u00f9 volte definita \"il malato d'Europa\", ma per motivi legati alla salute invece che economici.\nDurante la pandemia COVID-19, il Regno Unito \u00e8 stato definito il \"malato d'Europa\" dopo che un nuovo ceppo di coronavirus, VOC-202012/01, ha portato un certo numero di paesi a chiudere i propri confini ai viaggi aerei nel Regno Unito."}
{"id": "8938865", "revid": "2008491", "url": "https://it.wikipedia.org/wiki?curid=8938865", "title": "La pianura/La nostra storia d'amore", "text": "La pianura/La nostra storia d'amore \u00e8 un singolo di Milva, pubblicato dalla \"Ricordi\" nel 1971.\nLa pianura.\n\"La pianura\", \u00e8 un brano scritto da Enrico Riccardi su musica di Piero Soffici su arrangiamento diretto dal maestro Gianpiero Reverberi. \nIl brano fu il primo singolo estratto dall'album \"La filanda e altre storie\" pubblicato nel 1972.\nLa nostra storia d'amore.\n\"La nostra storia d'amore\" \u00e8 la canzone pubblicata sul lato B del singolo, adattamento italiano del brano \"For all we know\", canzone vincitrice del premio Oscar alla miglior canzone per il film \"Amanti ed altri estranei\" diretto da Cy Howard, scritta da Arthur James, Fred Karlin e Robb Wilson, adattata in italiano da Enrico Riccardi, inserita anch'essa nell'album.\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10.641."}
{"id": "8938867", "revid": "1817847", "url": "https://it.wikipedia.org/wiki?curid=8938867", "title": "Frazione Monte Longu", "text": "La frazione di Monte Longu \u00e8 una frazione del comune di Posada, in provincia di Nuoro, collocata ai piedi dell'omonimo monte.\nLa frazione.\nLa frazione di Monte Longu si colloca ai piedi del Monte Longu, a 2,1 km da Posada e occupa una superficie di 21 ettari.\n\u00c8 situato ad un'altezza di 10 metri s.l.m. e dista 900 metri dalla costa; vi risiedono 192 abitanti."}
{"id": "8938884", "revid": "1318658", "url": "https://it.wikipedia.org/wiki?curid=8938884", "title": "Distretto di Josselin", "text": "Il distretto di Josselin era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Josselin, Bignan, Brehan Loudeac, Gu\u00e9gon, la Nou\u00e9e, Plumelec, R\u00e9guiny e La Trinit\u00e9."}
{"id": "8938891", "revid": "729019", "url": "https://it.wikipedia.org/wiki?curid=8938891", "title": "Castello di Radi", "text": "Il castello di Radi di Creta \u00e8 un edificio storico, gi\u00e0 fortificato, situato a Radi, frazione di Monteroni d'Arbia, nella provincia di Siena, in Toscana.\nStoria.\nSituato in posizione dominante su di un colle a difesa di Siena lungo la via Francigena, lo si trova citato gi\u00e0 in documenti del X secolo. Dal 1271 vi risiedeva un podest\u00e0 inviato da Siena, ed a quell'epoca la fortificazione aveva quattro torri di avvistamento, di cui oggi restano le tracce solo di due di esse, alle entrate nord e sud del borgo. Nel 1365 fu attaccato da John Hawkwood, che lo incendi\u00f2, e di nuovo venne distrutto nel 1393 dai nemici Fiorentini.\nDopo la caduta di Siena divenne l'edificio padronale di un ampio insediamento agricolo, venendo via via ristrutturato come villa. Si sa che dal XVII secolo fu dei Bichi Ruspoli, e verso il 1770 Carlo Metello di questa famiglia diede sostanzialmente alla propriet\u00e0 l'aspetto attuale.\nDescrizione.\nCi\u00f2 che rimane della struttura del castello, trasformato in villa, si trova sulla sommit\u00e0 della collina del borgo di Radi, sovrastante le abitazioni attorno al e la chiesa di San Pietro Apostolo. Cinto di mura, vi si accede attraverso una cancellata che immette in una corte con un pozzo in pietra decorato della armi Bichi Ruspoli.\nLa villa vera e propria si compone di tre corpi principali attorno al cortile: uno di servizio con limonaia, a nord, una cappella settecentesca al centro e, raccordato da una loggetta, l'edificio padronale a sud, affacciato sull'altro lato su un giardino a terrazze."}
{"id": "8938895", "revid": "767487", "url": "https://it.wikipedia.org/wiki?curid=8938895", "title": "Supercoppa di Libano 2019", "text": "La Supercoppa di Libano 2019 \u00e8 stata la 20\u00aa edizione della Supercoppa di Libano, la competizione annuale in cui si sfidano i vincitori della Prima Divisione e i vincitori della Coppa di Libano. Siccome l' ha vinto sia la Prima Divisione che la Coppa di Libano, ebbero come avversari l', finalisti della Coppa di Libano 2018-2019.\nLa partita si \u00e8 giocata allo Stadio Internazionale di Sidone il 15 settembre 2019. L'Ahed vinse il trofeo battendo l'Ansar 2-1 grazie alla doppietta di Ahmed Aka\u00efchi.\nAntefatti.\nLa sfida tra l' e l' si \u00e8 svolta per la terza volta. L'Ahed partecip\u00f2 alla competizione per la terza volta di fila, avendo vinto entrambe le ultime due edizioni. L'Ansar non partecipava dal 2017, anno in cui perse proprio contro l'Ahed 2-0."}
{"id": "8938899", "revid": "199745", "url": "https://it.wikipedia.org/wiki?curid=8938899", "title": "Hyalis", "text": "Hyalis \u00e8 un genere di piante angiosperme dicotiledoni della famiglia delle Asteraceae.\nDescrizione.\nHabitus. Le specie di questo gruppo hanno un habitus perenne arbustivo rizomatoso. Sono presenti specie monoiche.\nFoglie. Le foglie lungo il caule sono disposte in modo alternato. Possono essere sessili o picciolate. Le foglie sono semplici o con margini denticolati. La forma della lamina \u00e8 varia: da lineare-lanceolata a oblunga-lanceolata. La superficie si presenta con venature pennate o tri-venata. La consistenza \u00e8 erbacea o subcoriacea.\nInfiorescenza. Le infiorescenze sono composte da capolini terminali, peduncolati e raccolti in formazioni corimbose. I capolini di tipo radiato e omogami sono formati da un involucro a forma strettamente campanulata composto da brattee (o squame) all'interno delle quali un ricettacolo fa da base ai fiori. Le brattee, persistenti e simili a foglie, disposte su 3 serie in modo embricato e scalate in altezza, sono di vario tipo e consistenza. Il ricettacolo, piatto, \u00e8 privo di pagliette a protezione della base dei fiori (ricettacolo nudo).\nFiori. I fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, fragranti, da 5 a 6 per capolino (4 - 5 marginali e uno solitario centrale), sono ermafroditi e fertili. Sono inoltre dimorfi, con forme diverse, bilabiate quelli marginali del raggio e tubolari quelli centrali del disco).\nFrutti. I frutti sono degli acheni con pappo. La forma degli acheni varia da obovoide a spirale (raramente \u00e8 compressa) con superficie pubescente e 10 coste. Il carpoforo (o carpopodium) \u00e8 uno stretto anello o corto cilindro appena visibile oppure \u00e8 assente. L'endosperma \u00e8 cellulare. Il pappo \u00e8 formato da diverse setole disposte su molte serie, tutte sono piumose all'apice, alcune sono pi\u00f9 corte. Il pappo \u00e8 direttamente inserito nel pericarpo o \u00e8 connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite in Argentina, Bolivia e Paraguay.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nQuesta genere \u00e8 descritto all'interno della sottofamiglia Stifftioideae. La sottofamiglia Stifftioideae, nell'ambito della famiglia, occupa una posizione \"basale\" subito dopo la sottofamiglia Barnadesioideae e della recente sottofamiglia Famatinanthoideae. Questa sottofamiglia \u00e8 probabilmente un \"gruppo fratello\" della sottofamiglia Mutisioideae. La sottofamiglia \u00e8 formata da due trib\u00f9: Hyalideae e Stifftieae.\nIl genere \"Hyalis\" descritto da questa voce appartiene alla trib\u00f9 Hyalideae ed \u00e8 a capo del \"Hyalis clade\" insieme al genere \"Ianthopappus\". In precedenti trattamenti questo genere era descritto all'interno della sottotrib\u00f9 \"Gochnatiinae\" (trib\u00f9 \"Mutisieae). In altri studi il genere \u00e8 associato alla sottotrib\u00f9 \"Mutisiinae\".\nIl numero cromosomico delle specie di questo genere \u00e8: 2n = 54.\nElenco specie.\nQuesto genere comprende le seguenti 2 specie:"}
{"id": "8938903", "revid": "1543377", "url": "https://it.wikipedia.org/wiki?curid=8938903", "title": "Araceli Gilbert", "text": "La madre ha avuto un ruolo molto importante nel promuovere la sua carriera artistica, e il padre l'ha sostenuta economicamente per i suoi studi professionali. Secondo lo storico Efr\u00e9n Avil\u00e9s Pino, la sua formazione artistica inizi\u00f2 nel 1936 all'Accademia di Belle Arti di Santiago del Cile guidata dai maestri Hern\u00e1n Gazmuri e Jorge Caballero, due degli artisti pi\u00f9 rappresentativi del Cile. Nel 1942, gi\u00e0 a Guayaquil, impar\u00f2 dal grande pittore espressionista tedesco Hans Michaelson, che fu suo maestro tra il 1942 e il 1943. Pi\u00f9 tardi, nel 1944, si rec\u00f2 a New York per frequentare la Scuola di Belle Arti di Am\u00e9d\u00e9e Ozenfant, uno dei co-fondatori del purismo. Araceli fu molto attiva nel mondo dell'arte ecuadoriana e durante gli anni '50 espose le sue opere. L'arte ecuadoriana, che enfatizzava l'elemento maschile e quello indigeno, cominci\u00f2 a mostrare una posizione femminista. \nVenne considerata dalla storica Jacqueline Barnitz come \"la madre della pittura formalista astratta in Ecuador\", per la sua tendenza costruttivista (astrazione geometrica) appresa durante il suo soggiorno in Europa. Gilbert ha inteso il costruttivismo come un sistema di segni e valori plastici utilizzati per esprimere le proprie emozioni e li ha combinati con la cultura ecuadoriana e latinoamericana.\n\u00c8 stata un'artista innovativa e una delle prime del movimento pittorico in Ecuador negli anni '40.\nBiografia.\nNacque a Guayaquil il 6 dicembre 1913 in una famiglia agiata; ci\u00f2 le permise di studiare sia nel paese che all'estero. \nNel 1936 si iscrisse alla Scuola di Belle Arti di Santiago del Cile, studiando con Jorge Caballero e Hern\u00e1n Gazmuri, rinomati animatori della ribellione plastica cilena che divenne poi il gruppo Montparnasse.\nNel 1942, torn\u00f2 a Guayaquil per studiare con Hans Michaelson. Attraverso Michaelson, Gilbert impar\u00f2 a conoscere l'espressionismo europeo; il suo lavoro di questo periodo fu in gran parte figurativo. In questo periodo Gilbert faceva anche parte di un gruppo intellettuale di Guayaquil conosciuto come la \"Societ\u00e0 degli scrittori e artisti indipendenti\".\nNel 1943 fin\u00ec la sua tesi in Pittura, Scultura e Storia dell'Arte alla Scuola di Belle Arti di Guayaquil. Poco dopo, Gilbert si trasfer\u00ec a New York, dove studi\u00f2 alla Ozenfant School of Art come discepola di Am\u00e9d\u00e9e Ozenfant, uno dei padri del purismo post-cubista, compiendo un passo importante verso lo sviluppo del proprio stile.\nNel 1946, alla fine della Seconda Guerra Mondiale, torn\u00f2 in Ecuador e si trasfer\u00ec nella sua capitale, Quito. \nNel 1950, in un viaggio a Parigi, entr\u00f2 in contatto con Auguste Herbin, che nel 1931 aveva creato il gruppo Abstracci\u00f3n-Creaci\u00f3n. Sotto la guida di Herbin, Gilbert impar\u00f2 a combinare concetti geometrici e astratti, sottoponendoli al rigore matematico. Gilbert partecip\u00f2 all'Anti-biennale ispano-americano organizzato da Picasso, cos\u00ec come a diverse mostre collettive, come il \"Salon des r\u00e9alit\u00e9s nouvelles\".\nNel 1951 e 1952, Araceli lavor\u00f2 come assistente di Jean Dewasne e Edgar Pillet. Tuttavia, nessuno dei due influenz\u00f2 i suoi concetti pittorici. Colui che fin\u00ec per influenzarla fu uno dei mentori del gruppo Abstracci\u00f3n-Creaci\u00f3n, Auguste Herbin.\nNel 1953 segu\u00ec un corso di tecnica pittorica con l'artista astratto Jean Dewasne.\nNel 1954, present\u00f2 una mostra personale alla Galerie Arnaud di Parigi con un album di litografie, con una prefazione di L\u00e9on D\u00e9gand.\nNel 1955, torn\u00f2 da Parigi e spos\u00f2 lo scrittore, fotografo ed esploratore svedese Rolf Blomberg.\nNel 1960, vinse il secondo premio al IV Sal\u00f3n de Octubre di Guayaquil. L'anno seguente vinse il Primo Premio di Pittura al Salone Mariano Aguilera di Quito. A questo punto Araceli aveva consolidato il suo stile, che stava raggiungendo il suo splendore. Allest\u00ec diverse mostre individuali e partecip\u00f2 alle pi\u00f9 importanti mostre collettive del paese. Ha anche rappresentato l'Ecuador alla Biennale di San Paolo in Brasile, alla Biennale dell'Avana a Cuba e alla Biennale Coltejer a Medellin, Colombia.\nNel 1989, il governo ecuadoriano le ha assegnato il Premio Nazionale di Cultura, Premio Eugenio Espejo. Il mondo di Araceli Gilbert si esprime in colori e forme; il suo viaggio attraverso l'Ecuador e il suo interesse per altre rappresentazioni della realt\u00e0 \u00e8 parte del suo lavoro. La storia di Araceli Gilbert con la pittura inizia nell'accademia di pittura dello spagnolo Jos\u00e9 Mar\u00eda Roura Oxandaberro, in un appartamento nel centro di Guayaquil, situato in via Boyac\u00e1, tra Clemente Ball\u00e9n e 10 de Agosto, quando aveva 19 anni. Quattro anni dopo pass\u00f2 dai disegni di Roura Oxandaberro ai paesaggi impressionisti di Jorge Caballero e alla modernit\u00e0 proposta da Hern\u00e1n Gazmuri quando fu mandata dal padre a studiare alla Scuola di Belle Arti di Santiago del Cile. Ritorn\u00f2 a Guayaquil nel 1942 e studi\u00f2 alla Scuola di Belle Arti, che era diretta dal professor Hans Michaelson, un tedesco che influenz\u00f2 fortemente il lavoro pittorico della citt\u00e0, dal quale impar\u00f2 le forme dell'espressionismo europeo. Secondo l'archivio di Blomberg, in cui si racconta parte della sua vita, le opere di questo periodo mostrano Araceli cautamente incline al figurativismo, un genere in cui si distingue come la prima pittrice figurativa in Ecuador. Anche in quel periodo faceva parte dell'\u00e9lite intellettuale di Guayaquil, con suo cugino Enrique Gil Gilbert e sua moglie, Alba Calder\u00f3n. Insieme sono parte attiva della Societ\u00e0 degli scrittori e degli artisti.\nOpere.\nLa sensibilit\u00e0 espressa nelle opere della Gilbert proviene dalla sua infanzia, dove esemplifica che dopo essere rimasta orfana trova la sua liberazione e pace nella pittura. Araceli si distingue all'interno delle tradizioni pittoriche ecuadoriane, che ancora oggi sono radicate nell'indigenismo pittorico. Anche se Gilbert \u00e8 stata nominata come un\"'artista non ecuadoriana\", il suo stile artistico ha dominato l'epoca. Inoltre, a causa dell'estetica della sua arte, dove ha dimostrato una mente aperta e un modo diverso di pensare, il sincretismo potrebbe essere chiaramente visto in molte delle sue opere.\nGilbert \u00e8 considerata una delle figure artistiche pi\u00f9 importanti dell'Ecuador del ventesimo secolo, per essere la prima ecuadoriana che pittoricamente fa parte del costruttivismo in pittura. La sua arte inviava un messaggio chiaro ed evidente agli spettatori, il che rendeva le sue opere esteticamente apprezzate per l'immersione nella sua cultura e morale. Per Mireya Salgado G\u00f3mez i colori vitali usati da Araceli sono il suo contributo al movimento costruttivista: una tavolozza chiaramente influenzata dai motivi indigeni andini e dalle tinte tropicali della costa ecuadoriana.\nLe sue opere sono anche un esempio dello spirito indipendente e ribelle di Araceli, che riappare in Ecuador in un'epoca in cui l'influenza indigena era molto forte nelle arti. Con la sua arte \u00e8 andata oltre le tendenze stabilite, definendosi in uno stile inquadrato nell'astrattismo geometrico. Altri vogliono identificarla con uno stile pi\u00f9 femminista a causa dello stile di vita che conduceva; tuttavia, non era una femminista e non pensava che, poich\u00e9 era una donna, dovesse avere privilegi o svantaggi.\nUn altro dei quadri che finora riceve molte recensioni positive \u00e8 \"Manhattan\", \"di colore sobrio e verticalit\u00e0 decisa\", del 1985, acrilico su tela.\nNel 1955 ci fu la prima mostra di Gilbert in Ecuador. Vinse molti premi nel paese, tra cui i premi Mariano Aguilera ed Eugenio Espejo.\nNel 1950, la composizione delle sue opere rifletteva la sua estrema dedizione in ogni dipinto per creare un'opera perfetta; Araceli impar\u00f2 i concetti di concretismo con l'aiuto e la guida del pittore Auguste Herbin. Conoscenza con la quale impara a maneggiare concetti geometrici e astratti focalizzati sulla realizzazione di opere che abbandonano il superfluo per ottenere un concetto pi\u00f9 puro.\nNel 1953 tiene la sua prima mostra personale alla Galleria Raquel Arnaud (Vila Madalena, San Paolo); le opere ivi esposte rivelano una grande maturit\u00e0 professionale e artistica; sono anche raccolte in un album di sei litografie del danese Sorensen. Riconosciuta per le sue opere astratte geometriche, una delle sue opere pi\u00f9 emblematiche \u00e8 \"Manhattan\"; evidenziata dai suoi tratti e colori forti ispirati alla vita tropicale di Guayaquil. Attualmente, questa rappresentazione artistica fa parte del murale laterale della Casa de la Cultura Ecuatoriana in omaggio al suo duro lavoro e in commemorazione del suo 100\u00ba compleanno.\nA seguire, le opere pi\u00f9 importanti di questa artista ecuadoriana:\nMorte.\nLo storico dell'arte Jorge O\u00f1a la considera una delle figure pi\u00f9 eccezionali e, soprattutto, un'artista in anticipo sui tempi, che ha plasmato quello che sarebbe stato il futuro della pittura ecuadoriana. Gilbert mor\u00ec 38 anni dopo il suo ritorno in Ecuador (Quito), il 17 febbraio 1993, dove dovette stabilirsi a causa dei problemi di salute del marito nel 1993."}
{"id": "8938905", "revid": "767487", "url": "https://it.wikipedia.org/wiki?curid=8938905", "title": "Rubella Ballet", "text": "I Rubella Ballet, originariamente Rubella Babies, sono un gruppo musicale inglese anarcho punk / gothic rock provenienti da Londra ed attivi principalmente tra il 1979 ed 1991. Il gruppo si riform\u00f2 poi nel 2000.\nStoria.\nI Rubella Ballet, nacquero con il nome di Rubella Babies ed erano inizialmente formati dal batterista Sid Ation, dall'ex chitarrista dei Fatal Microbes Dan Sansom che suonava con lo pseudonimo di Pete Fender, Gemma Sansom aka Gem Stone al basso e It aka Quentin North al secondo basso, con le cantanti Annie Anxiety e Womble. Annie, Womble e It furono coinvolti solo inizialmente, se ne andarono e furono sostituiti dalla cantante Zillah Minx. Fender e Stone erano il figlio e la figlia di Vi Subversa, cantante delle Poison Girls. La band ha utilizzato l'attrezzatura delle Poison Girls per suonare e scrivere canzoni e la loro prima esibizione fu proprio assieme ai Crass ed alle Poison Girls. Il primo vero concerto della band \u00e8 stata una raccolta fondi per il Theatre Royal di Stratford, che si concluse con una rivolta."}
{"id": "8938907", "revid": "767487", "url": "https://it.wikipedia.org/wiki?curid=8938907", "title": "Biblioteca nazionale di Lituania Martynas Ma\u017evydas", "text": "La Biblioteca Nazionale della Lituania Martynas Ma\u017evydas () \u00e8 un'istituzione culturale nazionale che raccoglie, organizza e conserva il contenuto del patrimonio culturale scritto della Lituania, sviluppa la raccolta di documenti lituani e stranieri rilevanti per la ricerca, tutela le esigenze culturali della Lituania e fornisce al pubblico servizi di informazione in biblioteca.\nGli obiettivi della Biblioteca nazionale di Martynas Ma\u017evydas riguardano l'accumulo e la conservazione del patrimonio culturale documentario lituano per le generazioni future e la garanzia del suo accesso, la partecipazione attiva al processo di creazione della societ\u00e0 della conoscenza, lo sviluppo delle sue attivit\u00e0 e dei servizi utilizzando le moderne tecnologie dell'informazione con lo scopo di aiutare l'apprendimento e processi di sviluppo del popolo lituano, fornendo supporto metodologico alle biblioteche lituane, svolgendo ricerche in tema di biblioteconomia, bibliografia, scienza dell'informazione e bibliologia, evolvendo teoria e pratica bibliotecaria e rafforzando le dinamiche di integrazione nei processi bibliotecari globali.\nLa biblioteca fu fondata a Kaunas nel 1919. Nel 1963, la biblioteca si trasfer\u00ec nella capitale lituana Vilnius, i cui lavori erano stati avviati dal 1953. Nel 1988 la Biblioteca \u00e8 stata intitolata a Martynas Ma\u017evydas, l'autore del primo libro stampato lituano (pubblicato nel 1547), e nel 1989 la costruzione \u00e8 stata ufficialmente designata come Biblioteca nazionale di Lituania Martynas Ma\u017evydas. Si tratta della principale struttura di ricerca lituana aperta al pubblico e svolge anche le funzioni di biblioteca parlamentare.\nServizi bibliografici.\nCome recita il sito ufficiale della Biblioteca, la struttura si occupa di:\nOrganizzazione di mostre, serate letterarie e altri eventi culturali, promozione della cultura e della scienza lituana all'estero.\nCooperazione.\nIn quanto biblioteca nazionale, l'ente collabora in maniera stretta con le istituzioni e le altre organizzazioni bibliotecarie lituane e internazionali. Dal 1992 la Biblioteca partecipa alle attivit\u00e0 della International Federation of Library Associations and Institutions (IFLA), della Foundation Conference of European National Librarians (CENL), della Conference of Directors of National Biblioteche (CDNL), della Ligue des Biblioth\u00e8ques Europ\u00e9ennes de Recherche (LIBER), della Bibliotheca Baltica Working Group of the bibaries of the Baltic Sea Area, dell'International Board on Books for Young People (IBBY), dell'International Association of Music Libraries (IAML), dell'International Association of Law Libraries (IALL) e altre ancora. Nel 2007, l'ente \u00e8 entrato a far parte del progetto delle Biblioteche Europee (TEL) e partecipa attivamente alla creazione della biblioteca digitale \"Europeana\".\nProgetti.\nLa rete di collegamenti nazionali e internazionali ha portato alla realizzazione di progetti significativi che hanno avuto e hanno tuttora impatto positivo sulle biblioteche lituane."}
{"id": "8938909", "revid": "125711926", "url": "https://it.wikipedia.org/wiki?curid=8938909", "title": "Roanoke (fiume)", "text": "Il fiume Roanoke \u00e8 un fiume del sud-est della Virginia e del nord-est della Carolina del Nord, negli Stati Uniti d'America. Lungo 660 km (410 mi), \u00e8 uno dei bacini idrici pi\u00f9 importanti della zona del sud-est del paese, bagnando la zona compresa tra i Monti Appalachi e l'estuario Albemarle Sound, dove sfocia nell'Oceano Atlantico.\nStoria.\nIl fiume e il suo bacino idrico \u00e8 stato il territorio d'origine di vari gruppi di nativi americani, fra i quali possiamo trovare gli \"Siouan\", gli \"Occaneechi\" e i \"Tutelo\".\nNel XVII secolo, il fiume \u00e8 stato un importante corso d'acqua per i primi coloni europei."}
{"id": "8938912", "revid": "767487", "url": "https://it.wikipedia.org/wiki?curid=8938912", "title": "Chiesa dei Santi Maurizio e Corbiniano", "text": "La chiesa dei Santi Maurizio e Corbiniano \u00e8 la parrocchiale di Caines, in provincia di Bolzano e diocesi di Bolzano-Bressanone; fa parte del decanato di Merano-Passiria.\nStoria.\nLa primitiva cappella di Caines, intitolata ai santi Zeno e Valentino, venne fondata nel 718, ad opera di san Corbiniano; tuttavia, la prima citazione che ne attesta l'esistenza risale al 1191.\nNel 1150 la chiesetta fu eretta a parrocchiale, dipendente dalla diocesi di Coira; nel medesimo secolo l'edificio venne trasformato in stile romanico, mentre poi nel 1312 il giuspatronato pass\u00f2 al monastero di Sant'Andrea.\nNel Quattrocento fu edificato il coro; tra il 1615 e il 1616 venne dunque rifatta la volta della navata.Nel XIX secolo la parrocchiale fu sottoposta a un intervento di ampliamento in occasione del quale venne allungata la navata.\nDescrizione.\nEsterno.\nLa facciata a capanna della chiesa, molto semplice, presenta centralmente il portale d'ingresso, sopra il quale si apre il rosone.Su una delle pareti esterne vi sono degli affreschi risalenti alla fine del Quattrocento.\nAnnesso alla parrocchiale \u00e8 il campanile in pietra, caratterizzato dal quadrante dell'orologio; la cella presenta una monofora per lato ed \u00e8 coronata dalla guglia, rifatta nel 1908.\nInterno.\nL'interno dell'edificio si compone di un'unica navata, coperta da volta a botte; al termine dell'aula si sviluppa il presbiterio, caratterizzato dalla volta a reticolo e chiuso dall'abside di forma poligonale. Sopra la cantoria \u00e8 collocato l'organo."}
{"id": "8938915", "revid": "1318658", "url": "https://it.wikipedia.org/wiki?curid=8938915", "title": "Distretto di Plo\u00ebrmel", "text": "Il distretto di Plo\u00ebrmel era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Plo\u00ebrmel, Camp\u00e9n\u00e9ac, Caro, Guer, Loyat, Malestroit, Mauron, Neant e S\u00e9rent."}
{"id": "8938922", "revid": "1745361", "url": "https://it.wikipedia.org/wiki?curid=8938922", "title": "Servizio psichiatrico di diagnosi e cura", "text": ""}
{"id": "8938930", "revid": "1005847", "url": "https://it.wikipedia.org/wiki?curid=8938930", "title": "Bruno Niccoli", "text": "Biografia.\nEsponente del Partito Comunista Italiano, nel 1965 entr\u00f2 a far parte della giunta comunale pratese guidata da Giorgio Vestri, con l'incarico di assessore alle municipalizzate.\nSuccessivamente approd\u00f2 alla Camera, ottenendo un seggio nel collegio di Firenze: primo dei non eletti alle politiche del 1972 (8.177 preferenze), alcuni mesi dopo l'inaugurazione della legislatura subentr\u00f2 a Roberto Marmugi (deceduto nell'ottobre 1972) e venne confermato alle politiche del 1976 (18.551 preferenze). Termin\u00f2 il mandato parlamentare nel 1979."}
{"id": "8938962", "revid": "125641496", "url": "https://it.wikipedia.org/wiki?curid=8938962", "title": "W. Raymond Drake", "text": "Biografia.\nDiscepolo di Charles Fort, Drake \u00e8 stato uno dei promotori della teoria degli antichi astronauti. Egli era convinto che alcune antiche civilt\u00e0 terrestri avevano avuto origine da colonie di extraterrestri che si erano insediate sul nostro pianeta e avevano dimenticato successivamente i loro segreti tecnologici, diventando indistinguibili dagli umani. Secondo l'autore, altre antiche civilt\u00e0 deriverebbero invece da contatti primordiali tra esseri umani e alieni provenienti dallo spazio. Drake ha trascorso molti anni a consultare enormi quantit\u00e0 di materiale conservato negli archivi, cercando presunte anomalie che potessero supportare i suoi scenari di alieni spaziali che hanno influenzato la storia umana. Come disse lo stesso Drake, \"Aspiravo a raccogliere quanti pi\u00f9 fatti possibili dalla letteratura antica e dalle cronache del passato, cosa che Charles Fort ha fatto cos\u00ec brillantemente per il presente secolo\". Drake ha pubblicato sull\u2019argomento una decina di libri. "}
{"id": "8938969", "revid": "767487", "url": "https://it.wikipedia.org/wiki?curid=8938969", "title": "Albemarle Sound", "text": "Albemarle Sound (tradotto anche come Stretto di Albemarle) \u00e8 un estuario e baia costiera della costa atlantica degli Stati Uniti d'America, pi\u00f9 precisamente nella Carolina del Nord. \u00c8 protetto dalle correnti oceaniche dalle Outer Banks che permettono anche la comunicazione con la Baia di Chesapeake. \nElizabeth City \u00e8 il principale porto della zona mentre il fiume pi\u00f9 lungo che sfocia nella baia \u00e8 il Roanoke.\n\u00c8 stato esplorato per la prima volta da Ralph Lane, nel 1585, e ha ricevuto il suo nome da George Monck."}
{"id": "8938973", "revid": "439868", "url": "https://it.wikipedia.org/wiki?curid=8938973", "title": "Zamir", "text": ""}
{"id": "8938974", "revid": "1318658", "url": "https://it.wikipedia.org/wiki?curid=8938974", "title": "Distretto di Pontivy", "text": "Il distretto di Pontivy era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Pontivy, Baud,\nCl\u00e9gu\u00e9rec,\nGu\u00e9men\u00e9-sur-Scorff,\nLocmin\u00e9, Melrand, Neuillac, Noyal e Plum\u00e9liau."}
{"id": "8938979", "revid": "1875018", "url": "https://it.wikipedia.org/wiki?curid=8938979", "title": "Metten I", "text": "Biografia e regno.\nSecondo Flavio Giuseppe ha regnato dopo Baalmanzor dal 839 a.C. al 831 a.C. e dopo di lui venne il figlio Pigmalione, durante il quale secondo la leggenda venne fondata Cartagine.\nSecondo altre fonti ha regnato per 29 anni."}
{"id": "8938984", "revid": "1192245", "url": "https://it.wikipedia.org/wiki?curid=8938984", "title": "Albermarle Sound", "text": ""}
{"id": "8938985", "revid": "1839752", "url": "https://it.wikipedia.org/wiki?curid=8938985", "title": "Football League 2020-2021 (Grecia)", "text": "La Football League 2020-2021 \u00e8 stata la 46\u00aa edizione del terzo livello del campionato greco di calcio.\nGruppo Nord.\nClassifica.\nLegenda:\nGruppo Sud.\nClassifica.\nLegenda:"}
{"id": "8938987", "revid": "47767", "url": "https://it.wikipedia.org/wiki?curid=8938987", "title": "Pieve di Giovo", "text": ""}
{"id": "8938992", "revid": "1875018", "url": "https://it.wikipedia.org/wiki?curid=8938992", "title": "Mattan I", "text": ""}
{"id": "8938997", "revid": "465169", "url": "https://it.wikipedia.org/wiki?curid=8938997", "title": "Against the Wind (singolo Bob Seger)", "text": "Against the Wind \u00e8 un singolo del gruppo musicale statunitense Bob Seger &amp; The Silver Bullet Band, pubblicato nel 1980 ed estratto dall'album omonimo."}
{"id": "8938998", "revid": "265038", "url": "https://it.wikipedia.org/wiki?curid=8938998", "title": "Eurolega 2020-2021", "text": "L'Eurolega 2020-2021 \u00e8 stata la 56\u00aa edizion della massima competizione europea di hockey su pista riservata alle squadre di club, la 14\u00aa con la denominazione di Eurolega. Il torneo ha avuto inizio il 9 aprile e si \u00e8 concluso il 16 maggio 2021. Il titolo \u00e8 stato conquistato dai portoghesi dello per la terza volta nella loro storia sconfiggendo in finale i connazionali del . Lo Sporting CP, in qualit\u00e0 di squadra vincitrice, e il Porto, come finalista del torneo, hanno avuto anche il diritto di partecipare alla Coppa Continentale.\nRisultati.\nFinal Four.\nLe Final Four della manifestazione si sono disputate presso il Pavilh\u00e3o Municipal a Luso dal 15 al 16 maggio 2021."}
{"id": "8939000", "revid": "1005847", "url": "https://it.wikipedia.org/wiki?curid=8939000", "title": "Cesare Matteini", "text": "Biografia.\nEsponente della Democrazia Cristiana, tra il 1956 e il 1970 ricopr\u00ec pi\u00f9 volte la carica di assessore comunale a Firenze.\nAlle politiche del 1968 si candid\u00f2 senza successo alla Camera, presentandosi nel collegio di Firenze (15.276 preferenze); fu invece eletto alle politiche del 1972, in cui ottenne 24.895 preferenze.\nNon riconfermato alle politiche del 1976 (16.486 preferenze), alle elezioni regionali toscane del 1980 fu eletto consigliere, carica che mantenne fino al 1985."}
{"id": "8939002", "revid": "439868", "url": "https://it.wikipedia.org/wiki?curid=8939002", "title": "Gaban", "text": ""}
{"id": "8939011", "revid": "1573940", "url": "https://it.wikipedia.org/wiki?curid=8939011", "title": "Acanthurus blochii", "text": "Acanthurus blochii () \u00e8 un pesce osseo marino appartenente alla famiglia Acanthuridae.\nDistribuzione e habitat.\nLa specie \u00e8 diffusa nell'Indo-Pacifico tropicale dalle coste orientali africane alle Hawaii e alle isole della Societ\u00e0; a nord arriva alle isole Ry\u016bky\u016b mentre il limite meridionale dell'areale \u00e8 l'isola di Lord Howe.\nVive nelle barriere coralline costiere, sia nella parte esterna che nelle lagune. Talvolta si pu\u00f2 trovare nelle praterie di alghe e fanerogame marine. I giovanili vivono tra il detrito corallino.\nViene riportata una distribuzione batimetrica tra 2 e 15 metri di profondit\u00e0.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente. La bocca \u00e8 piccola, posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 debolmente lunata. Le scaglie sono molto piccole. La livrea \u00e8 bluastra con punti brunastri che tendono ad allinearsi formando linee indefinite orizzontali. Sulla testa sono presenti striature blu irregolari, Dietro l'occhio \u00e8 presente una macchia gialla, davanti all'occhio possono essere presenti striature irregolari pi\u00f9 o meno confluenti sempre di colore giallo. Alla base della pinna caudale \u00e8 presente una banda bianca che pu\u00f2 talvolta essere assente. Le pinne pettorali sono brune o scure uniformi. Le pinne impari (dorsale, anale e caudale) sono blu scuro, la caudale spesso \u00e8 blu vivo. Sulla pinna caudale sono presenti striature verticali scure.\nLa taglia massima nota \u00e8 di .\nBiologia.\nLa longevit\u00e0 massima nota \u00e8 di 35 anni.\nComportamento.\nForma di solito gruppi di piccole dimensioni ma anche grandi banchi nelle zone oceaniche.\nAlimentazione.\nSi ciba prevalentemente del biofilm algale che copre i granuli di sabbia, di detrito e di diatomee. Ingoia una grande quantit\u00e0 di sabbia durante l'alimentazione che si crede aiuti la digestione.\nPesca.\nViene pescato per l'alimentazione umana in alcune aree del suo range di distribuzione. Nelle Filippine \u00e8 l'acanturide pi\u00f9 ricercato.\nAcquariofilia.\nI giovanili si trovano sul mercato dei pesci d'acquario.\nConservazione.\nSi tratta di una specie comune in tutto il vasto areale che occupa e le sue popolazioni sono numericamente stabili. \u00c8 oggetto di pesca intensa per il consumo e questo ha portato a fenomeni localizzati di rarefazione nelle Filippine centrali ma non c'\u00e8 alcun segnale di declino nel resto dell'areale. Per questi motivi la lista rossa IUCN lo classifica come \"a rischio minimo\"."}
{"id": "8939012", "revid": "344646", "url": "https://it.wikipedia.org/wiki?curid=8939012", "title": "Walter Raymond Drake", "text": ""}
{"id": "8939013", "revid": "716642", "url": "https://it.wikipedia.org/wiki?curid=8939013", "title": "Elliott List", "text": "Carriera.\nStevenage.\nIl 31 agosto 2019 List pass\u00f2 al club inglese dello , militante in League Two, per una cifra non rivelata. Ha fatto il suo debutto con il club lo stesso giorno in cui \u00e8 stato annunciato il suo acquisto, giocando i primi 63 minuti in un pareggio per 2-2 in casa contro il Macclesfield Town.\nStatistiche.\nPresenze e reti nei club.\n\"Aggiornato il 12 maggio 2021.\""}
{"id": "8939025", "revid": "180559", "url": "https://it.wikipedia.org/wiki?curid=8939025", "title": "Relazioni bilaterali tra Armenia e Francia", "text": "Le relazioni franco-armene esistono dai primi contatti stabiliti tra i francesi e gli armeni nel regno armeno di Cilicia nel XII secolo. Le relazioni diplomatiche formali tra l'Armenia e la Francia sono state stabilite il 24 febbraio 1992. Le relazioni sono considerate eccellenti, con entrambi i paesi che cooperano sugli aspetti legati alla diplomazia, alla cultura e all'esercito. Grazie alle buone relazioni tra i due paesi, il 2006 \u00e8 stato proclamato l'anno dell'Armenia in Francia.\nStoria.\nMedioevo.\nPrima dell'XI secolo, i Franchi e gli Armeni avevano contatti limitati a causa della distanza fisica tra le due nazioni. Tuttavia, c'erano precedenti contatti tra armeni e franchi attraverso l'Impero romano. Nel 554 durante la battaglia di Casilinum il generale armeno Narsete dell'Impero romano d'Oriente scacci\u00f2 i Franchi e i loro alleati Alemanni dalla penisola italiana.\nVerso l'XI secolo gli Armeni fondarono il Principato e poi il Regno di Cilicia, che si trovava sulla costa mediterranea e quindi accessibile ai Franchi e agli altri europei che partecipavano alle Crociate. L'Armenia era l'ultimo rifugio sicuro cristiano per i crociati prima di affrontare gli eserciti islamici di Siria e Palestina . A differenza dell'arrivo dei turchi nell'area, l'arrivo dei Franchi fu interpretato positivamente da scrittori armeni e altri intellettuali.\nNel XII e XIII secolo, i continui contatti con l'Europa occidentale, in particolare con il Regno dei Franchi, aprirono la strada a importanti cambiamenti sociali, culturali e politici nell'Armenia cilicia. Gli armeni, che hanno una propria branca del cristianesimo, entrarono in contatto con i cattolici.\nL'ultima dinastia (i Lusignano) a governare l'Armenia cilicia era di origine franca. L'ultimo re, Leone VI d'Armenia, fu sepolto nella Basilica di Saint Denis insieme a importanti re francesi come Carlo Martello, Luigi XIV e molti altri. Era infatti l'unico straniero che venne sepolto l\u00ec.\nContatti all'interno dell'Impero ottomano.\nDurante il regno di Luigi XIV, un gran numero di manoscritti armeni furono portati nella Biblioteca Nazionale di Francia. L'Armenia e i personaggi armeni sono spesso presenti nella letteratura francese classica. Autori come Montesquieu, Voltaire, Rousseau e molti altri hanno spesso parlato del contatto dei loro personaggi principali con i personaggi secondari armeni.\nGli studi armeni iniziarono a svilupparsi in Francia dopo la creazione del dipartimento armeno della Scuola di lingue orientali su iniziativa di Napoleone I.\nRelazioni diplomatiche odierne.\nLe relazioni diplomatiche tra l'Armenia e la Francia sono state stabilite il 24 febbraio 1992.\nSebbene abbia una popolazione di lingua francese molto ridotta, a causa dei suoi legami storici con la Francia, l'Armenia \u00e8 stata selezionata per ospitare il vertice biennale della Francofonia nel 2018. Il francese \u00e8 insegnato alla \"Fondation Universit\u00e9 Fran\u00e7aise en Arm\u00e9nie\" a Yerevan.\nGenocidio armeno.\nDurante il 1915, i francesi accolsero decine di migliaia di armeni nel loro paese, ritenuto un rifugio sicuro. Francia \u00e8 stata anche uno dei pochi paesi a inviare navi di soccorso per gli armeni. Dopo un'eroica battaglia di autodifesa di 53 giorni, la popolazione di Musa Dagh fu salvata dai francesi. La popolazione alla fine si sarebbe stabilita in Libano, principalmente nella citt\u00e0 di Anjar.\nNel 1998, con una forte obiezione turca, \u00e8 stata approvata una risoluzione dell'Assemblea nazionale francese, in cui si diceva che \"la Francia riconosce il genocidio armeno del 1915\".\nLa Francia \u00e8 stata anche il primo paese europeo a riconoscere ufficialmente il genocidio armeno (2001).\nNel 2006, le tensioni tra Francia e Turchia sono aumentate dopo che l'Assemblea nazionale francese ha votato a favore di un disegno di legge che rende illegale la negazione del genocidio armeno.\nArmeni in Francia.\nGli armeni di Francia, che si contano tra 250.000 e 750.000, sono rimasti vicini alle loro origini culturali, mentre allo stesso tempo si sono integrati in Francia e hanno contribuito notevolmente alla cultura francofona.\nMolti scrittori, pittori e musicisti armeni, come Sarian, Kochar, Issahakian, Komitas e molti altri hanno lavorato e sono morti in Francia. Sia i francesi che gli armeni sono orgogliosi di artisti del calibro di Charles Aznavour e Henri Verneuil."}
{"id": "8939027", "revid": "1924342", "url": "https://it.wikipedia.org/wiki?curid=8939027", "title": "Spisok tvoich myslej", "text": "Spisok tvoich myslej () \u00e8 il primo album in studio del cantante russo Jony, pubblicato il 21 giugno 2019 dalla Zhara Music e dalla RAAVA.\nPromozione.\n\u00c8 stata realizzata una tourn\u00e9e a supporto dell'album fra giugno e novembre 2019. Seppur non sia singolo, \"Love Your Voice\" ha visto un particolare successo in Grecia, dove ha raggiunto la top twenty della hit parade nazionale ed ha ottenuto la certificazione d'oro con oltre unit\u00e0 vendute.\nSuccesso commerciale.\n\"Spisok tvoich myslej\" \u00e8 risultato il 2\u00ba disco di maggior successo del 2019 su VK Music, la seconda principale piattaforma streaming russa, figurando in top ten anche nella lista dell'anno seguente."}
{"id": "8939029", "revid": "439868", "url": "https://it.wikipedia.org/wiki?curid=8939029", "title": "Gabana", "text": ""}
{"id": "8939032", "revid": "1602064", "url": "https://it.wikipedia.org/wiki?curid=8939032", "title": "Gran Loggia di Russia", "text": "La Gran Loggia di Russia ( GLR ) \u00e8 l'istituzione massonica regolare di Russia. Fondata il 24 giugno 1995, \u00e8 stata la prima Grande Loggia Nazionale dopo la messa al bando della Massoneria e la chiusura ufficiale di tutte le organizzazioni massoniche nel 1822.\nLa Gran Loggia di Russia \u00e8 l'unica istituzione massonica in territorio russo riconosciuta dalle Grandi Logge regolari internazionali e vanta un mutuo riconoscimento con la Gran Loggia Unita d'Inghilterra (dal 1996) e con oltre 100 grandi logge nel mondo.\nStoria.\nLe prime logge regolari in Russia.\nTra il 1992 ed il 1993, la Gran Loggia Nazionale di Francia istitu\u00ec sul territorio russo le seguenti logge : \"Armonia\" (Mosca), \"Lotos\" (Mosca), \"Nuova Astrea\" (San Pietroburgo), \"Gamayun\" (Voronezh).\nFondazione della Gran Loggia di Russia.\nLa Gran Loggia di Russia \u00e8 stata fondata a Mosca con la prima assemblea costituente del 24 giugno 1995. I fondatori della Gran Loggia di Russia furono la Gran Loggia Nazionale di Francia (che ne divenne Loggia Madre) e le quattro logge precedentemente istituite dalla GLNF su territorio russo (\"Armonia\", \"Lotos\", \"Nuova Astrea\" e \"Gamayun\" ) e che entrarono a far parte della GLR durante la costituzione della stessa. Il primo Gran Maestro della Gran Loggia di Russia \u00e8 stato Georgy Borisovich Dergachev.\nLa Gran Loggia di Russia oggi.\nNel luglio del 2015, si \u00e8 tenuta un'assemblea solenne, coincidente con il 20\u00ba anniversario della Gran Loggia di Russia alla quale hanno partecipato circa 300 massoni. Durante il discorso del Gran Maestro, fu annunciata l'intenzione di procedere con un ulteriore sviluppo della massoneria regolare in tutti i distretti federali della Russia.\nAl 2 luglio del 2018, il numero degli iscritti alla GLR era di oltre 700 massoni, distribuiti in 33 logge attive. Il Gran Maestro della GLR \u00e8 Andrey Bogdanov.\nCreazione di Distretti e Grandi Logge.\nAll'inizio del 2013, la GLR ha istituito il Distretto \"Caucaso\" che comprendeva due logge in Georgia e una loggia in Abkhazia.\nIl 14 marzo del 2015, dalle logge del Distretto \"Caucaso\" e con la partecipazione diretta della Gran Loggia di Russia, l'oriente di Tbilisi ha fondato la Gran Loggia di Georgia (la prima Gran Loggia georgiana nazionale in assoluto). La Gran Loggia di Russia, divenne quindi Loggia Madre della Gran Loggia della Georgia .\nRiti della Gran Loggia di Russia (1-3 grado).\nOrganizzazioni con gradi supplementari.\nSolo i membri della Gran Loggia di Russia sono ammessi alle organizzazioni elencati di seguito:"}
{"id": "8939035", "revid": "1005847", "url": "https://it.wikipedia.org/wiki?curid=8939035", "title": "Cesarino Niccolai", "text": "Biografia.\nEsponente del Partito Comunista Italiano, dal 1959 al 1968 fu consigliere comunale a Empoli.\nRivest\u00ec la carica di deputato per due legislature, venendo eletto alle politiche del 1968 (9.959 preferenze) e alle politiche del 1972 (15.902 preferenze).\nTermin\u00f2 il mandato parlamentare nel 1976."}
{"id": "8939039", "revid": "965985", "url": "https://it.wikipedia.org/wiki?curid=8939039", "title": "Antmusic", "text": "Antmusic \u00e8 un singolo del gruppo musicale britannico Adam and the Ants, pubblicato nel 1980 ed estratto dall'album \"Kings of the Wild Frontier\".\nVideo.\nIl videoclip della canzone \u00e8 stato diretto da Steve Barron.\nCover.\nTra gli artisti che hanno eseguito la cover del brano vi sono Robbie Williams (B-side del singolo \"No Regrets\" del 1998), OK Go (B-side del singolo \"Get Over It\") e DJ Hyper (nell'album \"We Control\" con la partecipazione di Leeroy Thornhill)."}
{"id": "8939045", "revid": "38120", "url": "https://it.wikipedia.org/wiki?curid=8939045", "title": "Stand and Deliver (singolo)", "text": "Stand and Deliver \u00e8 un singolo del gruppo musicale britannico Adam and the Ants, pubblicato nel 1981 ed estratto dall'album \"Prince Charming\".\nCover.\nNel 2009 il gruppo musicale statunitense No Doubt ha inciso e pubblicato il brano; inserendolo in seguito nell'edizione \"deluxe\" del loro album \"Push and Shove\" (2012)."}
{"id": "8939056", "revid": "965985", "url": "https://it.wikipedia.org/wiki?curid=8939056", "title": "Prince Charming (singolo)", "text": "Prince Charming \u00e8 un singolo del gruppo musicale britannico Adam and the Ants, pubblicato nel 1981.\nIl brano.\nIl brano \u00e8 stato scritto da Adam Ant e Marco Pirroni ed estratto dall'album omonimo."}
{"id": "8939063", "revid": "6923", "url": "https://it.wikipedia.org/wiki?curid=8939063", "title": "Edwin Walker", "text": " \u00c8 noto anche con il soprannome di Ted Walker.\nBiografia.\nIl generale Edwin Walker \u00e8 stato un ufficiale dell'esercito degli Stati Uniti che ha combattuto nella seconda guerra mondiale e nella guerra di Corea. Divenne noto per le sue posizioni ultraconservatrici sulla politica, espresse pubblicamente anche durante il servizio. Nel 1961 si dimise dai suoi doveri militari e nel 1962 inizi\u00f2 una carriera politica, candidandosi come governatore del Texas, ma venne sconfitto alle elezioni da John Connally. Pi\u00f9 tardi quell'anno fu coinvolto nelle rivolte contro l'integrazione razziale.\nIl 10 aprile 1963 sub\u00ec un attentato, che \u00e8 stato collegato a Lee Harvey Oswald. Da allora Walker ha sostenuto che Oswald partecip\u00f2 all'attentato insieme a un secondo assassino implicato, ma mai trovato. Walker non ebbe n\u00e9 moglie n\u00e9 figli. \u00c8 morto di cancro ai polmoni."}
{"id": "8939065", "revid": "1005847", "url": "https://it.wikipedia.org/wiki?curid=8939065", "title": "Gerardo Bianchi (politico)", "text": "Biografia.\nTra i fondatori della CISL di Pistoia, ricopr\u00ec la carica di deputato per tre legislature, venendo eletto con la Democrazia Cristiana alle politiche del 1958 (13.402 preferenze), alle politiche del 1963 (16.635 preferenze) e alle politiche del 1968 (17.698 preferenze).\nTermin\u00f2 il mandato parlamentare nel 1972."}
{"id": "8939080", "revid": "965985", "url": "https://it.wikipedia.org/wiki?curid=8939080", "title": "David Newman (sassofonista)", "text": ""}
{"id": "8939090", "revid": "2008491", "url": "https://it.wikipedia.org/wiki?curid=8939090", "title": "Sola/Surabaya Johnny", "text": " Sola/Surabaya Johnny \u00e8 un singolo di Milva, pubblicato dalla \"Ricordi\" nel 1971.\nSola.\n\"Sola\", \u00e8 un brano scritto da Enrico Riccardi su arrangiamento diretto dal maestro Gianpiero Reverberi. \nIl brano fu la sigla della trasmissione televisiva \"I grandi dello spettacolo\" del 1971 e fu incluso nell'album \"La filanda e altre storie\".\nSurabaya Johnny.\n\"Surabaya Johnny\" \u00e8 la canzone pubblicata sul lato B del singolo, scritta da Bertolt Brecht e Kurt Weill, contenuta nell'album \"Milva canta Brecht\".\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10.617. Il singolo fu distribuito anche in Giappone."}
{"id": "8939093", "revid": "1442080", "url": "https://it.wikipedia.org/wiki?curid=8939093", "title": "Sagitta (geometria)", "text": "Si consideri una circonferenza di raggio formula_1 ed un poligono regolare di formula_2 lati inscritto ad essa. Si definisce sagitta la differenza formula_3 in cui formula_4 \u00e8 l'apotema del poligono data da formula_5 dove formula_6 \u00e8 il lato del poligono.\nViene utilizzata nel calcolo dell'approssimazione di formula_7 nell'algoritmo di Zu Chongzhi."}
{"id": "8939094", "revid": "15756", "url": "https://it.wikipedia.org/wiki?curid=8939094", "title": "Giovanni Bujovich", "text": "Biografia.\nNacque nel 1724 in una famiglia di commercianti marittimi di Perasto nel Montenegro, nei domini della Serenissima. Studi\u00f2 scienze naturali a Padova. Dopo gli studi visse a Venezia, dove condusse studi di agronomia, idromeccanica e scienze della finanza. Si adoper\u00f2 per aprire scuole veterinarie e agrarie nella citt\u00e0 lagunare.\nEra socio dell'Accademia dei Georgofili di Firenze.\nDopo la caduta della Repubblica di Venezia ricopr\u00ec importanti cariche. Fu presidente della commissione finanze e dogane del governo veneziano, quindi nella presidenza provvisoria della nuova Municipalit\u00e0, fino al 9 dicembre 1797, quando fu sostituito da Daniele Andrea Dolfin. Si ritir\u00f2 dalla vita politica dopo la caduta del governo veneziano con l'avvento degli austriaci.\nPubblic\u00f2 un'opera di idraulica sul corso dei fiumi.\nMor\u00ec a Venezia dopo il 1804."}
{"id": "8939100", "revid": "6923", "url": "https://it.wikipedia.org/wiki?curid=8939100", "title": "BMW Open 2021 - Doppio", "text": "Frederik Nielsen e Tim P\u00fctz erano i detentori del titolo, ma hanno scelto di partecipare al torneo di Estoril.\nIn finale Wesley Koolhof / Kevin Krawietz hanno sconfitto Sander Gill\u00e9 / Joran Vliegen con il punteggio di 4-6, 6-4, [10-5]."}
{"id": "8939101", "revid": "1318658", "url": "https://it.wikipedia.org/wiki?curid=8939101", "title": "Clover (telescopio)", "text": "Clover sarebbe stato un esperimento per misurare la polarizzazione della radiazione cosmica di fondo . \u00c8 stato approvato per il finanziamento alla fine del 2004, con l'obiettivo di rendere operativo l'intero telescopio entro il 2009. Il progetto \u00e8 stato gestito congiuntamente dall'Universit\u00e0 di Cardiff, dall'Universit\u00e0 di Oxford, dal Cavendish Astrophysics Group e dall'Universit\u00e0 di Manchester. \nStoria.\nIl progetto Clover doveva consistere in due telescopi indipendenti, uno operante a 95\u00a0GHz e l'altro operante sia a 150 che a 225\u00a0GHz. Entrambi i telescopi dovevano essere posizionati vicino al sito CBI nel deserto di Atacama, in Cile. \nLo scopo dell'esperimento era misurare la polarizzazione B-mode della radiazione cosmica di fondo. Ci\u00f2 avrebbe consentito la rilevazione delle onde gravitazionali primordiali nell'universo fintanto che il rapporto tra le perturbazioni scalari (causate dalle fluttuazioni di densit\u00e0 nell'universo primordiale) e le perturbazioni tensoriali causate dalle onde gravitazionali fosse maggiore di formula_1. \nClover \u00e8 stato cancellato nel marzo 2009 poich\u00e9 il Science and Technology Facilities Council (STFC) non era in grado di fornire i fondi aggiuntivi richiesti di 2,55 milioni di sterline per completare il progetto."}
{"id": "8939105", "revid": "767487", "url": "https://it.wikipedia.org/wiki?curid=8939105", "title": "David &quot;Fathead&quot; Newman", "text": "Nel corso della sua carriera ha lavorato con Ray Charles negli anni '50 e '60; Hank Crawford, B.B. King, Junior Mance, Eddie Harris, Charles Kynard, Herbie Mann, Jimmy McGriff, Shirley Scott e altri artisti."}
{"id": "8939108", "revid": "439868", "url": "https://it.wikipedia.org/wiki?curid=8939108", "title": "Gabbay", "text": ""}
{"id": "8939111", "revid": "228587", "url": "https://it.wikipedia.org/wiki?curid=8939111", "title": "Nocturnes", "text": ""}
{"id": "8939113", "revid": "73843", "url": "https://it.wikipedia.org/wiki?curid=8939113", "title": "Gianluca Cerrina Feroni", "text": "Biografia.\nFunzionario della FIOM, rivest\u00ec la carica di deputato per tre legislature, venendo eletto col Partito Comunista Italiano alle politiche del 1976 (con 12.867 preferenze, subentrando a Mario Gozzini, optante per il Senato), alle politiche del 1979 (con 12.640 preferenze) e alle politiche del 1983 (con 9.794 preferenze, subentrando a Enzo Enriques Agnoletti, optante per il Senato).\nTermin\u00f2 il mandato parlamentare nel 1987.\nSuccessivamente fu presidente di Legacoop Toscana."}
{"id": "8939114", "revid": "1442080", "url": "https://it.wikipedia.org/wiki?curid=8939114", "title": "Millennium Estoril Open 2021 - Doppio", "text": "J\u00e9r\u00e9my Chardy / Fabrice Martin erano i detentori del titolo. Chardy ha deciso di non partecipare, mentre Martin ha deciso di giocare in coppia con \u00c9douard Roger-Vasselin, ma sono stati sconfitti al primo turno da Cristian Gar\u00edn e David Vega Hern\u00e1ndez.\nIn finale Hugo Nys / Tim P\u00fctz hanno sconfitto Luke Bambridge / Dominic Inglot con il punteggio di 7-5, 3-6, [10-3]."}
{"id": "8939116", "revid": "1573940", "url": "https://it.wikipedia.org/wiki?curid=8939116", "title": "Acanthurus gahhm", "text": "Acanthurus gahhm () \u00e8 un pesce osseo marino appartenente alla famiglia Acanthuridae.\nDistribuzione e habitat.\nLa specie \u00e8 endemica del mar Rosso, del golfo di Aden e di Socotra.\nVive nelle barriere coralline, soprattutto nelle lagune su fondali di sabbia o ciottoli. Staziona nell'acqua aperta piuttosto che vicino al fondale.\nViene riportata una distribuzione batimetrica tra 1 e 40 metri di profondit\u00e0, di solito non sopra i 5 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente. La bocca \u00e8 piccola, posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata. Le scaglie sono molto piccole. La livrea \u00e8 fondamentalmente scura o nera con banda brunastra poco distinta che attraversa l'occhio seguita da una macchia nera poco visibile sullo sfondo scuro, vi \u00e8 inoltre una macchia bruna all'apice delle pinne pettorali. La base della pinna caudale ha una fascia bianca. \u00c8 simile ad \"Acanthurus nigricauda\" (assente dal mar Rosso) da cui si distingue per l'assenza della banda scura dalla spina sul peduncolo caudale in avanti e per la colorazione pi\u00f9 scura.\nLa taglia massima nota \u00e8 di .\nBiologia.\nComportamento.\nForma di solito gruppi di piccole dimensioni che si possono riunire in banchi pi\u00f9 grandi ma sempre poco coesi.\nAlimentazione.\nSi ciba prevalentemente di alghe bentoniche che integra con detrito, invertebrati bentonici e zooplancton.\nPesca.\nViene pescato per l'alimentazione umana.\nAcquariofilia.\nSi trova sul mercato dei pesci d'acquario.\nConservazione.\nSi tratta di una specie comune negli ambienti idonei del mar Rosso. \u00c8 oggetto di pesca per il consumo e per rifornire gli acquari ma non ci sono segnali di sovrapesca. La principale minaccia \u00e8 costituita dalla degradazione degli habitat corallini a causa dello sviluppo turistico. La lista rossa IUCN la classifica come \"a rischio minimo\"."}
{"id": "8939119", "revid": "767487", "url": "https://it.wikipedia.org/wiki?curid=8939119", "title": "Junior Mance", "text": ""}
{"id": "8939124", "revid": "228587", "url": "https://it.wikipedia.org/wiki?curid=8939124", "title": "Nocturama", "text": ""}
{"id": "8939135", "revid": "439868", "url": "https://it.wikipedia.org/wiki?curid=8939135", "title": "Gablenz (disambigua)", "text": ""}
{"id": "8939137", "revid": "1005847", "url": "https://it.wikipedia.org/wiki?curid=8939137", "title": "Morena Amabile Pagliai", "text": "Biografia.\nRivest\u00ec la carica di deputato per due legislature, venendo eletta col Partito Comunista Italiano alle politiche del 1976 (13.649 preferenze) e alle politiche del 1979 (14.036 preferenze).\nTerminato il mandato parlamentare nel 1983, dal 1985 al 1990 fu consigliere comunale a Prato.\nSuccessivamente fu presidente del Teatro Metastasio."}
{"id": "8939138", "revid": "1005847", "url": "https://it.wikipedia.org/wiki?curid=8939138", "title": "Morena Pagliai", "text": ""}
{"id": "8939139", "revid": "767487", "url": "https://it.wikipedia.org/wiki?curid=8939139", "title": "Jimmy Scott", "text": "Noto come contralto, aveva una particolare voce anche dovuta alla sindrome di Kallmann di cui soffriva."}
{"id": "8939144", "revid": "163662", "url": "https://it.wikipedia.org/wiki?curid=8939144", "title": "Iptissam/Io lo farei", "text": "Iptissam/Io lo farei \u00e8 un singolo di Milva, pubblicato dalla \"Ricordi\" nel maggio del 1970. In entrambi i brani l'orchestra \u00e8 diretta da Gian Piero Reverberi.\nIptissam.\n\"Iptissam\" \u00e8 un brano scritto da Antonietta De Simone, cover del brano \"Love song Adelina\", scritto in origine da Jack Fishman e Jean Kluger e inciso da Dahlia Lavi.\nIl brano fu incluso nell'album \"La filanda e altre storie\".\nIo lo farei.\n\"Io lo farei\" \u00e8 la canzone pubblicata sul lato B del singolo, scritta da Marcello Marrocchi e Mimma Gaspari, non inclusa in nessun album ma inserita nel 2016 nella raccolta \"Milva\".\nEdizioni.\nIl singolo fu distribuito anche in Turchia, Canada e Giappone."}
{"id": "8939149", "revid": "265038", "url": "https://it.wikipedia.org/wiki?curid=8939149", "title": "Coppa WSE 2020-2021", "text": "La Coppa WSE 2020-2021 \u00e8 stata la 41\u00aa edizione (la terza con tale denominazione) dell'omonima competizione europea di hockey su pista riservata alle squadre di club. Il torneo, inizialmente previsto dal 30 aprile al 2 maggio 2021, sar\u00e0 disputato dal 18 al 20 giugno 2021. Il titolo \u00e8 stato conquistato dagli spagnoli del per la terza volta nella loro storia sconfiggendo in finale gli italiani del . Il Lleida, detentore del torneo, ed il Sarzana, finalista, hanno ottenuto anche il diritto di partecipare alla Coppa Continentale."}
{"id": "8939153", "revid": "599013", "url": "https://it.wikipedia.org/wiki?curid=8939153", "title": "Filip Bla\u0161kovi\u0107", "text": "Carriera.\nClub.\nCresciuto nella squadra cittadina del si trasfer\u00ec nel 1965 alla pi\u00f9 prestigiosa . Con i \"Modri\" gioc\u00f2 per pi\u00f9 di 10 anni vincendo una Coppa di Jugoslavia in finale con l' ed una Coppa delle Fiere in finale contro il . Nel 1976 si trasfer\u00ec oltreoceano, pi\u00f9 precisamente nei allora allenati da Ivan Markovi\u0107 con i quali vinse il campionato NASL.\nNazionale.\nDisput\u00f2 una sola gara con la nazionale jugoslava, scese in campo il 24 settembre 1969 nell'amichevole giocatasi a Belgrado contro l'Unione Sovietica."}
{"id": "8939154", "revid": "57342", "url": "https://it.wikipedia.org/wiki?curid=8939154", "title": "Orlando Fabbri", "text": "Biografia.\nEsponente del Partito Comunista Italiano, dal 1964 al 1975 fu consigliere comunale a Prato e assunse in pi\u00f9 occasioni l'incarico di assessore.\nFu deputato per due legislature, venendo eletto alle politiche del 1979 (12.902 preferenze) e alle politiche del 1983 (13.422 preferenze).\nTermin\u00f2 il mandato parlamentare nel 1987."}
{"id": "8939155", "revid": "80339", "url": "https://it.wikipedia.org/wiki?curid=8939155", "title": "Severnaja (affluente della Tunguska Inferiore)", "text": "La Severnaja () \u00e8 un fiume della Russia siberiana orientale, affluente di destra della Tunguska Inferiore. Scorre nel Territorio di Krasnojarsk; nei tratti inferiori traccia il confine tra i \"rajon\" Turuchanskij ed \u0116venkijskij.\nIl fiume ha origine dal lago Severnoe e scorre attraverso le gole dell'altopiano Putorana sull'altopiano della Siberia centrale. Il fiume ha una lunghezza di 331\u00a0km, il bacino misura 21\u00a0200\u00a0km\u00b2. Sfocia nella Tunguska Inferiore a 63\u00a0km dalla foce. Il suo bacino comprende anche il grande lago \u0116pekli e un gran numero di laghi minori e si trova tra i bacini fluviali della Kurejka e del Vivi.\nNel corso superiore, il fiume ha un carattere montuoso, la valle \u00e8 stretta; a valle si alternano tratti di allargamento e restringimento. Ci sono molte rapide, affioramenti rocciosi e spaccature nel letto del fiume. Il fiume si congela a ottobre e sgela a fine maggio. \u00c8 frequentato per il \"rafting\" e la pesca, Il fiume \u00e8 popolato da: taimen, \"Brachymystax lenox\", temolo e coregoni."}
{"id": "8939159", "revid": "74801", "url": "https://it.wikipedia.org/wiki?curid=8939159", "title": "Golden Frinks", "text": "\u00c8 stato molto attivo nel campo dell'attivismo per i diritti civili degli afroamericani della Carolina del Nord, diventando anche segretario del \"Southern Christian Leadership Conference\" (SCLC), associazione dove rappresentava la contea di New Bern. Durante gli anni '60 \u00e8 stato il maggior organizzatore di eventi di protesta della comunit\u00e0 afroamericana della Carolina del Nord, guadagnandosi il soprannome di \"Great Agitator\" (il grande agitatore). In vita, ha servito nell'esercito americano, in servizio nella base navale di Norfolk, in Virginia, dove ha cominciato un movimento per l'uguaglianza degli afroamericani nell'esercito statunitense. \nDurante la sua vita \u00e8 stato un amico e collaboratore di Martin Luther King Jr, con il quale ha lavorato in alcune occasioni per l'organizzazione di manifestazioni della zona, e del quale ha anche aiutato ad organizzare i funerali nel 1968.\n\u00c8 morto ad Edenton, nella Carolina del Nord, il 19 luglio del 2004, all'et\u00e0 di 84 anni."}
{"id": "8939166", "revid": "1543377", "url": "https://it.wikipedia.org/wiki?curid=8939166", "title": "Relazioni bilaterali tra Armenia e Iran", "text": "Le relazioni bilaterali tra Armenia e Iran si riferiscono ai rapporti politici, diplomatici, sociali, economici e culturali tra Iran e Armenia.\nNonostante le differenze religiose e ideologiche, i rapporti tra Armenia e la Repubblica Islamica dell'Iran rimangono cordiali; Armenia e Iran sono partner strategici nella regione.\nI due paesi vicini condividono in larga misura una storia e una cultura simili e intrattengono relazioni da migliaia di anni, a partire dall'Impero dei Medi. Il territorio dell'attuale Armenia fece parte dell'Iran fino al 1828, quando fu ceduto con la forza alla vicina Russia imperiale in seguito alla guerra russo-persiana (1826-1828) e del conseguente Trattato di Turkmenchay. Non ci sono controversie di confine tra i due paesi e la minoranza armena cristiana in Iran, tra le comunit\u00e0 pi\u00f9 grandi e pi\u00f9 antiche del mondo, gode di riconoscimento ufficiale. Di particolare importanza \u00e8 la cooperazione nel campo della sicurezza energetica che riduce la dipendenza dell'Armenia dalla Russia e pu\u00f2 in futuro anche fornire gas iraniano all'Europa attraverso la Georgia e il Mar Nero.\nStepan Safarian, del Centro armeno per gli studi nazionali e internazionali, ha affermato: \"Dato questo ambiente geopolitico, l'Armenia ha il diritto legittimo di cooperare con l'Iran per garantire la propria sicurezza [...]. Inoltre, l'Armenia ha un surplus energetico e il suo unico grande mercato di esportazione al momento \u00e8 l'Iran [...] Quindi c'\u00e8 anche molto interesse economico.\"\nA causa della lunga storia intrecciata condivisa, e con gli armeni che hanno una presenza nativa nell'attuale Iran nord-occidentale per millenni, molte delle pi\u00f9 antiche chiese e monasteri armeni si trovano in Iran, come il monastero di Santo Stefano e Monastero di San Taddeo, tra gli altri. Anche l'Armenia e l'Iran condividono ampi legami turistici e commerciali.\nContesto.\nBreve storia.\nIran e Armenia sono in stretto contatto da migliaia di anni. Dall'antichit\u00e0 c'\u00e8 sempre stata molta interazione tra l'antica Armenia e la Persia (Iran ). Il popolo armeno \u00e8 tra i gruppi etnici nativi dell'Iran nord-occidentale (noto come Azerbaigian iraniano), con millenni di storia nella regione. Le regioni storiche armene che oggigiorno includono l'Azerbaigian iraniano sono Nor Shirakan (Persarmenia), Vaspurakan e Paytakaran . Molte delle cappelle, dei monasteri e delle chiese armene pi\u00f9 antiche del mondo si trovano all'interno di questa regione dell'Iran.\nL'Armenia \u00e8 stata conquistata dall'Impero persiano numerose volte nel corso della storia, in particolare dagli imperi mediano, achemenide, partico e sasanide e dalle dinastie safavidi, afsharidi e qajar. A causa dei grandi legami culturali e storici, l'Armenia \u00e8 spesso considerata parte del Grande Iran. Armenia e Iran godono di legami culturali e storici che risalgono a migliaia di anni fa.\nSull'iscrizione Behistun del 515 a.C., Dario il Grande conferm\u00f2 indirettamente che Urartu e Armenia sono sinonimi quando descrive le sue conquiste. L'Armenia divenne un satrapia dell'Impero persiano per un lungo periodo di tempo. Indipendentemente da ci\u00f2, i rapporti tra armeni e persiani erano cordiali.\nI legami culturali tra armeni e persiani possono essere fatti risalire ai tempi zoroastriani. Prima del III secolo d.C., nessun altro vicino aveva la stessa influenza sulla vita e la cultura armena come la Partia. Condividevano molte caratteristiche religiose e culturali e i matrimoni misti tra la nobilt\u00e0 partica e armena erano comuni. Per altri dodici secoli, l'Armenia fu sotto il dominio diretto o indiretto dei persiani.\nQuella che oggi \u00e8 l'Armenia moderna \u00e8 stata relativamente e recentemente separata dall'Iran dalla vittoria russa nella guerra russo-persiana (1826-1828). Tale sconfitta della prima met\u00e0 del XIX secolo fece s\u00ec che l'Iran cedesse irrevocabilmente i suoi territori armeni (tra gli altri territori), che facevano parte del concetto di Iran per secoli, alla Russia imperiale come confermato nel Trattato di Turkmenchay del 1828. Dopo l'incorporazione da parte della Russia, l'Armenia rimase all'interno della sfera russa fino allo scioglimento dell'Unione Sovietica.\nGuerra del Nagorno-Karabakh (1992).\nNuovi sforzi di mediazione di pace sono stati avviati dal presidente iraniano, Akbar Hashemi Rafsanjani nella prima met\u00e0 del 1992, dopo gli eventi di Khojaly e le dimissioni del presidente azero Ayaz Mutallibov. Conducendo una diplomazia della spola in Armenia e Azerbaigian per diverse settimane, i diplomatici iraniani sono stati in grado di portare il nuovo presidente dell'Azerbaigian Yaqub Mammadov e il presidente dell'Armenia Levon Ter-Petrosian a Teheran per colloqui bilaterali il 7 maggio 1992. La Dichiarazione di Teheran \u00e8 stata firmato da Mammadov, Ter-Petrosian e Rafsanjani in seguito all'accordo delle parti alle norme legali internazionali, alla stabilit\u00e0 dei confini e alla gestione della crisi dei rifugiati. Tuttavia, gli sforzi di pace furono interrotti il giorno successivo quando le truppe armene conquistarono la citt\u00e0 di Shusha e fallirono in seguito alla cattura della citt\u00e0 di Lachin il 18 maggio.\nMentre l'Iran aveva cercato di mantenere la pace tra due paesi, la leadership azera ha accusato l'Iran per il suo tacito appoggio all'Armenia, provocando tensioni tra Azerbaigian e Iran e rafforzando i legami tra Armenia e Iran.\nCommercio.\nParticolarmente importante \u00e8 la cooperazione nel campo della sicurezza energetica, poich\u00e9 il gasdotto che porta il gas naturale iraniano in Armenia \u00e8 stato completato molti anni fa. Inoltre, i due stati hanno anche implementato altri progetti energetici multimilionari, che includono la costruzione di due centrali idroelettriche sul fiume Arax che segna il confine armeno-iraniano e una terza linea di trasmissione ad alta tensione che collega le loro reti elettriche e dighe.\nNel luglio 2007 \u00e8 stato firmato un memorandum sull'avvio degli studi di fattibilit\u00e0 sull'idea di costruire una ferrovia armeno-iraniana e una raffineria di petrolio di propriet\u00e0 russa che processerebbe il greggio iraniano.\nL'ex presidente iraniano Mahmoud Ahmadinejad ha affermato che \"La Repubblica Islamica dell'Iran accoglie e sostiene lo sviluppo di legami con l'Armenia in varie aree, in particolare nell'energia, nei trasporti, nello sport e nel turismo\".\nLe relazioni commerciali continuano ad essere forti, poich\u00e9 il volume degli scambi tra i due paesi \u00e8 aumentato a 200 dollari\u00a0milioni nel 2009, e a 300 USD\u00a0milioni entro il 2014.\nNel 2014, i ministri dell'energia iraniano e armeno hanno concordato la costruzione di una nuova linea di trasmissione di energia dall'Armenia all'Iran in linea con gli sforzi dei due paesi per rafforzare i legami energetici.\nNel giugno 2015, entrambe le nazioni hanno deciso di avviare la costruzione di una terza linea di trasmissione energetica. Una volta che il progetto sar\u00e0 avviato, triplicher\u00e0 quasi lo scambio di elettricit\u00e0 tra i due paesi vicini.\nTurismo.\nArmenia e Iran condividono ampi legami turistici. A partire dal 2014, i turisti iraniani ammontavano al 7% del numero totale di turisti stranieri in visita in Armenia.\nNel 2014 le due nazioni hanno gi\u00e0 annunciato l'intenzione di firmare un memorandum sulla cooperazione nel campo del turismo.\n- Capo del dipartimento del turismo presso il ministero dell'Economia dell'Armenia Mekhak Apresyan, luglio 2014.\nLegami culturali.\nIl partico iraniano e il persiano hanno avuto un enorme impatto lessicale e di vocabolario sulla lingua armena. Infatti, alla fine del XIX secolo i linguisti cercarono di classificare erroneamente l'armeno come lingua iranica.\nL'addetto culturale iraniano in Armenia, Reza Atufi, ha annunciato che i due paesi hanno raggiunto un accordo preliminare per realizzare una serie televisiva congiunta. Ha detto che la joint venture rappresenter\u00e0 la vita sociale e culturale dell'Iran e dell'Armenia e amplier\u00e0 i legami cinematografici tra i due paesi.\nDiversi monasteri e chiese armeni iraniani millenari o secolari nella nazione sono stati iscritti da diversi anni (dal 2008) nella lista del patrimonio mondiale dell'UNESCO, sotto il nome di \"Complessi monastici armeni in Iran\".\nIraniano-armeni.\nLa diaspora armena in Iran \u00e8 una delle comunit\u00e0 armene pi\u00f9 grandi e antiche del mondo, nonch\u00e9 la pi\u00f9 grande del Medio Oriente . Sebbene gli armeni abbiano una lunga storia di interazione e di precedenti intrecci socio-culturali con la Persia/Iran, la comunit\u00e0 armena iraniana \u00e8 emersa quando Shah Abbas ha trasferito centinaia di migliaia di armeni dal Nakhichevan, a quel tempo alla frontiera con il vicino Impero ottomano rivaleggiante, in un'area di Isfahan chiamata Niova Julfa all'inizio del XVII secolo, che era stata creata per diventare un quartiere armeno. L'Iran ha subito riconosciuto la destrezza degli armeni nel commercio. La comunit\u00e0 \u00e8 diventata attiva nello sviluppo culturale ed economico dell'Iran.\nLa restante minoranza armena nella Repubblica Islamica dell'Iran \u00e8 ancora la pi\u00f9 grande comunit\u00e0 cristiana del Paese, davanti agli assiri. Gli armeni rimangono la minoranza religiosa pi\u00f9 forte in Iran. Sono nominati in due seggi nel parlamento iraniano (all'interno del ramo delle minoranze religiose) e sono l'unica minoranza con lo status ufficiale di osservatori nel Consiglio dei Guardiani e Consiglio per il Discernimento. Attualmente in Iran sono rimasti circa 150.000 - 300.000 armeni, la met\u00e0 dei quali vive nell'area di Teheran. Un quarto vive a Isfahan e l'altro \u00e8 concentrato nell'Iran nordoccidentale o nell'Azerbaigian iraniano. La maggior parte degli armeni vive nei sobborghi di Teheran, in particolare Narmak, Majidiyeh, Nadershah, ecc."}
{"id": "8939170", "revid": "1573940", "url": "https://it.wikipedia.org/wiki?curid=8939170", "title": "Acanthurus leucocheilus", "text": "Acanthurus leucocheilus () \u00e8 un pesce osseo marino appartenente alla famiglia Acanthuridae.\nDistribuzione e habitat.\nLa specie \u00e8 ampiamente distribuita nell'Indo-Pacifico tropicale tra le coste africane orientali a Tuvalu e alle Sporadi Equatoriali.\nVive nella parte esterna delle barriere coralline specie vicino alle cadute dove il fondo scende bruscamente verso le alte profondit\u00e0. In Africa si riscontra anche su fondi rocciosi abbastanza profondi con scarso corallo.\nViene riportata una distribuzione batimetrica tra 3 e 40 metri di profondit\u00e0, di solito non oltre i 30 metri.\nDescrizione.\nQuesta specie, come gli altri \"Acanthurus\", ha corpo ovale, compresso lateralmente. La bocca \u00e8 piccola, posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata con lobi filiformi. Le scaglie sono molto piccole. La livrea \u00e8 molto variabile. Generalmente \u00e8 molto scura o nera con labbra chiare circondate da una fascia scura. Sul petto \u00e8 presente una fascia chiara pi\u00f9 o meno evidente. Una banda bianco azzurra \u00e8 presente alla base della pinna caudale, talvolta l'intera pinna \u00e8 bianca, che \u00e8 di colore giallastro chiaro nei giovanili. La spina peduncolare \u00e8 bianca. Le pinne pettorali hanno la parte terminale chiara. Il resto delle pinne hanno colore scuro.\nLa taglia massima nota \u00e8 di .\nBiologia.\nComportamento.\nVive solitario o in piccoli gruppi.\nAlimentazione.\nSi ciba di alghe bentoniche e detrito.\nPesca.\nViene pescato, non frequentemente, per l'alimentazione umana.\nAcquariofilia.\nSi trova sul mercato dei pesci d'acquario a prezzi elevati.\nConservazione.\nSi tratta di una specie poco comune un po' dappertutto. \u00c8 oggetto di pesca per il consumo e per rifornire gli acquari ma in maniera non intensiva. Non sono note minacce per questa specie. La lista rossa IUCN la classifica come \"a rischio minimo\"."}
{"id": "8939171", "revid": "72396", "url": "https://it.wikipedia.org/wiki?curid=8939171", "title": "Gumshoe (videogioco 1984)", "text": "Gumshoe \u00e8 un videogioco a piattaforme del 1984 sviluppato da A&amp;F Software per Commodore 64.\nTrama.\nUn investigatore \u00e8 stato ingaggiato per ritrovare la figlia di un ricchissimo magnate del petrolio. Una banda di spietati assassini l'ha presa in ostaggio nella speranza di estorcere un corposo riscatto al padre della ragazza.\nModalit\u00e0 di gioco.\nIl videogioco \u00e8 a scorrimento orizzontale. Il detective si muove tra i diversi piani di un palazzo abbandonato, deve perlustrare ogni angolo in cerca della ragazza rapita.\nI vecchi locali dell'edificio sono popolati da una moltitudine di fuorilegge, tutti seriamente intenzionati a freddare il piedipiatti ed a preservare la prigionia della figlia del magnate. Puoi scansare i colpi dei banditi buttandoti gi\u00f9 o utilizzando scale mobili e ascensori. Di tanto in tanto pu\u00f2 capitare di doverne affrontare qualcuno in un corpo a corpo all'ultimo sangue. In quest'ultimo caso le probabilit\u00e0 di sopravvivenza sono davvero basse. Il detective \u00e8 munito di revolver con cui affrontare i nemici. Ad ogni livello il nostro eroe si ritrova a dovere ricominciare la ricerca della ragazza, a variare sono la geografia dell'edificio che si fa via via pi\u00f9 intricata, e l'aggressivit\u00e0 dei gangsters.\nColonna sonora.\nLe musiche del videogioco portano la firma di Sean Townsend."}
{"id": "8939173", "revid": "287204", "url": "https://it.wikipedia.org/wiki?curid=8939173", "title": "Fremri-N\u00e1mur", "text": "Fremri-N\u00e1mur (indicato anche come \"Fremrin\u00e1mur\" o \"Fremrin\u00e1mar\") (in lingua islandese: \"Prima miniera\") \u00e8 un sistema vulcanico situato nella regione dell'Austurland, nella parte nord-orientale dell'Islanda.\nDescrizione.\nIl sistema vulcanico Fremri-N\u00e1mur \u00e8 situato nella parte nord-orientale dell'Islanda. Si trova all'interno del campo di lava dell'\u00d3d\u00e1\u00f0ahraun, a sud del sistema vulcanico del Krafla, circa 25 km a sud di Reykjahl\u00ed\u00f0, a NNE dell'Askja e a sudest del lago M\u00fdvatn. Il sistema vulcanico ha una lunghezza di circa 45 km.\nAttivit\u00e0 vulcanica e formazione del lago M\u00fdvatn.\nNei pressi del vulcano a scudo Ketildyngja (939 m), il vulcano centrale del sistema (in lingua islandese \"dyngja\" significa \"vulcano a scudo\"), c'\u00e8 un'area geotermica ad alta temperatura. L'associato sistema vulcanico con fessure si estende verso sud fino al Hvammsfj\u00f6ll e verso nord fino allo Sk\u00f3garmannafj\u00f6ll ed \u00e8 lungo in totale 130 km.\nIl campo lavico Lax\u00e1rhraun pi\u00f9 antico, lungo 70 km, si \u00e8 originato in seguito a un'eruzione del Ketildyngja 3800 anni fa. L'eruzione ha bloccato il deflusso del fiume Lax\u00e1 \u00ed A\u00f0aldal dando cos\u00ec luogo alla formazione del lago M\u00fdvatn. Un'altra e pi\u00f9 grande eruzione ha avuto luogo tra 2500 e 3000 anni fa e ha prodotto il campo di lava di B\u00farfellshraun. Anche il vulcano a scudo Kerlingardyngja fa parte di questo sistema vulcanico e si \u00e8 formato circa 6000 anni fa.\nAnche la Fossa Sveinar (\"Sveinagj\u00e1\") fa parte di questo sistema. Come nei vicini sistemi vulcanici Askja e Krafla, anche in quello di Fremri-N\u00e1mur l'estensione in lunghezza supera di gran lunga quella in larghezza. La fossa Sveinar infatti \u00e8 lunga circa 30 km, ma larga non pi\u00f9 di 0,6 km. Nel 1875, l'anno delle grandi eruzioni sull'Askja, ci furono eruzioni nella fossa Sveinar in febbraio e agosto. Pi\u00f9 tardi, nello stesso anno, ci fu un'altra serie di eruzioni nell' \u00d3d\u00e1\u00f0ahraun a est di Ketildyngja.\nEstrazione dello zolfo.\nLo zolfo \u00e8 stato estratto per secoli in quest'area e veniva trasportato a H\u00fasav\u00edk con un viaggio di 4 giorni e mezzo. Lo zolfo era considerato di buona qualit\u00e0 perch\u00e9 si trovava in ammassi di elevato spessore. Da questo deriva la denominazione della zona (\"Prima miniera\"). Le miniere si trovavano principalmente nella zona del cratere Ketill. Oggi l'area appartiene allo Stato."}
{"id": "8939176", "revid": "125256886", "url": "https://it.wikipedia.org/wiki?curid=8939176", "title": "Reginald Beckwith", "text": ""}
{"id": "8939177", "revid": "2161976", "url": "https://it.wikipedia.org/wiki?curid=8939177", "title": "Aveva un cuore grande/Se piangere dovr\u00f2", "text": "Aveva un cuore grande/Se piangere dovr\u00f2 \u00e8 un singolo di Milva, pubblicato dalla \"Ricordi\" nel 1969. In entrambi i brani l'orchestra \u00e8 diretta da Gian Piero Reverberi.\nAveva un cuore grande.\n\"Aveva un cuore grande\", \u00e8 una canzone scritta da Sergio Bardotti su musica di Franco Bracardi. Venne inclusa nell'album \"Ritratto di Milva\".\nDi questo brano esiste anche una cover, dal titolo \"Aveva un cuore grande come te\", registrata dalla cantante italo-francese Dalida nel 1970 (e pubblicata poi postuma, nel 1989, nell'album \"Dalida mon Amour\").\nSe piangere dovr\u00f2.\n\"Se piangere dovr\u00f2\" \u00e8 la canzone pubblicata sul lato B del singolo, scritta da Luciana Medini, adattamento italiano del brano \"I'd Do It All Again\" scritto in origine da Leon Carr e Richard Ahlert e incisa da Vikki Carr, inserita anch'essa nell'album.\nEdizioni.\nIl singolo fu distribuito anche in Spagna, Svizzera e Giappone."}
{"id": "8939191", "revid": "123432325", "url": "https://it.wikipedia.org/wiki?curid=8939191", "title": "Gasdotto Iran-Armenia", "text": "Il gasdotto Iran-Armenia \u00e8 un gasdotto di che va dall'Iran dall'Armenia. I lungo il tratto iraniano vanno da Tabriz al confine Iran-Armenia. La sezione armena va dalla regione di Meghri a Kajaran e altri di gasdotto sono previsti per raggiungere il centro del Paese, dove si collegher\u00e0 con la rete di distribuzione esistente.\nStoria.\nI piani per la costruzione del gasdotto sono stati inizialmente annunciati il 15 aprile 2002 dal ministro armeno dell'Energia Armen Movsisian. Il gasdotto ha iniziato a operare il 20 dicembre 2006 ed \u00e8 stato ufficialmente inaugurato dai presidenti Mahmoud Ahmadinejad dell'Iran e Robert Kocharyan dell'Armenia il 19 marzo 2007. Sono in corso discussioni per costruire un secondo gasdotto dall'Iran all'Armenia.\nCaratteristiche tecniche.\nIl diametro della tubazione \u00e8 di e costa circa $ 220\u00a0milioni. La capacit\u00e0 iniziale del gasdotto \u00e8 1,1\u00a0miliardi di metri cubi (bcm) di gas naturale all'anno, che saranno aumentati fino a 2,3\u00a0bcm entro il 2019. Il contratto \u00e8 stato firmato per 20\u00a0anni. Per ogni metro cubo di gas iraniano, l'Armenia dovrebbe tornare 3\u00a0kWh di energia elettrica all'Iran.\nControversia politica.\nMolti sospettano che il diametro del gasdotto sia stato ridotto da sotto la pressione di Gazprom, che ha acquistato la quota di maggioranza della sezione armena del gasdotto attraverso la sua controllata Armrosgazprom. Se il gasdotto fosse stato costruito con il diametro iniziale, avrebbe consentito all'Iran di esportare sui mercati europei, competendo quindi con l'industria russa del gas naturale. Gli analisti sostengono che il gasdotto era in parte destinato a estendere l'influenza dell'Iran nel Caucaso, tuttavia \u00e8 stato sottomesso al controllo russo prima che la costruzione finisse.\nL'11 novembre 2009, i funzionari armeni hanno riferito di un'esplosione di alcuni tratti del gasdotto all'interno dei confini armeni. Una volta riparato il danno, l'Iran ha ripreso il flusso di gas verso l'Armenia."}
{"id": "8939206", "revid": "124664294", "url": "https://it.wikipedia.org/wiki?curid=8939206", "title": "VTB United League 2020-2021", "text": "La VTB United League 2020-2021, \u00e8 la 13\u00aa edizione della VTB United League, oltre ad essere la ottava stagione in cui la VTB League funge da massimo campionato russo. Il campionato \u00e8 iniziato a settembre 2020 e la stagione regolare si \u00e8 conclusa il 25 aprile 2021.\nFormato.\nPer questa edizione tutte le serie playoff dovevano essere disputate con il format al meglio delle cinque gare con uno schema 2\u20132\u20131. A stagione in corso per\u00f2, per motivi di calendario, si \u00e8 deciso che i quarti di finale vengono disputati al meglio delle tre gare con uno schema 1-1-1.\nSquadre partecipanti.\nDal momento che la stagione 2019-2020 era stata annullata in seguito alla pandemia causata dalla diffusione del virus COVID-19, si \u00e8 deciso che le partecipanti alla stagione attuale sono le stesse della stagione precedente, ovvero tredici squadre provenienti da cinque nazioni diverse: nove squadre dalla Russia, una squadra proveniente dalla Bielorussia, una dall'Estonia, una dal Kazakistan e una dalla Polonia.\nLocalizzazione delle squadre partecipanti.\n&lt;onlyinclude&gt;\n&lt;/onlyinclude&gt;\nRegular season.\nClassifica.\nLegenda:\nRegolamento:"}
{"id": "8939208", "revid": "1005847", "url": "https://it.wikipedia.org/wiki?curid=8939208", "title": "Renato Monti", "text": "Biografia.\nFunzionario delle Camere del Lavoro di Pescia, Larciano e Pistoia, in occasione delle politiche del 1972 fu eletto alla Camera col Partito Comunista Italiano, ottenendo 20.643 preferenze.\nTerminato il mandato parlamentare nel 1976, fu capogruppo del PCI al Consiglio comunale di Pescia e, in seguito alle elezioni amministrative del 1980, divenne consigliere provinciale della provincia di Pistoia."}
{"id": "8939209", "revid": "327773", "url": "https://it.wikipedia.org/wiki?curid=8939209", "title": "Ketildyngja", "text": ""}
{"id": "8939211", "revid": "124646024", "url": "https://it.wikipedia.org/wiki?curid=8939211", "title": "Il serpente dei Maya", "text": "Il serpente dei Maya (\"Serpent\") \u00e8 il primo libro della serie di libri \"The NUMA Files\" scritti da Clive Cussler e Paul Kemprecos, pubblicato nel 1999. I personaggi principali di questa serie sono Kurt Austin e Joe Zavala.\nTrama.\nNel 1956, al largo di Nantucket, un membro dell'equipaggio della \"Stockholm\" provoca la collisione con l\"'Andrea Doria\" per poi sparire. Dopo l'urto, un cameriere di bordo assiste all'omicidio di diversi uomini accanto a un blindato posto nella stiva del transatlantico che affonda.\nAnno 2000: nelle acque del Marocco l'archeologa marina Nina Kirov scopre una scultura Maya. Contemporaneamente nello Yucat\u00e1n, l'archeologa Gamay Trout trova evidenze del contatto tra Fenici e Maya in epoca precolombiana. \nIl team della NUMA ipotizza un viaggio segreto di Cristoforo Colombo alla ricerca di un tesoro di inestimabile valore, guidato da una \"pietra parlante\" e, indagando sulla scomparsa di molte spedizioni archeologiche, scopre il collegamento con l'attivit\u00e0 di una organizzazione di volontariato chiamata Time-Quest che \u00e8 solo una copertura per l'attuazione un piano criminale internazionale ordito dal ricchissimo industriale Francisco Halc\u00f3n."}
{"id": "8939216", "revid": "110157", "url": "https://it.wikipedia.org/wiki?curid=8939216", "title": "Nicardipina", "text": "La Nicardipina \u00e8 un derivato sintetico diidropiridinico della nitrofenil-piridina ed \u00e8 un potente bloccante del canale calcio-voltaggio dipendente.\nTale principio attivo provoca importanti vasodilatazioni a livello delle arterie, motivo per il quale clinicamente viene usato per il trattamento dell'ipertensione. Viene utilizzato anche per il trattamento dell'asma.\nIndicazioni.\nIl medicinale (codice ATC: C08CA04) contenente questo principio attivo \u00e8 utilizzato in cardiologia nel trattamento di:\nFarmacodinamica.\nLa Nicardipina inibisce l'ingresso degli ioni calcio nelle cellule cardiache ed in particolare possiede una maggiore affinit\u00e0 per i canali calcio di tipo L localizzati nella muscolatura liscia del cuore. Sembrerebbe agire provocando una deformazione dei canali che quindi non possono pi\u00f9 essere attraversati dal calcio, oppure potrebbe interferire con il rilascio dello ione dal reticolo sarcoplasmatico della cellula. In entrambi i casi l'effetto finale \u00e8 lo stesso: minor concentrazione di calcio nel citoplasma. \nOltre a ridurre la disponibilit\u00e0 intracellulare di calcio-ioni, questa molecola \u00e8 anche in grado di inibire l'enzima fosfodiesterasi producendo cos\u00ec un aumento della concentrazione di cAMP all'interno della cellula. La maggior concentrazione intracellulare di quest'ultima molecola comporta il rilasciamento della cellula muscolare liscia in quanto una delle funzioni del cAMP \u00e8 quella di attivare delle protein-chinasi che andranno poi a fosforilare la catena leggera della miosina. Tale fosforilazione comporta l'inattivazione della miosina che quindi non \u00e8 pi\u00f9 in grado di legarsi all'actina per consentire la contrazione della cellula. \nEntrambi i processi (diminuzione di ioni calcio e aumento cAMP intracellulari) determinano il rilassamento della muscolatura che quindi comporta vasodilatazione. Tale fenomeno, associato anche ad una riduzione della resistenza periferica totale, provoca un aumento del flusso sanguigno periferico ed una diminuzione della pressione sanguigna.\nQuesto calcio-antagonista riduce: la forza di contrazione cardiaca, la frequenza cardiaca, la pressione sanguigna (grazie alla vasodilatazione), il consumo di ossigeno da parte del miocardio ed anche il post carico.\nFarmacocinetica.\nAssorbimento e distribuzione.\nLa nicardipina \u00e8 soggetta a metabolismo di primo passaggio a livello del fegato e, dopo la somministrazione di una dose orale di 30 mg, la biodisponibilit\u00e0 sistemica \u00e8 circa del 35%. Inoltre, una volta assorbita, si trova nel sangue legata alle proteine plasmatiche (legame con le proteine &gt;95%). Ha un volume di distribuzione di 8.3 L/kg.\nBiotrasformazione.\nLa nicardipina viene metabolizzata a livello del fegato dal citocromo P450 3A4, dove viene trasformata in diidronicardipina e nicardipina di-benzilata. Da alcuni studi sull'uomo si \u00e8 dedotto che, somministrando una singola dose o tre dosi al giorno per 3 giorni, meno dello 0,03% del farmaco non modificato si recupera nelle urine. In quest'ultime sono stati evidenziati otto metaboliti, alcuni dei quali ancora farmacologicamente attivi, tra questi il pi\u00f9 abbondante \u00e8 il glucuronide della forma idrossilica della nicardipina.\nEliminazione.\nIl farmaco ha un'emivita di 8,6 ore, e una clearance di 0.4 L/h\u2219kg dopo la somministrazione. Viene eliminata per circa il 70% con le feci ed il restante 30% con le urine. \nInterazioni farmacologiche.\nLe possibili interazioni farmacologiche di questo farmaco sono numerose e per questo \u00e8 necessario prestare attenzione durante il suo utilizzo in poli farmacoterapia:\nDosaggio.\nGeneralmente viene raccomandata in dose di 40 mg due volte al giorno, tuttavia potrebbe essere necessario adattare la posologia per ogni paziente a seconda della risposta terapeutica ottenuta. Inoltre, \u00e8 necessario prestare particolare attenzione verso: pazienti anziani, donne in gravidanza, pazienti con compromissione epatica o renale e popolazione pediatrica.\nSovraddosaggio.\nSe assunta in eccesso rispetto alla dose giornaliera consigliata potrebbe provocare una grave ipotensione. Per questo \u00e8 necessario un controllo frequente della pressione arteriosa; in caso di ipotensione marcata pu\u00f2 essere indicata la somministrazione endovenosa di sostanze ad azione vasopressoria o plasma expanders.\nGli effetti di blocco dell'ingresso degli ioni calcio possono essere eliminati somministrando calcio gluconato endovena.\nEffetti indesiderati.\nLa maggior parte degli effetti indesiderati sono imputabili all'effetto vasodilatatorio della nicardipina.\nGli effetti con frequenza non nota comprendono: reazione anafilattica, anoressia, capogiri, ipotensione, palpitazioni, disturbi gastrointestinali (nausea, diarrea, stitichezza, pirosi gastrica), patologie della cute (arrossamento, prurito, eritema), edema periferico, edema polmonare, vampate e trombocitopenia. \nGli effetti che si verificano pi\u00f9 raramente, invece, comprendono: stordimento, cefalea, sonnolenza, scialorrea, aumento della minzione, dispnea, disturbi della visione e dolore toracico.\nAvvertenze e controindicazioni.\nLa nicardipina non \u00e8 da assumere in caso di:\nInoltre deve essere usata sotto sorveglianza medica e con precauzione nei pazienti che presentano:\n\u00c8 consigliato evitare l'assunzione di alcolici se si fa uso del composto poich\u00e9 pu\u00f2 influire sulla capacit\u00e0 di guidare veicoli e di utilizzare macchinari causando effetti indesiderati come capogiri.\nEpatotossicit\u00e0.\nAlcuni calcio-antagonisti possono causare danni epatici, in particolar modo aumento dei livelli sierici degli enzimi aminotransferasi o fosfatasi alcalina. La nicardipina non \u00e8 stata associata a nessuno di questi aumenti, anche in pazienti trattati con terapia cronica a lungo termine. \u00c8 stato segnalato solo un caso di aumento di tali enzimi in un paziente che veniva curato con la nicardipina per via endovenosa. Gli studi a riguardo non hanno menzionato n\u00e9 epatotossicit\u00e0 con conseguente aumento delle aminotransferasi sieriche n\u00e9 l'interruzione del farmaco stesso. Pertanto l'insorgenza di danni al fegato, causati dalla nicardipina, sono da considerarsi rari.\nIl motivo per cui alcuni calcio-antagonisti comportano epatotossicit\u00e0, al contrario della nicardipina, \u00e8 ancora sconosciuto.\nLa tossicit\u00e0 \u00e8:"}
{"id": "8939218", "revid": "4175", "url": "https://it.wikipedia.org/wiki?curid=8939218", "title": "Statistiche della Coppa del Mondo di rugby 2015", "text": ""}
{"id": "8939219", "revid": "446353", "url": "https://it.wikipedia.org/wiki?curid=8939219", "title": "Bacillus horti", "text": "Bacillus horti \u00e8 una specie di battere gram-negativo appartenente al genere \"Bacillus\". \u00c8 un organismo strettamente aerobico ed alcalofilo che produce spore elipsoidali. \u00c8 classificato e numerato con il codice K13 (=JCM 9943)."}
{"id": "8939220", "revid": "1318658", "url": "https://it.wikipedia.org/wiki?curid=8939220", "title": "Distretto di La Roche-Bernard", "text": "Il distretto di La Roche-Bernard era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di la Roche Bernard, Camoel, Muzillac, Peaule e Rieux."}
{"id": "8939221", "revid": "793215", "url": "https://it.wikipedia.org/wiki?curid=8939221", "title": "Riccardo Bruzzani", "text": "Biografia.\nEsponente del Partito Comunista Italiano, ricopr\u00ec la carica di deputato per due legislature, venendo eletto alle politiche del 1983 (17.641 preferenze) e alle politiche del 1987 (13.975 preferenze).\nNel 1991 ader\u00ec al Partito Democratico della Sinistra.\nTerminato il mandato parlamentare nel 1992, \u00e8 successivamente divenuto direttore di Confesercenti della provincia di Pistoia."}
{"id": "8939224", "revid": "767487", "url": "https://it.wikipedia.org/wiki?curid=8939224", "title": "Hyperspace (film)", "text": "Hyperspace, conosciuto anche con il titolo Gremloids, \u00e8 un film di fantascienza di Todd Durham del 1984."}
{"id": "8939225", "revid": "775372", "url": "https://it.wikipedia.org/wiki?curid=8939225", "title": "Gremloids", "text": ""}
{"id": "8939226", "revid": "1935652", "url": "https://it.wikipedia.org/wiki?curid=8939226", "title": "Giovanni Battista Santoni", "text": "Biografia.\nIl 19 novembre 1568 fu nominato vescovo di Alife, da papa Pio V. Fu consacrato il 13 dicembre 1568 dall'allora arcivescovo di Santa Severina Giulio Antonio Santori, coadiuvato dai vescovi Felice Peretti Montalto e Umberto Locati, O.P. Il 8 gennaio 1586 papa Sisto V lo trasfer\u00ec alla diocesi di Tricarico, carica che tenne sino alla morte.\nFu maestro del sacro palazzo apostolico di papa Sisto V. Nel 1586 questi lo nomin\u00f2 primo nunzio permanente in Svizzera, con sede a Lucerna, la quale \u00e8 ricordata assieme a quella di Colonia come le \"nunziature della riforma\".\nLa presenza di Santonio alla firma della Lega d'Oro suscit\u00f2 scalpore a livello internazionale, soprattutto tra i protestanti. Con il sostegno dei cantoni cattolici eman\u00f2 severe disposizioni per migliorare la disciplina del clero secolare e regolare; su desiderio dei cantoni della Svizzera centrale esercit\u00f2 anche funzioni episcopali. Questi avevano chiesto invano al vescovo di Costanza, cardinale Mark Sittich von Hohenems di insediare un vicario episcopale, ma il cardinale non si occupava molto delle faccende diocesane essendo preso da altri incarichi.\nContro il parere della Curia romana approv\u00f2 il trattato di Baden stipulato tra la citt\u00e0 e la diocesi di Basilea nel 1585. Lucerna respinse i tentativi del nunzio di limitare l'influenza laica, radicata negli usi di quel cantone, e ottenne la rimozione del prelato che fu sostituito da Ottavio Paravicini.\nRientrato a Roma divenne maggiordomo del pontefice.\nMor\u00ec il 29 febbraio 1592. Fu sepolto nella Basilica di Santa Prassede all'Esquilino. Il nipote commission\u00f2, al giovane artista Gian Lorenzo Bernini, il monumento funebre tuttora conservato nella chiesa romana.\nGenealogia episcopale.\nLa genealogia episcopale \u00e8:"}
{"id": "8939234", "revid": "767487", "url": "https://it.wikipedia.org/wiki?curid=8939234", "title": "Sul ponte dei sospiri", "text": "Sul ponte dei sospiri \u00e8 un film del 1953 diretto da Antonio Leonviola, basato sui personaggi creati da di Michel Zevaco.\nTrama.\nA Bianca una ragazza, appena diventata maggiorenne, viene raccontata la verit\u00e0 sul padre che credeva morto. Egli \u00e8 vivo, ma imprigionato per diversi crimini che per\u00f2 non ha commesso. Con l'aiuto di una vecchia nobildonna e di un giovane conte (che funge anche da ardito capitano), combatter\u00e0 per la verit\u00e0 e la giustizia. Il suo avversario \u00e8 lo stesso Inquisitore che ha incarcerato suo padre."}
{"id": "8939247", "revid": "1005847", "url": "https://it.wikipedia.org/wiki?curid=8939247", "title": "Rosanna Minozzi", "text": "Biografia.\nEsponente del Partito Comunista Italiano, dal 1976 al 1983 fu assessore alla pubblica istruzione del comune di Prato, nella giunta guidata da Goffredo Landini. Successivamente ricopr\u00ec la carica di deputato per due legislature, venendo eletta alle politiche del 1983 (con 13.750 preferenze) e alle politiche del 1987 (con 12.805 preferenze, subentrando ad Achille Occhetto, plurieletto).\nNel 1991 ader\u00ec al Partito Democratico della Sinistra.\nTermin\u00f2 il mandato parlamentare nel 1992."}
{"id": "8939254", "revid": "1573940", "url": "https://it.wikipedia.org/wiki?curid=8939254", "title": "Acanthurus grammoptilus", "text": "Acanthurus grammoptilus () \u00e8 un pesce osseo marino appartenente alla famiglia Acanthuridae.\nDistribuzione e habitat.\nLa specie \u00e8 probabilmente endemica dell'Australia nord occidentale compresa la grande barriera corallina ed \u00e8 forse presente alle isole Figi e in Nuova Caledonia. Le segnalazioni dalle Filippine e dall'Indonesia appaiono dubbie.\nVive su fondi duri sia rocciosi che corallini in ambienti con abbondante sedimentazione sebbene si possa trovare anche in acque limpide.\nViene riportata una distribuzione batimetrica tra 22 e 91 metri di profondit\u00e0 ma sembra si possa trovare anche in ambienti costieri poco profondi.\nDescrizione.\nCome gli altri \"Acanthurus\", ha corpo ovale, compresso lateralmente e particolarmente alto in questa specie. La bocca \u00e8 piccola, posta su un muso sporgente; sul peduncolo caudale \u00e8 presente una spina mobile molto tagliente. La pinna dorsale \u00e8 unica e piuttosto lunga, di altezza uniforme. La pinna anale \u00e8 simile ma pi\u00f9 corta. La pinna caudale \u00e8 lunata. Le scaglie sono molto piccole. La colrazione \u00e8 piuttosto variabile e soggetta a mutamenti anche repentini. Il fondo \u00e8 generalmente bruno, talvolta molto chiaro, con numerose, sottili linee longitudinali pi\u00f9 scure e la testa cosparsa di macchioline bruno ruggine. Una banda chiara \u00e8 posta alla base della pinna caudale, che ha anche un sottile bordo bianco posteriore che \u00e8 pi\u00f9 spesso nei giovanili. La spina sul peduncolo caudale \u00e8 scura e bordata da un anello ancora pi\u00f9 scuro che si allunga in avanti. Sopra l'opercolo branchiale vi \u00e8 una macchia bruno scura indistinta di forma allungata. La parte terminale delle pinne pettorali \u00e8 giallastra.\nLa taglia massima nota \u00e8 di e il peso massimo noto \u00e8 di 900 grammi.\nBiologia.\nComportamento.\nForma piccoli gruppi.\nPesca.\n\u00c8 considerato un pesce dalle carni ottime ma ci\u00f2 nonostante \u00e8 oggetto solo occasionale di pesca, perlopi\u00f9 di sussistenza.\nAcquariofilia.\nSi trova raramente sul mercato dei pesci d'acquario.\nConservazione.\nSi tratta di una specie comune nel nord dell'Australia. \u00c8 una specie poco sfruttata da parte di pesca e acquariofilia. Non sono note minacce per questa specie, per questo la lista rossa IUCN la classifica come \"a rischio minimo\"."}
{"id": "8939255", "revid": "125547119", "url": "https://it.wikipedia.org/wiki?curid=8939255", "title": "Bruno Brzi\u0107", "text": "Carriera.\nGli inizi in Italia.\nNato a Tuconio, in Dalmazia, all'et\u00e0 di sei anni si trasferisce in Italia con la famiglia, pi\u00f9 precisamente a Genova, dove il padre \u00e8 allenatore. Inizia a giocare nelle giovanili dell'Estense Ferrara.\nMeran, Albatro e Mestrino.\nNel 2006 segue il padre che diventa allenatore in Alto Adige e si accasa al Meran. Vi resta fino al termine della stagione 2007-2008, quando la retrocessione del club bianconero lo porta a firmare per l'Albatro Siracusa. Purtroppo per\u00f2 le prestazioni non sono quelle sperate e a gennaio Brzi\u0107 passa in prestito all'Emmeti Mestrino, in Serie A2\nGirgenti.\nPer la stagione 2009-2010 Brzi\u0107 \u00e8 un nuovo giocatore del Girgenti, squadra neopromossa in Serie A1 (seconda lega all'epoca). Il centrale croato \u00e8 uno dei leader della squadra siciliana che si piazza all'ottavo posto: piazzamento che non esenta dalla disputa dei playout e che la squadra agrigentina vince nella doppia sfida contro il Romagna, guadagnandosi la salvezza.\nA campionato finito Brzi\u0107 guadagna la cittadinanza italiana, che gli permetter\u00e0 di giocare in nazionale e di non occupare uno slot per stranieri.\nTeramo.\nAd approfittare subito del cambio di status del giocatore \u00e8 la Teknoelettronica Teramo, che firma Brzi\u0107 con un biennale. Alla seconda stagione sfonda per la prima volta in carriera il traguardo delle 100 reti in una sola competizione, concludendo il campionato con 103 reti segnate in 24 match.\nEppan e Carpi.\nDopo un breve e fugace ritorno in Alto Adige, questa volta all'Eppan, il 3 dicembre 2012 viene ufficializzato il suo passaggio alla Terraquilia Carpi. \nJunior Fasano.\nIl 27 giugno 2013 \u00e8 confermato il suo passaggio alla Junior Fasano. In Puglia vince i primi titoli della sua carriera, vincendo il \"double\" nazionale nel 2014, risultando il top scorer nella finale di Coppa Italia contro gli ex compagni del Carpi. La stagione successiva perde lo Scudetto in finale contro il Bolzano e la Supercoppa italiana proprio contro Carpi; ha la soddisfazione per\u00f2 di esordire in Champions League, dove nei preliminari mette a segno 5 reti in due partite.\nI ritorni a Carpi e Siracusa.\nA distanza di tre anni Brzi\u0107 fa ritorno a Carpi. Nonostante la squadra sia stata ben allestita non riesce ad imporsi a livello nazionale, venendo eliminata in semifinale sia per la lotta Scudetto che per la Coppa Italia.\nAd ottobre del 2016 viene ingaggiato dall'Albatro Siracusa. L'Albatro disputa una buona stagione ma non riesce a qualificarsi per la post season.\nBrixen.\nAlla fine di luglio 2017 viene ufficializzato il suo passaggio al Brixen, squadra storica e ambiziosa del Girone A. Anche questa stagione sportiva per\u00f2 si rivela avara di risultati, con la squadra che non riesce a qualificarsi per la Coppa Italia (obiettivo minimo annunciato a inizio stagione) ma se non altro riesce a qualificarsi per la stagione 2018-2019, che vedr\u00e0 la riforma dei campionati.\nBozen.\nPer la stagione 2018-2019 si accasa al Bozen, rimpolpando la colonia di italo-croati presenti nel capoluogo altoatesino. Per la seconda volta in carriera vince il \"double\", collezionando Scudetto e Coppa Italia nella stessa stagione.\nSassari.\nIl 9 giugno 2019 \u00e8 ufficiale il suo tesseramento con la neopromossa Raimond Sassari. La prima stagione non riesce a concluderla a causa del blocco dei campionati per il COVID-19.\nIl 6 febbraio 2022 vince il suo primo trofeo con i sardi, vincendo la Coppa Italia contro il Conversano.\nStatistiche.\nPresenze e reti nei club.\n\"Statistiche aggiornate al 6 febbraio 2022.\"\nCronologia, presenze e reti in nazionale.\n\"Aggiornato al 16 gennaio 2016\""}
{"id": "8939257", "revid": "1543377", "url": "https://it.wikipedia.org/wiki?curid=8939257", "title": "Alison Des Forges", "text": "Al momento della sua morte era una consulente senior per il continente africano presso Human Rights Watch.\nBiografia.\nNacque da Sybil Small e Herman A. Liebhafsky. Nel 1964 spos\u00f2 lo storico Roger Des Forges, docente dell'Universit\u00e0 di Buffalo. Consegu\u00ec la laurea in storia presso il Radcliffe College nel 1964 e il master e un dottorato di ricerca nella stessa disciplina presso l'Universit\u00e0 Yale nel 1966 e nel 1972. La sua tesi di master e la dissertazione di dottorato affrontano l'impatto del colonialismo europeo sul Ruanda.\nEsperta della regione dei Grandi Laghi, studi\u00f2 il genocidio ruandese. Fu inoltre un'autorit\u00e0 in materia di violazioni dei diritti umani nella Repubblica Democratica del Congo e in Burundi.\nNel 1994 lasci\u00f2 il mondo accademico in risposta al genocidio ruandese, per concentrarsi a tempo pieno sui diritti umani.\nNel 1999 fu nominata MacArthur Fellow in riconoscimento del suo lavoro come \"leader dei diritti umani. Fu inoltre consulente senior di Human Rights Watch per il continente africano.\nMor\u00ec il 12 febbraio 2009 nell'incidente aereo del volo Continental Connection 3407.\nTestimonianza del genocidio del Ruanda.\nNell'aprile del 1994 Des Forges era al telefono con Monique Mujawamariya quando quest'ultima si scus\u00f2 per aver posato il telefono perch\u00e9 non voleva che Des Forges la sentisse morire. Ci\u00f2 significa che Des Forges fu una dei primi stranieri ad osservare che in Ruanda era in corso un genocidio in piena regola, e in seguito guid\u00f2 un team di ricercatori per confermare i fatti. Testimoni\u00f2 11 volte davanti al Tribunale penale internazionale per il Ruanda e forn\u00ec prove sul genocidio ruandese a commissioni dell'Assemblea nazionale francese, del Senato belga, del Congresso degli Stati Uniti, dell'Organizzazione dell'unit\u00e0 africana e delle Nazioni Unite.\nFu l'autrice principale del libro del 1999 \"Leave None to Tell the Story\", che l\"'Economist\" e il \"New York Times\" descrivono come il racconto definitivo del genocidio ruandese. Nel libro sostiene che il genocidio fu organizzato dal governo ruandese all'epoca dominato dagli hutu, e non uno spontaneo scoppio di conflitti tribali.\nRiconoscimento postumo.\nL'africanista Ren\u00e9 Lemarchand afferma: \"Il fatto che la storia del Ruanda sia conosciuta negli Stati Uniti oggi deve molto al lavoro di Philip Gourevitch e Alison Des Forges\".\nHuman Rights Watch assegna il premio Alison Des Forges per l'attivismo straordinario, fino al 2009 noto come Human Rights Defenders Award."}
{"id": "8939258", "revid": "123831898", "url": "https://it.wikipedia.org/wiki?curid=8939258", "title": "Burn the Witch (manga)", "text": "Burn the Witch, reso graficamente come BURN \u2629HE WITCH, \u00e8 un manga \"sh\u014dnen\" scritto e disegnato da Tite Kubo. L'opera, inizialmente pubblicata come one-shot sulla rivista \"Weekly Sh\u014dnen Jump\" di Sh\u016beisha a luglio 2018, ha ripreso la serializzazione a partire da agosto 2020, con la pubblicazione di altri quattro capitoli. Una seconda stagione del manga \u00e8 stata annunciata. L'opera \u00e8 stata adattata in un film anime realizzato dallo Studio Colorido, uscito nelle sale giapponesi a ottobre 2020. \"Burn the Witch\" si svolge nello stesso universo immaginario del precedente manga di Kubo, \"Bleach\".\nIl manga in Italia \u00e8 edito da Panini Comics.\nMedia.\nManga.\nAnnunciato sul sito ufficiale del \"Weekly Sh\u014dnen Jump\", \"Burn the Witch\" ha debuttato sul 33\u00ba numero della rivista il 14 luglio 2018 con un capitolo one-shot di 62 pagine. Successivamente, il manga ha ripreso la serializzazione il 24 agosto 2020 sul numero 38 di \"Weekly Sh\u014dnen Jump\", con la pubblicazione di altri quattro capitoli, al termine dei quali \u00e8 stato confermato che il manga proseguir\u00e0 con una struttura a \"stagioni\", e annunciandone la seconda.\nIl 2 ottobre 2020, in concomitanza con l'uscita dell'adattamento animato, viene pubblicato il primo volume \"tank\u014dbon\" della serie, contenente il one-shot ed i primi quattro capitoli del manga.\nIn Italia la serie \u00e8 stata annunciata l'8 giugno 2021 da Panini Comics, che la pubblica sotto l'etichetta Planet Manga nella collana \"Manga Graphic Novel\" dal 26 agosto 2021.\nFilm.\nA marzo 2020, durante una diretta streaming per celebrare il ventesimo anniversario di \"Bleach\", viene annunciato un adattamento animato cinematografico di \"Burn the Witch\". Il film \u00e8 stato proiettato nei cinema giapponesi il 2 ottobre 2020 e contemporaneamente distribuito in streaming, diviso in tre parti, su Crunchyroll nei paesi in cui il servizio \u00e8 disponibile tra cui l'Italia dove \u00e8 stato pubblicato in lingua originale con i sottotitoli in italiano.\nAccoglienza.\nIl primo volume di \"Burn the Witch\" ha venduto copie stampate nella prima settimana e copie stampate nella seconda settimana.\n\"Burn the Witch\" si \u00e8 classificato al 48\u00ba posto nella classifica 2020 della community di manga di Alu \"My Manga Best5\", a cui hanno partecipato utenti (tramite Twitter).\nSkyler Allen di The Fandom Post ha scritto che nonostante manchi la stessa \"scintilla\" dell'inizio di \"Bleach\", il one-shot di \"Burn the Witch\" \u00e8 comunque divertente e ha un grande potenziale di crescita in una serializzazione completa, ma viene speso troppo tempo per la sua configurazione per funzionare come una storia a s\u00e9 stante. Ha elogiato fortemente i disegni di Kubo e i memorabili design dei personaggi, ma ha criticato il one-shot come \"sfocato\" per le idee che non sono state adeguatamente sviluppate."}
{"id": "8939262", "revid": "1718925", "url": "https://it.wikipedia.org/wiki?curid=8939262", "title": "Tirosina chinasi di Bruton", "text": "La tirosina chinasi di Bruton (abbreviata Btk o BTK), nota anche come tirosin-proteina chinasi BTK, \u00e8 una tirosin chinasi codificata dal gene \"BTK\" dagli esseri umani. La BTK svolge un ruolo cruciale nello sviluppo delle cellule B.\nInfatti, il ruolo cruciale nello sviluppo delle cellule B \u00e8 necessario per trasmettere segnali dal recettore delle cellule pre-B che si forma dopo il riarrangiamento della catena pesante delle immunoglobuline. Ha anche un ruolo nell'attivazione dei mastociti attraverso il recettore IgE ad alta affinit\u00e0.\nLe mutazioni nel gene BTK sono implicate nell'agammaglobulinemia legata all'X nella malattia da immunodeficienza primaria (agammaglobulinemia di Bruton); a volte abbreviato in XLA e deficit selettivo di IgM. I pazienti con XLA hanno normali popolazioni di cellule pre-B nel loro midollo osseo, ma queste cellule non riescono a maturare ed entrare nella circolazione. Il gene Btk si trova sul cromosoma X (Xq21.3-q22). Sono state identificate almeno 400 mutazioni del gene BTK.\nInibitori BTK.\nLa tirosina chinasi di Bruton \u00e8 stata scoperta nel 1993 e prende il nome da Ogden Bruton, che per primo descrisse XLA nel 1952."}
{"id": "8939263", "revid": "4175", "url": "https://it.wikipedia.org/wiki?curid=8939263", "title": "Frederic Michalak", "text": ""}
{"id": "8939265", "revid": "1718925", "url": "https://it.wikipedia.org/wiki?curid=8939265", "title": "Tirosina kinasi di Burton", "text": ""}
{"id": "8939266", "revid": "757396", "url": "https://it.wikipedia.org/wiki?curid=8939266", "title": "Lietuvos krep\u0161inio lyga 2020-2021", "text": "La Lietuvos krep\u0161inio lyga 2020-2021, chiamata per ragioni di sponsorizzazione Betsafe-LKL, \u00e8 la 28\u00aa edizione del massimo campionato lituano di pallacanestro maschile.\nStagione regolare.\n\"Aggiornata al 3 maggio 2021\".\nLegenda:"}
{"id": "8939269", "revid": "1005847", "url": "https://it.wikipedia.org/wiki?curid=8939269", "title": "Sergio Tesi", "text": "Biografia.\nEsponente del Partito Comunista Italiano, fu consigliere comunale a Pistoia dal 1951 al 1956 e dal 1970 al 1974.\nDal 1962 al 1971 ricopr\u00ec l'incarico di segretario della federazione provinciale del PCI di Pistoia.\nFu deputato per tre legislature, venendo eletto alle politiche del 1972 (19.356 preferenze), alle politiche del 1976 (21.777 preferenze) e alle politiche del 1979 (16.206 preferenze).\nTermin\u00f2 il mandato parlamentare nel 1983."}
{"id": "8939275", "revid": "1892390", "url": "https://it.wikipedia.org/wiki?curid=8939275", "title": "Karen Whitaker", "text": ""}
{"id": "8939286", "revid": "124485323", "url": "https://it.wikipedia.org/wiki?curid=8939286", "title": "Monte Clark Arena Cup 2020", "text": "La Monte Clark Arena Cup 2020 \u00e8 la 2\u00aa edizione dell'omonimo torneo di football americano.\nStagione regolare.\nClassifiche.\nLe classifiche della regular season sono le seguenti:"}
{"id": "8939289", "revid": "599013", "url": "https://it.wikipedia.org/wiki?curid=8939289", "title": "Artem \u010celjadin", "text": "Caratteristiche tecniche.\n\u00c8 un centrocampista difensivo.\nCarriera.\nCresciuto nel settore giovanile dello , debutta in prima squadra il 18 marzo 2017 in occasione dell'incontro di Per\u0161a Liha perso 2-1 contro il ; nel 2018 viene acquistato a titolo definitivo dal che lo aggrega inizialmente al proprio settore giovanile.\nDebutta in Prem\"jer-liha il 28 luglio 2019 giocando l'incontro contro lo .\nStatistiche.\n\"Statistiche aggiornate al 20 marzo 2021\"."}
{"id": "8939290", "revid": "458786", "url": "https://it.wikipedia.org/wiki?curid=8939290", "title": "Artem Chelyadin", "text": ""}
{"id": "8939294", "revid": "1005847", "url": "https://it.wikipedia.org/wiki?curid=8939294", "title": "Alfredo Bianchi", "text": "Biografia.\nSegretario della Camera del Lavoro di Lucca, alle politiche del 1972 fu eletto alla Camera col Partito Comunista Italiano, ottenendo 13.746 preferenze (subentr\u00f2 a Umberto Terracini, optante per il Senato).\nTermin\u00f2 il mandato parlamentare nel 1976."}
{"id": "8939298", "revid": "181699", "url": "https://it.wikipedia.org/wiki?curid=8939298", "title": "Welcome to the Neighborhood", "text": ""}
{"id": "8939325", "revid": "1005847", "url": "https://it.wikipedia.org/wiki?curid=8939325", "title": "Gianmarco Mancini", "text": "Biografia.\nAlle politiche del 1992 fu eletto alla Camera nelle liste della Lega Nord, ottenendo 1.463 preferenze.\nAlle politiche del 1994, ricevuto il sostegno del Polo delle Libert\u00e0, si ripresent\u00f2 nel collegio uninominale di Lucca, ma fu sconfitto dal candidato dei Progressisti Domenico Maselli, che consegu\u00ec il 30,71% dei voti contro il 28,09% di Mancini.\nNel 2020 \u00e8 divenuto coordinatore della Lega nella provincia di Livorno ed \u00e8 stato nominato amministratore unico dell'ATM di Piombino."}
{"id": "8939331", "revid": "6923", "url": "https://it.wikipedia.org/wiki?curid=8939331", "title": "O.R.S.A. Officina realizzazioni Sarde Autoveicoli", "text": ""}
{"id": "8939337", "revid": "1005847", "url": "https://it.wikipedia.org/wiki?curid=8939337", "title": "Federico Pietro Mignani", "text": "Biografia.\nEsponente del Partito Comunista Italiano, approd\u00f2 alla Camera nel 1973, subentrando a Mauro Silvano Lombardi (deceduto); alle politiche del 1972 aveva ottenuto 5.923 preferenze ed era risultato il secondo dei non eletti (Rosalia Vagli, prima dei non eletti, era subentrata ad Aldo Arzilli).\nTermin\u00f2 il mandato parlamentare nel 1976."}
{"id": "8939339", "revid": "1005847", "url": "https://it.wikipedia.org/wiki?curid=8939339", "title": "Federico Mignani", "text": ""}
{"id": "8939345", "revid": "1005847", "url": "https://it.wikipedia.org/wiki?curid=8939345", "title": "Arnaldo Zucchini", "text": "Biografia.\nAlle politiche del 1968 fu eletto alla Camera col Partito Socialista Italiano di Unit\u00e0 Proletaria, ottenendo 1.824 preferenze (subentr\u00f2 a Tullio Vecchietti, plurieletto).\nTermin\u00f2 il mandato parlamentare nel 1972.\nSuccessivamente ader\u00ec al Partito Comunista Italiano e, infine, al Partito dei Comunisti Italiani, nelle cui liste si candid\u00f2 in occasione delle elezioni amministrative del 1998 nella provincia di Massa-Carrara."}
{"id": "8939351", "revid": "478814", "url": "https://it.wikipedia.org/wiki?curid=8939351", "title": "Felipe Meligeni Alves", "text": "Nel 2016 ha vinto tra gli juniores il titolo di doppio ragazzi agli US Open insieme a Juan Carlos Aguilar. Da professionista ha ottenuto i suoi migliori risultati in doppio, specialit\u00e0 in cui ha vinto due titoli del circuito maggiore e diversi tornei Challenger, oltre a diversi altri nel circuito ITF. In singolare ha vinto un torneo Challenger e alcuni altri tornei ITF. Ha esordito nella squadra brasiliana di Coppa Davis nel marzo 2020. I suoi migliori ranking ATP sono stati la 78\u00aa posizione in doppio e la 178\u00aa in singolare, entrambe nel novembre 2021.\nBiografia.\nAnche la sorella maggiore Carolina Meligeni Alves \u00e8 una tennista cos\u00ec come lo zio Fernando Meligeni, che raggiunse le semifinali agli Open di Francia del 1999 e rappresent\u00f2 il Brasile alle Olimpiadi estive del 1996. Lo zio vinse inoltre la medaglia d'oro in singolare ai XIV Giochi panamericani a Santo Domingo sconfiggendo in finale Marcelo R\u00edos in tre set.\nCarriera.\nJuniores.\nEsordisce nell'ITF Junior Circuit a Luque vincendo contro il cileno Giovanny Avello nel luglio 2014 e perde al terzo turno contro l'argentino Agustin Sacco in tre set. Nello stesso anno vince i primi tre torneo ITF in doppio, il primo al 9\u00b0 Mburucuya Bowl assieme a Arion Santinho Bueno dos Reis e gli altri con il connazionale Igor Marcondes al 1\u00ba e 2\u00ba Junior Open del Cile.\nNel 2015 vince un altro torneo di doppio con Marcondes all'U18 di Prato e a settembre vince il primo titolo ITF in singolare all'Uruguay Bowl, sconfiggendo in due set in finale l'italiano Andres Gabriel Ciurletti. Si impone inoltre nella finale di doppio in coppia con Lucas Koelle, assieme al quale vince il mese dopo in doppio all'ITF Copa Santa Catarina de Tenis.\nIl 2016 sar\u00e0 l'ultimo anno tra gli juniores per Meligeni e, dopo aver vinto il 36\u00ba Asuncion Bowl con Matias Soto, coglie il successo di categoria pi\u00f9 significativo trionfando agli US Open Junior assieme a Juan Carlos Manuel Aguilar, risultato con cui raggiunge il 31\u00ba posto nel ranking juniores. Quell'anno vince inoltre il suo secondo titolo in singolare al Sudamericano Individual.\n2015-2019: inizi nel professionismo, primi titoli ITF.\nAl suo esordio tra i professionisti, nel giugno 2015, raggiunge con Marcondes la finale in doppio al torneo ITF Brasil F2 e vengono sconfitti da Rafael Matos / Marcelo Zormann. Fa inizialmente solo alcune apparizioni e inizia a giocare con continuit\u00e0 verso la fine del 2016. Vince il primo titolo da professionista nel settembre 2017 nel torneo di doppio all'ITF F33 di Antalya, dove in coppia con Daniel Garza ha la meglio in tre set su Victor Baluda / Ilya Vasilyev. A ottobre vince un altro torneo di doppio all'F37 di Antalya. Il primo titolo in singolare arriva nel maggio 2018 all'F17 del Cairo, con il successo su Orlando Luz dopo due tiebreak. Quell'anno vince anche tre tornei ITF in doppio e a settembre entra nella top 400 del ranking di specialit\u00e0. Nel 2019 continua a raccogliere successi nel circuito ITF, nell'arco della stagione ne vincer\u00e0 tre in singolare e undici in doppio. In agosto disputa in coppia con Orlando Luz la sua prima finale Challenger nel torneo di doppio a Segovia, e vengono sconfitti in due set da Sander Arends / David Pel. Perde anche la finale di doppio in ottobre al Challenger di Lima e a novembre sale alla 177\u00aa posizione del ranking.\n2020: primi titoli Challenger.\nIn febbraio fa il suo esordio in singolare in un torneo dell'ATP Tour con una wild card al Rio Open di Rio de Janeiro, e viene eliminato al primo turno dal numero quattro del mondo Dominic Thiem in tre set. L'esordio nella squadra brasiliana di Coppa Davis avviene il mese dopo in occasione della sfida persa 3-1 con l'Australia, viene schierato in doppio con Marcelo Demoliner e sconfiggono in tre set James Duckworth / John Peers. Dirada le presenze nei tornei ITF e nella prima parte della stagione non va oltre le semifinali in singolare e in doppio al Punta Open. Stenta a trovare buoni risultati anche immediatamente dopo la lunga pausa del tennis per il COVID-19. Si sblocca a novembre e conquista il suo primo titolo Challenger vincendo il torneo di doppio a Guayaquil insieme a Luis David Mart\u00ednez, superando in finale Sergio Martos Gorn\u00e9s e Jaume Munar. Quello stesso mese si aggiudica anche il primo Challenger in singolare sconfiggendo Frederico Ferreira Silva a San Paolo, dove vince il suo secondo titolo in doppio, di nuovo con Mart\u00ednez. Chiude la stagione con i suoi migliori ranking ATP sia in doppio, al 120\u00ba posto, che in singolare, al 231\u00ba.\n2021: primo titolo ATP e top 100 del ranking in doppio.\nIn gennaio partecipa per la prima volta alle qualificazioni in un torneo del Grande Slam agli Australian Open, disputate a Doha. Dopo la vittoria sul n\u00ba 199 del ranking ATP Martin Kli\u017ean, viene eliminato da Tom\u00e1\u0161 Mach\u00e1\u010d. A marzo si aggiudica il suo primo titolo di doppio nel circuito maggiore, in coppia con Rafael Matos nella terza edizione del C\u00f3rdoba Open, sconfiggendo in finale in due set Romain Arneodo / Beno\u00eet Paire. A maggio si spinge fino al terzo turno nelle qualificazioni in singolare del Roland Garros e viene eliminato da Maximilian Marterer. Nel corso della stagione raggiunge nove finali nei tornei Challenger di doppio vincendo con Orlando Luz quelle di luglio a Ia\u0219i e a Trieste, mentre con Matos si impone nelle finali di Como a settembre e di Montevideo e di Campinas a novembre. In ottobre perde la finale in singolare al Santiago Challenger III contro Sebasti\u00e1n B\u00e1ez. A novembre porta i migliori ranking di doppio alla 78\u00aa posizione e di singolare alla 178\u00aa. A inizio dicembre raggiunge la semifinale in singolare a S\u00e3o Paulo, dove era campione uscente, ma viene trovato positivo al test del COVID-19 e deve abbandonare il torneo, rinunciando inoltre a disputare la finale di doppio assieme a Matos.\n2022: un titolo ATP.\nNei primi quattro tornei disputati nel 2022 perde tutti gli incontri in singolare e ne vince solo uno in doppio, tra le sconfitte al primo turno in doppio vi \u00e8 quella agli Australian Open, al suo esordio in una prova del Grande Slam. Al torneo di Santiago del Cile vince con Matos il suo secondo titolo ATP sconfiggendo in finale dopo due tie-break Nathaniel Lammons / Andr\u00e9 G\u00f6ransson.\nStatistiche.\n\"Aggiornate al 26 febbraio 2022.\""}
{"id": "8939355", "revid": "223378", "url": "https://it.wikipedia.org/wiki?curid=8939355", "title": "Ateizm Derne\u011fi", "text": "Ateizm Derne\u011fi (in italiano: \"Associazione dell'ateismo\") \u00e8 un'organizzazione turca senza scopo di lucro fondata il 16 aprile 2014 per la promozione del concetto di ateismo e serve a sostenere le persone irreligiose e i liberi pensatori in Turchia che sono discriminati in base alle loro opinioni. Atheism Association ha sede a Kad\u0131k\u00f6y, Istanbul. A partire dal 2019 il suo presidente \u00e8 Selin \u00d6zkohen."}
{"id": "8939356", "revid": "339392", "url": "https://it.wikipedia.org/wiki?curid=8939356", "title": "Componente ideale", "text": ""}
{"id": "8939367", "revid": "309289", "url": "https://it.wikipedia.org/wiki?curid=8939367", "title": "Ejka", "text": "La Ejka () \u00e8 un fiume della Russia siberiana orientale, affluente di destra della Tunguska Inferiore. Scorre nel Katangskij rajon dell'Oblast' di Irkutsk e nell'\u0116venkijskij rajon del Territorio di Krasnojarsk.\nIl fiume ha origine da un piccolo lago nel distretto \u0116venkijskij, all'incrocio dei confini del territorio di Krasnoyarsk, della regione di Irkutsk e della Jakuzia. Dalla sorgente scorre verso est, poi verso sud, quindi scorre serpeggiante verso ovest. Scorre lungo l'altopiano della Siberia centrale in zona di permafrost. Nel corso inferiore, il fiume scorre verso sud-ovest. La Ejka ha una lunghezza di 400\u00a0km, il bacino misura 18\u00a0900\u00a0km\u00b2. Sfocia nella Tunguska Inferiore a 1\u00a0235\u00a0km dalla foce. Il suo maggior affluente (da destra) \u00e8 il Pirda.\nIl fiume si congela a ottobre e sgela a fine maggio. \u00c8 frequentato per la nautica. Non ci sono insediamenti sulle rive del fiume. Il fiume \u00e8 popolato da: taimen, \"Brachymystax lenox\" e coregoni. "}
{"id": "8939368", "revid": "339392", "url": "https://it.wikipedia.org/wiki?curid=8939368", "title": "Elemento elettrico", "text": ""}
{"id": "8939370", "revid": "547034", "url": "https://it.wikipedia.org/wiki?curid=8939370", "title": "Convito di Assalonne (Mattia Preti)", "text": "Il Convito di Assalonne \u00e8 un dipinto olio su tela (202\u00d7294 cm) di Mattia Preti databile tra il 1660 e il 1665 circa e conservato presso il Museo nazionale di Capodimonte a Napoli.\nStoria e descrizione.\nIl dipinto viene citato per la prima volta da Bernardo De Dominici nella collezione del duca di Sanseverino a Napoli, assieme ad altre opere di Mattia Preti, tra cui il \"Convito di Baldassarre\" (oggi a Capodimonte) e il \"David che suona l'arpa davanti a Saul\" (oggi a New York) quest'ultima ritenuta in tempi pi\u00f9 recenti quella che faceva \"coppia\" con l\"'Assalonne\".\nDopo il 1745 la tela \u00e8 registrata nella raccolta della famiglia Colonna di Stigliano, verosimilmente quella derivante dalla collezione Vandeneynden confluita alla figlia del fiammingo Ferdinando, Giovanna, che prese in eredit\u00e0 dal padre anche palazzo Zevallos, intitolato al marito Colonna di Stigliano dopo il suo matrimonio del 1688. Nel 1906 il dipinto, che risulta quindi nei possedimenti della principessa Cecilia Colonna di Stigliano (nipote di Andrea Colonna di Stigliano, I principe di Stigliano, a sua volta nipote di Ferdinando Colonna di Stigliano, II principe di Sonnino, figlio di Giovanna Vandeneynden), fu acquistato, assieme al \"Convito di Baldassarre\", dallo Stato italiano e esposto stabilmente nel Museo di Capodimonte.\nLe scene da banchetto divennero particolarmente frequenti negli anni maturi del pittore calabrese, il quale, una volta ammirato, durante i suoi anni nella citt\u00e0 partenopea, il \"Banchetto di Erode\" di Pieter Paul Rubens gi\u00e0 nelle napoletane collezioni Roomer e poi in Vandeneynden, ebbe diverse occasioni nelle quali pot\u00e9 cimentarsi in rappresentazioni di questo tipo, tra banchetti, feste, nozze e conviti. Le analogie con la \"Conversione di san Paolo\" della cappella di Francia presso la concattedrale di San Giovanni Battista a La Valletta, riconducono l'opera a una datazione lievemente pi\u00f9 tarda rispetto al periodo napoletano del Preti, probabilmente ai primi anni maltesi.\nLa tela narra il racconto biblico dell'Antico Testamento (Samuele II. 13-14) nel quale Assalonne vendica lo stupro subito dalla sorella Tamar due anni prima. La vicenda si svolge dinanzi a un banchetto organizzato da Assalonne per festeggiare la tosatura delle pecore, per il cui evento invit\u00f2 il re Davide e tutti i suoi figli. Visto il rifiuto del re, Assalonne chiese quindi di far venire almeno suo fratello Amnon, il colpevole della violenza sessuale arrecata a Tamar; cos\u00ec, una volta che Amnon fu ubriaco, Assalonne lo fece uccidere dai suoi servi per vendicare il disonore arrecato alla sorella.\nLa tela si riempie di personaggi che danno un senso concitato all'evento, quest'ultimo che si sviluppa entro architetture e loggiati che riempiono anche lo sfondo della rappresentazione. I particolari, come gli abiti, i vassoi, i piatti e le decorazioni degli archi in secondo piano, dimostrano quanto il Preti abbia compreso appieno lo stile veneziano. Lo storico Rolf Schott defin\u00ec l'opera (nel 1910) come rappresentazione di \u00ab\"un assassinio alla napoletana in un banchetto alla Veronese\u00bb\"."}
{"id": "8939372", "revid": "92723", "url": "https://it.wikipedia.org/wiki?curid=8939372", "title": "Segismundo Mart\u00ednez \u00c1lvarez", "text": "Biografia.\nSegismundo Mart\u00ednez \u00c1lvarez nacque ad Acebes del P\u00e1ramo, una localit\u00e0 del comune di Bustillo del P\u00e1ramo, il 23 febbraio 1943.\nFormazione e ministero sacerdotale.\nFrequent\u00f2 il seminario minore salesiano di Cambados. Entrato nella congregazione dei Societ\u00e0 salesiana di San Giovanni Bosco, il 16 agosto 1961 emise la professione solenne. Studi\u00f2 filosofia nel seminario maggiore di Medina del Campo e teologia a Verona e presso l'Ateneo Pontificio Salesiano di Torino. In seguito si laure\u00f2 in pedagogia e in economia, scienze amministrative e contabilit\u00e0 presso l'Universit\u00e0 Cattolica \"Don Bosco\" di Campo Grande.\nIl 2 luglio 1972 fu ordinato presbitero ad Acebes del P\u00e1ramo. Venne quindi inviato in Brasile come missionario. In seguito fu coordinatore pastorale, professore ed economo preso la Facolt\u00e0 di contabilit\u00e0 e scienze attuariali dell'Alto Nord-Est ad Ara\u00e7atuba e presso la scuola salesiana di Alto Araguaia; economo-amministratore delle opere salesiane e vice-rettore dell'Universit\u00e0 Cattolica \"Don Bosco\" di Campo Grande; membro del consiglio presbiterale, del collegio dei consultori e del consiglio di gestione del patrimonio dell'arcidiocesi di Campo Grande; direttore delle comunit\u00e0 di Corumb\u00e1 e Campo Grande; direttore del collegio \"Santa Teresa\" di Corumb\u00e1; economo ispettoriale (provinciale) con sede a Campo Grande e vicario parrocchiale della parrocchia di Nostra Signora di Guia, nell'arcidiocesi di Cuiab\u00e1, dal 2002.\nMinistero episcopale.\nIl 7 dicembre 2004 papa Giovanni Paolo II lo nomin\u00f2 vescovo di Corumb\u00e1. Ricevette l'ordinazione episcopale il 30 gennaio successivo nell'Hotel Fazenda Mato Grosso di Cuiab\u00e1 dall'arcivescovo metropolita di Cuiab\u00e1 M\u00edlton Ant\u00f4nio dos Santos, co-consacranti il vescovo di Jardim Bruno Pedron e quello di Cruz Alta Frederico Heimler. Prese possesso della diocesi il 19 marzo successivo.\nNel settembre del 2009 comp\u00ec la visita \"ad limina\".\nIl 19 dicembre 2018 papa Francesco accett\u00f2 la sua rinuncia al governo pastorale della diocesi per raggiunti limiti di et\u00e0.\nIl 28 marzo 2021 fu ricoverato all'ospedale Cassems di Corumb\u00e1 per COVID-19. Il 7 aprile venne trasferito nel reparto di terapia intensiva. Le sue condizioni non migliorarono e venne programmato un intervento di tracheotomia ma non fu possibile eseguirlo in quanto gli venne diagnosticata anche una miastenia gravis. Mor\u00ec per complicazioni della malattia nel primo pomeriggio del 21 aprile all'et\u00e0 di 78 anni.\nLe esequie si tennero il giorno successivo alle ore 10 nel santuario di Nostra Signora Ausiliatrice a Corumb\u00e1 e furono presiedute da monsignor Dimas Lara Barbosa, arcivescovo metropolita di Campo Grande e presidente della Conferenza episcopale regionale Ovest I. Nel primo pomeriggio dello stesso giorno fu sepolto nel cimitero della Santa Croce della stessa citt\u00e0.\nGenealogia episcopale.\nLa genealogia episcopale \u00e8:"}
{"id": "8939374", "revid": "767487", "url": "https://it.wikipedia.org/wiki?curid=8939374", "title": "Due estranei", "text": "Due estranei (\"Two Distant Strangers\") \u00e8 un cortometraggio del 2020 diretto da Travon Free e Martin Desmond Roe.\nIl film ha vinto l'Oscar al miglior cortometraggio nell'edizione 2021.\nTrama.\nCarter \u00e8 un grafico afroamericano che disegna fumetti. Una sera conosce Perri e passa la notte a casa di lei. Quando al mattino esce per tornare a casa dal suo cane Jeter, viene ucciso per soffocamento da un poliziotto di New York. Carter si risveglia nel letto di Perri e ripercorre gli stessi avvenimenti fino a scoprire che \u00e8 rimasto incastrato in un anello temporale dove viene sempre ucciso dall'agente razzista Merk.\nAl centesimo tentativo di porre fine all'anello temporale, Carter decide di parlare all'agente Merk per spiegargli la situazione, e dopo averlo convinto, si fa accompagnare a casa; proprio l\u00ec l'agente applaude al tentativo di Carter facendogli capire che anche lui \u00e8 bloccato nel loop temporale e lo uccide alle spalle.\nAll'ennesimo tentativo, Carter dice a Perri che in un modo o nell'altro riuscir\u00e0 a tornare a casa dal suo cane, e sulle note di \"The Way It Is\" compare la lista di alcuni afroamericani uccisi senza apparente motivo dalla polizia.\nProduzione.\nLa sceneggiatura \u00e8 stata scritta nel luglio 2020.\nDistribuzione.\nIl cortometraggio \u00e8 stato distribuito su Netflix a partire dal 9 aprile 2021.\nCitazioni di fatti reali.\nLa prima morte di Carter ricalca gli omicidi di Eric Garner (luglio 2014) e di George Floyd (maggio 2020), avvenuti per mano di alcuni poliziotti, citando la frase detta da entrambi prima di morire: \"I can't breathe\". In un altro loop, Carter viene ucciso durante una perquisizione antidroga nell'appartamento di Perri, come avvenne per la morte di Breonna Taylor (marzo 2020)."}
{"id": "8939378", "revid": "762947", "url": "https://it.wikipedia.org/wiki?curid=8939378", "title": "MASS (Bernstein)", "text": ""}
{"id": "8939380", "revid": "124223419", "url": "https://it.wikipedia.org/wiki?curid=8939380", "title": "Il pane perduto", "text": "Il pane perduto \u00e8 un romanzo autobiografico di Edith Bruck pubblicato in Italia nel 2021 dall'editore La nave di Teseo.\nTrama.\nUn racconto della sua vita. Da bambina la port\u00f2 a vivere la tragedia della deportazione nei campi di Auschwitz, Dachau, Bergen-Belsen, in cui persero la vita la madre, il fratello e il padre.\nSopravvissuta con la sorella, il ritorno alla vita. Il non riuscirci anche tra quei suoi familiari che non avevano conosciuto la realt\u00e0 del lager. \nUn viaggio, da Israele, ove non si inser\u00ec, e poi in diverse capitali europee e finalmente il riconciliarsi con s\u00e9 con la sua nuova vita in Italia, dove ha lavorato, si \u00e8 fermata a vivere e si spos\u00f2 con Nelo Risi.\nUna testimonianza, una memoria \"come pane quotidiano\" e un interrogarsi sulla vita, sul futuro, in una finale, intensa, profonda lettera a Dio."}
{"id": "8939382", "revid": "729019", "url": "https://it.wikipedia.org/wiki?curid=8939382", "title": "Castello di San Fabiano", "text": "Il castello di San Fabiano \u00e8 un edificio storico, gi\u00e0 fortificato, situato a Monteroni d'Arbia, nella provincia di Siena, in Toscana.\nStoria.\nCitato gi\u00e0 come \"curtis\" presso la chiesa di San Fabiano in un documento dell'867 d.C., venne donato dal conte di Siena Guinigi al suo monastero di San Salvatore a Fontebona. Nel Duecento esisteva qui un borgo che si costitu\u00ec come un piccolo libero Comune. Almeno dal Quattrocento appartenne ai Forteguerri.\nDescrizione.\nL'edificio attuale \u00e8 frutto di varie edificazioni. La parte pi\u00f9 antica \u00e8 composta dal torrione a base rettangolare, coronato da archetti ciechi trilobi su mensole a piramide rovesciata; al di sopra, tra una perlatura composta dai laterizi, corre una fila di finestre ad arco ribassato e la copertura da tetto a padiglione; sul corpo cono pi\u00f9 rade le finestre, che originariamente erano ad arco. Sotto di esso si trova un corpo pi\u00f9 basso, con base a scarpa, e con una torre d'angolo medievale, ma dalla cronologia incerta. Le due torrette che coronano il torrione sono invece due aggiunte settecentesche. Entro la parte fortificata si trova anche un cortile con pozzo, porticato su un lato.\nAddossato a questo edificio si trova poi un secondo corpo, perpendicolare, destinato a scuderia e magazzino. Nello spiazzo antistante si trova un ampio cortile tenuto a prato, con alcuni limoni in vaso. Pi\u00f9 avanti, sul lato sud, il corpo principale prospetta, con una loggetta, terrazza e scala esterna, su un altro slargo del giardino, circondato da siepi di bosso, cipressi e altre essenze arboree.\nSul lato nord invece si trova il borgo agricolo, incentrato attorno alla chiesetta di San Fabiano."}
{"id": "8939386", "revid": "247222", "url": "https://it.wikipedia.org/wiki?curid=8939386", "title": "Shigenori Soejima", "text": "\u00c8 direttore artistico della serie \"Persona\" e di \"Catherine\". Oltre ad aver lavorato ai titoli Atlus come character design, ha realizzato il personaggio di Hakushu Murasame nel videogioco \"Sakura Wars\"."}
{"id": "8939387", "revid": "1318658", "url": "https://it.wikipedia.org/wiki?curid=8939387", "title": "Distretto di Rochefort", "text": "Il distretto di Rochefort era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Rochefort, Carentoir, Lagacilly, Peillac, Pleucadeuc e Questembert."}
{"id": "8939406", "revid": "968255", "url": "https://it.wikipedia.org/wiki?curid=8939406", "title": "Onfim", "text": "Onfim (antico dialetto di Novgorod: \u043e\u043d\u0473\u0438\u043c\u0435, \"Onfime\"; conosciuto anche come Anthemius di Novgorod) \u00e8 stato un bambino che visse a Novgorod (nell'attuale Russia) nel XIII secolo. Sono rimaste le sue note e i suoi compiti incisi nella corteccia di betulla (\"beresta\"), che si sono conservati nel terreno argilloso di Novgorod. Onfim, che all'epoca aveva sei o sette anni, scriveva nell'antico dialetto di Novgorod; oltre a lettere e sillabe, ha disegnato \"scene di battaglia e disegni di s\u00e9 stesso e del suo insegnante\".\nContesto.\nNovgorod, conosciuta oggi come Velikij Novgorod, \u00e8 il centro amministrativo dell'Oblast' di Novgorod. Collocata all'incirca 200\u00a0km a sud di San Pietroburgo, la citt\u00e0 \u00e8 circondata da foreste di betulla, la cui corteccia \u00e8 stata usata per secoli dai locali come supporto alla scrittura in quanto tenera e facile da incidere. Dal 1951 sono stati trovati pi\u00f9 di frammenti di corteccia di betulla con iscrizioni e ogni estate ne vengono ritrovati di nuovi.\nIl termine \"beresty\", a indicare tali manoscritti su corteccia di betulla, \u00e8 la forma plurale di \"beresta\" (\"corteccia di betulla\"), e lo studio dei \"beresty\" \u00e8 detto \"berestologija\". Il gran numero di \"beresty\" e di stili sono indicativi di un alto tasso di alfabetizzazione nella popolazione.\nGli scritti di Onfim.\nSono rimasti diciassette oggetti in corteccia di betulla di Onfim: dodici di essi contengono delle illustrazioni, mentre gli altri cinque solo testo. Uno dei disegni rappresenta un cavaliere a cavallo che trafigge con una lancia un individuo a terra; gli studiosi speculano che qui Onfim stesse rappresentando s\u00e9 stesso come il cavaliere. Gli scritti sono chiaramente esercizi: Onfim faceva pratica scrivendo l'alfabeto, ripetendo sillabe e scrivendo il testo di salmi che probabilmente gli erano familiari. I suoi scritti includono frasi come \"Signore, aiuta il tuo servo Onfim\" e frammenti dal e ; la maggior parte degli scritti di Onfim, infatti, consiste in citazioni da tale libro.\nLe illustrazioni di Onfim includono immagini di cavalieri, cavalli, frecce e nemici uccisi. L\"'oggetto 199\", che si trovava originariamente sul fondo di un cestino di corteccia di betulla, contiene un'immagine singolare: \"un ritratto di lui stesso, camuffato come un animale fantastico\", ovvero l'immagine di una bestia con un lungo collo, orecchie a punta e una coda arricciata. La bestia ha nella bocca una freccia piumata oppure sta sputando fuoco; il testo sotto al riquadro dice \"sono una bestia selvaggia\" (il testo nel riquadro dice \"Saluti da Onfim a Danilo\"). Il numero di dita nelle mani delle persone rappresentate varia da tre a otto: Onfim non aveva ancora imparato l'aritmetica.\nLe righe di cinque lettere sull'altro lato dell'\"oggetto 199\" sono un esercizio sull'alfabeto. Sull'\"oggetto 205\", Onfim scrisse l'alfabeto cirillico e aggiunse \"On[f]\", per il suo nome, al centro; sotto l'alfabeto c'\u00e8 la rappresentazione di ci\u00f2 che alcuni ricercatori interpretano come una barca con remi. L\"'oggetto 206\" contiene esercizi alfabetici e \"'ritratti' del piccolo Onfim e dei suoi amici\"."}
{"id": "8939407", "revid": "1005847", "url": "https://it.wikipedia.org/wiki?curid=8939407", "title": "Vittorio Aicardi", "text": "Biografia.\nEsponente del Partito Socialista Italiano, alle politiche del 1958 fu eletto alla Camera con 4.492 preferenze."}
{"id": "8939408", "revid": "36426", "url": "https://it.wikipedia.org/wiki?curid=8939408", "title": "Castello di San Fabiano (Monteroni d'Arbia)", "text": ""}
{"id": "8939411", "revid": "1924342", "url": "https://it.wikipedia.org/wiki?curid=8939411", "title": "Jessica Shy", "text": "Biografia.\nSi \u00e8 avvicinata al canto dall'et\u00e0 di 4 anni, riuscendo negli anni seguenti ad emergere a talent show di carattere nazionale come \"2 minut\u0117s \u0161lov\u0117s\" e \"X Faktorius\", la versione lituana di \"X Factor\". Ha intrapreso la carriera musicale nel 2019, dopo aver firmato un contratto con la OpenPlay, attraverso la quale sono stati messi in commercio diversi singoli, tra cui \"Ro\u017e\u0117\" che ha reso l'artista rilevante a livello nazionale. La canzone \u00e8 infatti divenuta una hit, raggiungendo la 15\u00aa posizione della Singl\u0173 Top 100, dove ha trascorso tre mesi in top forty. Successivamente ha ottenuto diverse entrate in classifica, di cui una in top ten alla 7\u00aa posizione. Nello stesso anno ha promosso la sua musica attraverso un tour a livello nazionale. La popolarit\u00e0 riscontrata nel corso del 2020 le ha fruttato una candidatura ai Muzikos asociacijos met\u0173 apdovanojimai, i principali premi musicali lituani, come Svolta dell'anno, categoria in cui ha tuttavia perso nei confronti del gruppo musicale The Roop. A luglio 2021 ha conseguito il suo miglior posizionamento nella hit parade dei singoli grazie a \"Rugpj\u016btis\", che ha esordito al 3\u00ba posto e che ha successivamente raggiunto la vetta della gradutoria per cinque settimane consecutive, divenendo la sua prima numero uno.\nAi Muzikos asociacijos met\u0173 apdovanojimai 2021 ha ricevuto la nomination per due premi, tra cui quella per la canzone dell'anno per \"Rugpj\u016btis\". Nel gennaio 2022 \u00e8 stato presentato il singolo \"\u0160okam l\u0117tai\", la sua prima numero uno da solista, che ha anticipato l'album in studio di debutto \"Apkabinti prisiminimus\", anch'esso in vetta alla classifica nazionale, di cui tutte le tracce contenute all'interno hanno fatto il proprio ingresso nella Singl\u0173 Top 100. Per la promozione del progetto, \u00e8 previsto un concerto congiunto con Justinas Jarutis da svolgersi presso la \u017dalgirio Arena nell'aprile 2022."}
{"id": "8939412", "revid": "8660", "url": "https://it.wikipedia.org/wiki?curid=8939412", "title": "Eastern European American Football Cup 2020", "text": "La Eastern European American Football Cup 2020 avrebbe dovuto essere la 1\u00aa edizione dell'omonimo torneo di football americano.\nNon \u00e8 stata disputata a causa della pandemia di COVID-19 del 2019-2021.\nStagione regolare.\nClassifiche.\nLe classifiche della regular season sono le seguenti:"}
{"id": "8939413", "revid": "57342", "url": "https://it.wikipedia.org/wiki?curid=8939413", "title": "Ezequiel Stefano Carrara Sutour", "text": "Biografia.\nEsponente del Partito Socialista Italiano di Unit\u00e0 Proletaria, alle politiche del 1968 fu eletto alla Camera, ottenendo 832 preferenze (subentr\u00f2 a Lelio Basso, plurieletto)."}
{"id": "8939415", "revid": "547034", "url": "https://it.wikipedia.org/wiki?curid=8939415", "title": "Convito di Baldassarre (Mattia Preti)", "text": "Il Convito di Baldassarre \u00e8 un dipinto olio su tela (204\u00d7307 cm) di Mattia Preti databile tra il 1660 e il 1665 circa e conservato presso il Museo nazionale di Capodimonte a Napoli.\nStoria e descrizione.\nIl dipinto viene citato per la prima volta da Bernardo De Dominici nella collezione del duca di Sanseverino a Napoli, assieme ad altre opere di Mattia Preti, tra cui il \"Convito di Assalonne\" e il \"David che suona l'arpa davanti a Saul\".\nDopo il 1745 la tela \u00e8 registrata nella raccolta della famiglia Colonna di Stigliano, verosimilmente quella derivante dalla collezione Vandeneynden confluita alla figlia del fiammingo Ferdinando, Giovanna, che prese in eredit\u00e0 dal padre anche palazzo Zevallos, intitolato al marito Colonna di Stigliano dopo il suo matrimonio del 1688. Nel 1906 il dipinto, che risulta quindi nei possedimenti della principessa Cecilia Colonna di Stigliano (nipote di Andrea Colonna di Stigliano, I principe di Stigliano, a sua volta nipote di Ferdinando Colonna di Stigliano, II principe di Sonnino, figlio di Giovanna Vandeneynden), fu acquistato, assieme al \"Convito di Assalonne\", dallo Stato italiano e esposto stabilmente nel Museo di Capodimonte.\nLe scene da banchetto divennero particolarmente frequenti negli anni maturi del pittore calabrese, il quale, una volta ammirato, durante i suoi anni nella citt\u00e0 partenopea, il \"Banchetto di Erode\" di Pieter Paul Rubens gi\u00e0 nelle napoletane collezioni Roomer e poi in Vandeneynden, ebbe diverse occasioni nelle quali pot\u00e9 cimentarsi in rappresentazioni di questo tipo, tra banchetti, feste, nozze e conviti.\nLa tela rappresenta il banchetto dato da Baldassarre, ultimo re di Babilonia, per come \u00e8 narrato nella Bibbia al capitolo 5 del libro di Daniele. Baldassarre durante il banchetto fece portare i vasi d'oro e d'argento presi nel Tempio di Gerusalemme per berci con i suoi dignitari, le sue mogli e le concubine. Improvvisamente comparve una mano che scrisse sulla parete di fronte delle parole incomprensibili. Chiamati dapprima i suoi indovini, questi non furono in grado di interpretarle. Chiamato allora Daniele lui le lesse: era il giudizio di Dio su Baldassarre ed il suo regno, che gli annunciava che lui era stato giudicato e trovato colpevole, e che il suo regno era giunto alla fine e sarebbe stato diviso. Quella notte stessa Baldassarre fu ucciso e il suo regno preso dai Medi e Persiani.\nLa tela piena, riempita di figure e con pregevoli particolari, tessuti, piatti, vassoi, dimostra quanto il Preti abbia pienamente compreso lo stile veneziano."}
{"id": "8939416", "revid": "439868", "url": "https://it.wikipedia.org/wiki?curid=8939416", "title": "Lazzaretto di Filadelfia", "text": "Il Lazzaretto di Filadelfia venne costruito alla fine del XVIII secolo nell'allora capitale degli Stati Uniti d'America.\nStoria.\nL'edificio venne edificato nel 1799 e fu il primo ospedale per la quarantena negli Stati Uniti d'America. Ispirandosi al primo lazzaretto costruito al mondo, quello sull'isola del Lazzaretto Vecchio nel XVI secolo a Venezia. Nel 1730 era gi\u00e0 stata attivata una stazione di quarantena vicino a New York ma fu solo con le epidemie di febbre gialla che arrivarono nel 1790 che si decise di preparare una struttura dedicata al ricovero di questi pazienti da isolare. L'opera nacque quando Filadelfia ricopriva il ruolo di capitale provvisoria del Paese, con la presidenza di John Adams.\nDescrizione.\nIl complesso, che nel suo corpo principale si presenta come un'elegante struttura georgiana, fu costruito su una superficie di 10 acri e comprese un ospedale, gli uffici e varie residenze per il personale. Sorse sulle rive del fiume Delaware e rimane l'ultimo esempio su suolo statunitense di strutture dedicate a questo scopo. "}
{"id": "8939417", "revid": "1005847", "url": "https://it.wikipedia.org/wiki?curid=8939417", "title": "Antonio Bodrito", "text": "Biografia.\nAlle politiche del 1972 fu eletto alla Camera con la Democrazia Cristiana, ottenendo 28.708 preferenze.\nDeceduto nel corso del mandato, fu sostituito da Pietro Zoppi."}
{"id": "8939418", "revid": "1805885", "url": "https://it.wikipedia.org/wiki?curid=8939418", "title": "Anthemius di Novgorod", "text": ""}
{"id": "8939421", "revid": "122212298", "url": "https://it.wikipedia.org/wiki?curid=8939421", "title": "Palazzo del Seimas", "text": "Il Palazzo del Seimas () \u00e8 la sede del Seimas, il parlamento della Lituania: \u00e8 situato nella capitale Vilnius.\nStoria.\nNel 1976 iniziarono i lavori per la realizzare della prima ala del palazzo, allo scopo di erigere un edificio volto a ospitare il Soviet Supremo della RSS Lituana. La costruzione fu supervisionata dagli architetti Algimantas Nasvytis e Vytautas Nasvytis e nel 1980 risultavano completati 9\u00a0717,37 m\u00b2 del palazzo. Inizialmente, il palazzo venne chiamato come \"Palazzo sovietico\". Altre due ali erano finalizzate a ospitare il Ministero delle Finanze della RSS Lituana e il Consiglio dei sindacati. In seguito, l'edificio fu ampliato per via delle crescenti esigenze relative alla necessit\u00e0 di installare pi\u00f9 uffici. La fase finale del complesso del palazzo \u00e8 costituita da tre ali, con la principale che ospita la Sala del Parlamento, dove i parlamentari si riuniscono per approvare le leggi.\nL'11 marzo 1990 la Lituania proclam\u00f2 la propria indipendenza nella vecchia Sala del Parlamento, dove tra l'altro i membri dell'organo avevano curato la stesura dell'Atto di Restaurazione. Lo stesso giorno, la maggior parte dei simboli nazionali della RSS Lituana, che erano stati installati in passato, andarono rimossi o coperti dallo stemma della Lituania. Inoltre, dal 1993 al 1997 la sezione occidentale della prima ala costitu\u00ec la residenza temporanea del Presidente della Repubblica di Lituania. Oggi, come nel 1990-1992, ospita di nuovo gli uffici del Presidente del Parlamento e del suo Segretariato.\nNel 2006 sono iniziati i lavori per la costruzione di una nuova Sala del Parlamento, mentre i dipendenti della seconda ala rimasero confinati in alloggi temporanei. Il 10 settembre 2007 \u00e8 stata ufficialmente inaugurata la nuova Sala del Parlamento, i cui lavori sono costati cinquanta milioni di litas. La vecchia Sala del Parlamento \u00e8 rimasta utilizzata per le sessioni celebrative del Seimas (ad esempio, durante la prima sessione che inaugura una nuova legislatura)."}
{"id": "8939424", "revid": "729019", "url": "https://it.wikipedia.org/wiki?curid=8939424", "title": "Otto De\u00dfloch", "text": "Biografia.\nCarriera militare.\nDe\u00dfloch nacque a Bamberga in Baviera. Nel 1910 entr\u00f2 nell'Esercito imperiale tedesco con cui serv\u00ec durante la Prima guerra mondiale. Dopo la sconfitta tedesca nella Prima guerra mondiale entr\u00f2 a far parte dell'organizzazione di destra dei Freikorps di Franz von Epp con cui combatt\u00e9 contro la Repubblica Bavarese dei Consigli. Dal 1921 serv\u00ec come ufficiale di intelligence nella Reichswehr. Nel corso del programma di riarmamento della Germania frequent\u00f2 la scuola segreta per piloti di caccia di Lipeck dal 1926 al 1927. Dopo la presa di potere da parte dei nazisti nel 1933 prese parte alla rapida istituzione della Luftwaffe, dal 1\u00ba dicembre 1934 come comandante di una Deutsche Verkehrsfliegerschule (scuola di addestramento di volo). Dal 1935 serv\u00ec come comandante di due stormi della Luftwaffe.\nDurante la Seconda guerra mondiale ebbe il comando di un corpo d'armata della Luftflotte 2 dal 3 ottobre 1939 e venne promosso a Generalmajor (Maggior generale) e a comandante della 6\u00aa divisione di volo il 1\u00ba gennaio. Nel 1940 come comandante provvide a fornire supporto aereo allo Heeresgruppe B (Gruppo d'armate B) durante la Campagna di Francia e dal 1941 comand\u00f2 diverse unit\u00e0 della Luftwaffe sul fronte orientale. Il 1\u00ba gennaio 1942 venne promosso a General der Flakartillerie e serv\u00ec come comandante sul fronte orientale-meridionale e nelle montagne del Caucaso. L'11 giugno 1943 De\u00dfloch succedette a Wolfram Freiherr von Richthofen come comandante in capo della Luftflotte 4 con il grado di Colonnello generale.\nQuando nell'estate del 1944 il fronte occidentale collass\u00f2 venne nominato comandante della Luftflotte 3 da Hermann G\u00f6ring per rimpiazzare il feldmaresciallo Hugo Sperrle. Dopo la liberazione di Parigi da parte delle forze alleate, De\u00dfloch ebbe il comando di un'unit\u00e0 aerea che come ritorsione bombard\u00f2 la citt\u00e0 distruggendo obbiettivi civili e uccidendo 200 civili francesi nel settembre 1944. Tale attacco venne portato avanti sotto diretti ordini di Hitler. Dal settembre serv\u00ec di nuovo come comandante della Luftflotte 4 fino a quando succedette a Robert Ritter von Greim come comandante della Luftflotte 6 durante gli ultimi giorni della guerra. In seguito alla fine della guerra venne internato dagli alleati fino al 1948.\nSecondo il memoriale dello Yad Vashem in Israele, De\u00dfloch fu un criminale di guerra. De\u00dfloch mor\u00ec a Monaco di Baviera nel 1977."}
{"id": "8939426", "revid": "1318658", "url": "https://it.wikipedia.org/wiki?curid=8939426", "title": "Distretto di Vannes", "text": "Il distretto di Vannes era una divisione territoriale francese del dipartimento del Morbihan, istituita nel 1790 e soppressa nel 1795.\nEra formato dai cantoni di Vannes,\nArradon, Elven, Grand Champ, Saint Avez, Sarzeau e Surzur."}
{"id": "8939430", "revid": "73843", "url": "https://it.wikipedia.org/wiki?curid=8939430", "title": "Principato di Monaco ai Giochi della XIV Olimpiade", "text": ""}
{"id": "8939442", "revid": "73843", "url": "https://it.wikipedia.org/wiki?curid=8939442", "title": "Otto Dessloch", "text": ""}
{"id": "8939443", "revid": "47767", "url": "https://it.wikipedia.org/wiki?curid=8939443", "title": "Strada statale 612", "text": ""}
{"id": "8939444", "revid": "47767", "url": "https://it.wikipedia.org/wiki?curid=8939444", "title": "SS 612", "text": ""}
{"id": "8939450", "revid": "1892390", "url": "https://it.wikipedia.org/wiki?curid=8939450", "title": "ROF Cardiff", "text": "ROF Cardiff (titolo esteso per Royal Ordnance Factory Cardiff) \u00e8 stata una fabbrica di armi della Royal Ordnance Factory. Fu aperta a Llanishen, Cardiff, nel 1940 per la costruzione di pistole e altre armi durante la seconda guerra mondiale. C'erano oltre 20.000 persone che lavoravano l\u00ec. Nel 1960, entr\u00f2 a far parte dell'Atomic Weapons Establishment, e la fabbrica ha reso componenti per il programma di armi nucleari nel Regno Unito. Tutta la produzione \u00e8 cessata nello stabilimento nel febbraio 1997. Il sito \u00e8 stato successivamente demolito."}
{"id": "8939463", "revid": "123982458", "url": "https://it.wikipedia.org/wiki?curid=8939463", "title": "Chiesa di San Giorgio (Giovo)", "text": "La chiesa di San Giorgio \u00e8 un luogo di culto cattolico situato al margine sudoccidentale del comune di Giovo, a poca distanza dal paese di Mosana, in provincia autonoma di Trento.\nStoria.\nL'esistenza di un luogo di culto sul posto, all'epoca probabilmente solo una cappella, \u00e8 attestata in maniera indiretta da un documento del 1244 (in cui \u00e8 citato il confine di un campo da \"sotto il sentiero che va da s. Giorgio fino alla strada di sotto\"); la prima menzione esplicita di una \"ecclesiam beati sancti Geori\" risale invece al 1309 (l'ipotesi avanzata da alcuni storici, secondo cui la chiesa di San Giorgio sarebbe stata una delle sedi primitive della pieve di Giovo, \u00e8 priva di fondamento).\nNell'anno 1436 \u00e8 documentata una consacrazione della chiesa, forse a seguito di una riedificazione in forme gotiche; la struttura venne sottoposta ad altri interventi nei secoli successivi, tra cui una ristrutturazione nel 1636 e la costruzione delle volte nel 1662; verso il 1675, in un edificio adiacente alla chiesa, venne fondato un romitorio, di cui primo eremita fu un tal Domenico Arnoldi; nel 1785, anno in cui era eremita Giambattista Ghezzi da Faedo, sia il romitorio, sia la chiesa stessa, vennero soppressi dalle disposizioni giuseppine. La chiesa venne quindi abbandonata e cadde progressivamente in uno stato di degrado; tra il 1857 e il 1903 croll\u00f2 il tetto, esponendo ancora di pi\u00f9 l'edificio alle intemperie, e la chiesa and\u00f2 sostanzialmente in rovina fino a che non venne ristrutturata nel 1894.\nDescrizione.\nEsterno.\nLa chiesa, orientata ad est, si trova in posizione isolata, tra i vigneti sopra alla strada statale 612, tra gli abitati di Mosana e Lavis; si tratta di una costruzione semplice, a pianta rettangolare con l'aggiunta di un'abside poligonale. Nella facciata a capanna si aprono il portale d'ingresso ad arco acuto, preceduto da tre gradini, e quattro finestre: due quadrangolari ai fianchi del portale, e altre due nella parte alta, una a lunetta e l'altra, sopra, rettangolare; un accesso secondario con tettoia in legno \u00e8 presente sul lato sinistro dell'edificio, a cui si contrappone su quello destro una monofora archiacuta; altre monofore si aprono nella parete destra del presbiterio e sulle pareti oblique dell'abside; queste ultime affiancano un'oculo posto nella parete di fondo dell'abside.\nLa chiesa non ha alcun tipo di campanile; anticamente era per\u00f2 dotata di campana, probabilmente alloggiata in un campaniletto ligneo, come risulta da un atto del 1538. La vecchia campana \u00e8 tutt\u2019oggi al campanile della Chiesa di San Valentino, a Pal\u00f9 Di Giovo \nInterno.\nL'interno \u00e8 a navata unica, con un arco santo gotico che delimita lo spazio del presbiterio. La chiesa \u00e8 spoglia, con pavimento in terra battuta e poche tracce di una grande ultima cena affrescata sulla parete destra."}
{"id": "8939471", "revid": "486946", "url": "https://it.wikipedia.org/wiki?curid=8939471", "title": "Associazione dei Democratici Liberi", "text": ""}
{"id": "8939494", "revid": "2091133", "url": "https://it.wikipedia.org/wiki?curid=8939494", "title": "Mutua Madrid Open 2021 - Qualificazioni singolare femminile", "text": "Le qualificazioni del singolare femminile del Mutua Madrid Open 2021 sono un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "8939501", "revid": "1892390", "url": "https://it.wikipedia.org/wiki?curid=8939501", "title": "S\u00f3lrun L\u00f8kke Rasmussen", "text": "Biografia.\nLavoro e politica.\nHa studiato medicina ma ha poi interrotto gli studi. \u00c8 diventata insegnante del Seminarium di Zahle nel 2005 e ha lavorato presso la Reading School del Teatro reale sotto la scuola secondaria superiore di Zahle, da dove il suo impiego \u00e8 terminato nel 2018 in circostanze pubbliche sconosciute. Ha insegnato matematica, fisica, scienze e inglese.\nDal 1998 al 2006 \u00e8 stata membro del consiglio municipale della municipalit\u00e0 di Gr\u00e6sted-Gilleleje, eletta per Venstre. \u00c8 stata la presidente locale del partito. Alle elezioni locali del novembre 2009 \u00e8 stata eletta nel consiglio locale del comune di Gribskov.\nFamiglia.\nS\u00f3lrun J\u00e1kupsd\u00f3ttir, nata Petersen, \u00e8 la figlia del primario J\u00e1kup Petersen e Berglj\u00f3t av Skar\u00f0i. Sua madre ha un master in inglese e faroese e insegna al F\u00e6r\u00f8ernes Gymnasium e al corso HF a T\u00f3rshavn. Suo nonno era il politico e avvocato repubblicano Sigur\u00f0 Joensen, sposato con la femminista e giornalista Sigri\u00f0 av Skar\u00f0i. \u00c8 la pronipote del poeta, educatore e insegnante di liceo S\u00edmun av Skar\u00f0i. Altri membri di spicco della famiglia sono sua zia Turi\u00f0 Sigur\u00f0ard\u00f3ttir, sua cugina Sigri Mitra Ga\u00efni e cugino Firouz Ga\u00efni.\nVita privata.\nNel 1998 spos\u00f2 Lars L\u00f8kke Rasmussen, che in quell'anno divenne vicepresidente di Venstre e sindaco della contea di Frederiksborg. Hanno tre figli: Bergur (1989), Lisa e Simun. "}
{"id": "8939506", "revid": "2091133", "url": "https://it.wikipedia.org/wiki?curid=8939506", "title": "Challenger Salinas II 2021 - Singolare", "text": "Nicol\u00e1s Jarry era il detentore del torneo, ma \u00e8 stato sconfitto in finale da Emilio G\u00f3mez con il punteggio di 4-6, 7-6(6), 6-4."}
{"id": "8939507", "revid": "716642", "url": "https://it.wikipedia.org/wiki?curid=8939507", "title": "Ian Bogie", "text": "Carriera.\nGiocatore.\nEsordisce tra i professionisti nella stagione 1986-1987 all'et\u00e0 di 19 anni con la maglia del , con cui gioca una partita nella prima divisione inglese; rimane alle \"Magpies\" anche nelle stagioni 1987-1988 e 1988-1989, nelle quali gioca rispettivamente 3 e 6 partite sempre in prima divisione. Nella seconda parte della stagione 1988-1989 gioca poi al , dove viene mandato in uno scambio alla pari con Gary Brazil: qui, conclude la stagione realizzando una rete in 13 presenze in terza divisione. Rimane poi nel club anche per le successive due stagioni, trascorse entrambe giocando da titolare in terza divisione, per poi essere ceduto per 145000 sterline al .\nCon la maglia dei \"Lions\" disputa due campionati consecutivi in seconda divisione, per complessive 47 presenze; dopo ulteriori 4 presenze ed una rete sempre in seconda divisione nelle prime settimane della stagione 1993-1994, viene ceduto a campionato iniziato per 75000 sterline al , con cui tra l'ottobre del 1993 ed il marzo del 1995 totalizza complessivamente 65 presenze e 5 reti in terza divisione, venendo poi ceduto per 50000 sterline al , con cui conclude la stagione 1994-1995 realizzando 2 reti in 9 partite di campionato. Rimane poi con i \"Valiants\" anche nelle successive cinque stagioni, tutte giocate in seconda divisione, nelle quali totalizza complessivamente 145 presenze e 7 reti in partite di campionato. Gioca infine un'ultima stagione tra i professionisti, realizzando una rete in 21 presenze in quarta divisione con i : arriva cos\u00ec ad un totale di 382 presenze e 28 reti nei campionati della Football League. Continua in realt\u00e0 a giocare fino al 2004, trascorrendo tre stagioni nei dilettanti dei Bedlington Terriers, in nona divisione\nAllenatore.\nNella stagione 2006-2007 \u00e8 vice (e per un breve periodo anche giocatore) del ; a stagione in corso viene promosso ad allenatore del club, incarico che mantiene fino al 2012, conquistando una promozione dalla Conference North alla Conference National vincendo i play-off nella stagione 2008-2009. Nel 2013 allena lo , rimanendo in carica per 10 partite, nelle quali raccoglie una vittoria, 2 pareggi e 7 sconfitte; in seguito allena anche nelle giovanili del Newcastle."}
{"id": "8939511", "revid": "124879801", "url": "https://it.wikipedia.org/wiki?curid=8939511", "title": "Glyn Davies", "text": "Caratteristiche tecniche.\nEra un terzino sinistro.\nCarriera.\nGiocatore.\nDopo alcune stagioni nelle giovanili del esordisce tra i professionisti con i \"Rams\" nella seconda divisione inglese all'et\u00e0 di 21 anni, nella stagione 1953-1954; rimane nel club anche dopo la retrocessione in terza divisione maturata al termine della stagione 1954-1955, e due anni pi\u00f9 tardi \u00e8 tra i protagonisti della vittoria del campionato che riporta i bianconeri in seconda divisione dopo due stagioni. Rimane quindi nel club per ulteriori cinque stagioni, tutte disputate in seconda divisione, venendo ceduto dopo 200 presenze e 5 reti in partite di campionato allo (club della sua citt\u00e0 natale) al termine della stagione 1961-1962.\nLa sua permanenza agli \"Swans\" dura due stagioni, entrambe in seconda divisione: nella prima realizza una rete in 17 presenze, mentre nella seconda non scende mai in campo in partite ufficiali; va quindi a chiudere la carriera ai semiprofessionisti dello , in Southern Football League (che all'epoca era una delle principali leghe calcistiche inglesi al di fuori della Football League).\nAllenatore.\nNella sua unica stagione allo Yeovil Town \u00e8 anche allenatore del club, che guida alla vittoria di una Somerset Premier Cup. A fine stagione lascia il club e torna allo Swansea City, come allenatore: rimane in carica per una sola stagione, nella quale conquista un diciassettesimo posto in classifica nel campionato di Third Division, vincendo tra l'altro anche una Coppa del Galles."}
{"id": "8939518", "revid": "74801", "url": "https://it.wikipedia.org/wiki?curid=8939518", "title": "Wampee", "text": "Wampee \u00e8 una area non incorporata (\"unincorporated community\") della contea di Horry, nella Carolina del Sud, Stati Uniti d'America. Circonda le aree di North Myrtle Beach e del \"South Carolina Highway 90\". Esattamente come il resto della contea di cui fa parte, pur essendo un'area non incorporata, Wampee \u00e8 sotto la giurisdizione di Conway, capitale della contea.\n\u00c8 particolarmente famosa per le sue piantagioni storiche."}
{"id": "8939521", "revid": "124455187", "url": "https://it.wikipedia.org/wiki?curid=8939521", "title": "Ole-Johan Dahl", "text": " Professore di informatica all'Universit\u00e0 di Oslo, \u00e8 considerato uno dei padri di Simula e della programmazione orientata agli oggetti insieme a Kristen Nygaard.\nBiografia.\nDahl \u00e8 nato a Mandal, in Norvegia. Era il figlio di Finn Dahl (1898\u20131962) e Ingrid Othilie Kathinka Pedersen (1905\u201380). Quando aveva sette anni, la sua famiglia si trasfer\u00ec a Drammen. Quando aveva tredici anni, l'intera famiglia fugg\u00ec in Svezia durante l'occupazione tedesca della Norvegia nella seconda guerra mondiale. Dopo la fine della guerra, Dahl studi\u00f2 matematica numerica all'Universit\u00e0 di Oslo.\nDahl \u00e8 diventato professore ordinario presso l'Universit\u00e0 di Oslo nel 1968 ed \u00e8 stato un insegnante di talento e ricercatore. Qui ha lavorato a Hierarchical Program Structures, probabilmente la sua pubblicazione pi\u00f9 influente, che \u00e8 apparsa in collaborazione con C.A.R. Hoare nel libro \"Structured Programming\" del 1972 di Dhal, Edsger Dijkstra e Hoare, che \u00e8 molto probabilmente il libro accademico pi\u00f9 noto sul software negli anni '70. Con l'avanzare della sua carriera, Dahl si interess\u00f2 sempre pi\u00f9 all'uso di metodi formali, ad esempio ragionando rigorosamente sull'orientamento agli oggetti. La sua esperienza spaziava dall'applicazione pratica delle idee alla loro base matematica formale per garantire la validit\u00e0 dell'approccio.\nDahl \u00e8 ampiamente riconosciuto come il principale scienziato informatico norvegese. Con Kristen Nygaard, ha prodotto le idee iniziali per la programmazione orientata agli oggetti (OO) negli anni '60 presso il Norwegian Computing Center (Norsk Regnesentral (NR)) come parte della Simula I (1961-1965) e Simula 67 (1965-1968) linguaggi di programmazione per la simulazione, che sono iniziati come una variante estesa e un superset di ALGOL 60. Dahl e Nygaard furono i primi a sviluppare i concetti di classe, sottoclasse (che consente l'occultamento implicito delle informazioni), ereditariet\u00e0, creazione di oggetti dinamici, ecc., Tutti aspetti importanti del paradigma OO. Un oggetto \u00e8 un componente autonomo (con una struttura dati e procedure o metodi associati) in un sistema software. Questi sono combinati per formare un sistema completo. L'approccio orientato agli oggetti \u00e8 ora pervasivo nello sviluppo di software moderno, inclusi linguaggi di programmazione imperativi ampiamente utilizzati come C ++ e Java.\nHa ricevuto il Premio Turing per il suo lavoro nel 2001 (con ). Ha ricevuto la medaglia John von Neumann dell'Istituto di ingegneria elettrica ed elettronica (IEEE) del 2002 (con Kristen Nygaard) ed \u00e8 stato nominato comandante del Royal Norwegian Order of St. Olav nel 2000."}
{"id": "8939523", "revid": "1684799", "url": "https://it.wikipedia.org/wiki?curid=8939523", "title": "Roma Open II 2021 - Doppio", "text": "Sadio Doumbia e Fabien Reboul hanno difeso il loro titolo, sconfiggendo in finale Guido Andreozzi e Guillermo Dur\u00e1n con il punteggio di 7-5, 6-3.\nWildcard.\n&lt;ol start=\"3\"&gt;"}
{"id": "8939528", "revid": "300067", "url": "https://it.wikipedia.org/wiki?curid=8939528", "title": "Joseph McNaull", "text": ""}
{"id": "8939537", "revid": "716642", "url": "https://it.wikipedia.org/wiki?curid=8939537", "title": "Harry Lowe", "text": "Carriera.\nGiocatore.\nDopo aver giocato con Whitwell St Lawrence e nel 1907 viene tesserato dal , club professionistico della seconda divisione inglese, con cui gioca quattro campionati consecutivi per un totale di 106 presenze e 3 reti. Al termine della stagione 1910-1911 viene prelevato dal , club di prima divisione, con cui tra il 1910 ed il 1914 gioca stabilmente da titolare (mai meno di 26 presenze in un singolo campionato). Dal 1913 al 1915 \u00e8 inoltre anche capitano dei \"Reds\". Oltre ad una presenza in uno dei tornei giocati nel periodo bellico al posto dei normali campionati gioca poi ulteriori 5 partite in prima divisione all'inizio della stagione 1919-1920, nella quale passa poi a campionato iniziato al , con cui gioca 9 partite in seconda divisione. Si ritira definitivamente nel 1926, dopo aver giocato nella Midland League con il e Central Midlands League South Division con il Newark Town.\nAllenatore.\nDal 1947 al 1950 ha allenato il , club di terza divisione; dal 1951 al 1953 ha allenato lo , club di Southern Football League (all'epoca una delle principali leghe calcistiche inglesi al di fuori della Football League)."}
{"id": "8939539", "revid": "1684799", "url": "https://it.wikipedia.org/wiki?curid=8939539", "title": "Felipe Meligeni Rodrigues Alves", "text": ""}
{"id": "8939564", "revid": "1543377", "url": "https://it.wikipedia.org/wiki?curid=8939564", "title": "Margarita Salas", "text": "Laureata in biochimica, \u00e8 stata alunna di Severo Ochoa, con cui ha collaborato negli Stati Uniti, dopo aver collaborato anche con altri scienziati illustri come Alberto Sols ed Eladio Vi\u00f1uela (marito). \u00c8 stata una delle pi\u00f9 importanti figure per lo sviluppo della biochimica e della biologia molecolare in Spagna degli ultimi anni. In suo onore, dal 2020, il \"Consejo Superior de Investigaciones Cient\u00edficas\" (CSIC), principale agenzia statale scientifica spagnola, ha ricevuto il suo nome.\nBiografia.\nNata a Canero, un piccolo paese asturiano, \u00e8 figlia del medico Jos\u00e9 Salas Mart\u00ednez e della maestra Margarita Falgueras Gatell e seconda di tre fratelli. A diciassette anni va a vivere a Madrid, dove studia chimica al'Universit\u00e0 Complutense e dove conosce il futuro vincitore di un Nobel Severo Ochoa, diventando sua alunna e presentando la tesi sotto l'ala di Alberto Sols, con cui collaborer\u00e0 anche nel futuro.\nNel 1964 emigra negli Stati Uniti insieme al marito Eladio Vi\u00f1uelas (chimico e biologo), per lavorare nel Dipartimento Scientifico della Scuola di Medicina dell'Universit\u00e0 di New York, dove rimane sviluppando progetti di ricerca nell'ambito della biochimica fino al 1967 per poi tornare in Spagna dove lavorer\u00e0 nel Centro di Biologia Molecolare Severo Ochoa di Madrid e dove sar\u00e0 accademica della \"Real Academia Espa\u00f1ola\" (RAE) dal 2003.\nNel 2016 diventa la prima donna a ricever una Medaglia Echegaray, un premio consegnato dalla \"Real Academia de Ciencias Exactas, F\u00edsicas y Naturales\" (Reale Accademia delle Scienze Esatte, Fisiche e Naturali).\nMuore il 7 novembre del 2019 per un problema cardiorespiratorio.\nVita privata.\nNel 1963 spos\u00f2 Eladio Vi\u00f1uela. La coppia ebbe una figlia nel 1975: Salas ritard\u00f2 la maternit\u00e0 fino all'et\u00e0 di 37 anni, quando sent\u00ec di poter combinare sia la vita professionale che quella familiare.\nCarriera scientifica.\nDurante la sua carriera, Margarita Salas ha pubblicato pi\u00f9 di trecentocinquanta articoli scientifici, ha posseduto otto brevetti e ha realizzato pi\u00f9 di quattrocento conferenze scientifiche.\nFra le sue scoperte pi\u00f9 importanti possiamo ricordare:"}
{"id": "8939567", "revid": "228587", "url": "https://it.wikipedia.org/wiki?curid=8939567", "title": "Blue Ribbon (software house)", "text": "Blue Ribbon \u00e8 stata un'azienda distributrice di videogiochi, sussidiaria della CDS Micro Systems.\nDal 1985 incominci\u00f2 a riproporre titoli dai vecchi cataloghi della MRM Software (che era stata una software house realizzatrice di giochi per BBC Micro e Acorn Electron), rendendoli compatibili per le console Atari 8-bit, Amstrad CPC, MSX e Commodore 16/Plus/4. Nei tardi anni ottanta, la Blue Ribbon cominci\u00f2 a pubblicare anche videogiochi per ZX Spectrum e Commodore 64, comprese ri-edizioni di titoli originariamente prodotti da Superior Software, Bubble Bus e Artic. Ripropose anche dei videogiochi disponibili solo in antologie (come \"Syncron\" e \"Camelot\" per Superior e \"Video Card Arcade\" e \"Dominoes\" per CDS), vendendoli per CDS a prezzo pieno. I giochi Superior vennero rilasciati con una distribuzione congiunta Superior/Blue Ribbon, che allegava ad ogni prodotto una pubblicit\u00e0 dei futuri prodotti targati Superior. Al netto delle poche antologie distribuite su disk, tutte le edizioni di giochi singoli furono su audiocassetta, acquistabile per un prezzo compreso tra \u00a31.99 e \u00a32.99. Le uscite finali dell'azienda risalgono al 1991 e la CDS non la sfrutt\u00f2 mai per rilasciare videogiochi in 16 bit."}
{"id": "8939569", "revid": "799790", "url": "https://it.wikipedia.org/wiki?curid=8939569", "title": "Bubble Bus", "text": ""}
{"id": "8939570", "revid": "830939", "url": "https://it.wikipedia.org/wiki?curid=8939570", "title": "Tullio Morganti", "text": "Biografia.\nDiplomatosi al liceo classico nel 1974, interrompe gli studi universitari di medicina nel 1979, cominciando poi la professione di tecnico del suono nel 1984. Cominci\u00f2 nel 1977 attraverso la collaborazione con emittenti radiofoniche. Prende parte alla realizzazione di documentari per la Rai e l\u00ec arriva l'incontro con diverse personalit\u00e0 tra cui un reporter televisivo di guerra; finita l'esperienza dei documentari di guerra, riprese a lavorare come fonico per prodotti televisivi, tra cui \"La piovra 3\".\nDal 1994 \u00e8 membro della giuria dell'Accademia Del Cinema Italiano \u2013 Premio David di Donatello."}
{"id": "8939576", "revid": "1086375", "url": "https://it.wikipedia.org/wiki?curid=8939576", "title": "Douglas Young", "text": "Biografia.\nFormazione e ministero sacerdotale.\n\u00c8 entrato nella Societ\u00e0 del Verbo Divino nel 1969 e ha emesso i primi voti il 29 novembre 1970. Dopo aver studiato filosofia a Sydney e teologia a Londra, ha emesso la professione perpetua il 29 novembre 1976 ed \u00e8 stato ordinato sacerdote il 13 agosto 1977. \nSuccessivamente ha conseguito la licenza in teologia alla \"Jesuit School of Theology\" di Berkley. Dal 1986 al 1991 \u00e8 stato direttore del \"Pastoral Training and Formation Centre\" a Par. \nNel 1994 ha conseguito la laurea in \"Conflict Resolution\" alla Macquarie University di Sydney. \nMinistero episcopale.\nIl 14 aprile 2000 papa Giovanni Paolo II lo ha nominato vescovo ausiliare di Mount Hagen e vescovo titolare di Rusubbicari.\nIl 2 luglio 2000 ha ricevuto la consacrazione episcopale dalle mani dell'arcivescovo Michael Meier, S.V.D., co-consacranti il vescovo di Wabag Hermann Raich e il vescovo di Kavieng Ambrose Kiapseni.\nIl 17 luglio 2006 viene nominato arcivescovo metropolita di Mount Hagen da papa Benedetto XVI.\nGenealogia episcopale.\nLa genealogia episcopale \u00e8:\nLa successione apostolica \u00e8:"}
{"id": "8939587", "revid": "149485", "url": "https://it.wikipedia.org/wiki?curid=8939587", "title": "Kiryl Maskevich", "text": " \u00c8 stato vice campione continentale agli europei di Varsavia 2021, dove \u00e8 rimasto sconfitto in finale dal serbo Zurab Datunashvili nel torneo degli 87 chilogrammi. Ha rappresentato la ai Giochi olimpici estivi di , in cui ha terminato al quindicesimo posto nella categoria degli 87 chilogrammi."}
{"id": "8939593", "revid": "6923", "url": "https://it.wikipedia.org/wiki?curid=8939593", "title": "Piazza Luki\u0161k\u0117s", "text": "Piazza Luki\u0161k\u0117s (altre ortografie includono \"\u0141ukiszki, Lukiski, Luki\u0161ki\", ) \u00e8 la pi\u00f9 ampia (vasta circa 4 ettari) di Vilnius, la capitale della Lituania, situata nel centro della citt\u00e0. Una delle strade principali di Vilnius, viale Gediminas, lambisce la parte meridionale della piazza, mentre molti edifici pubblici si ergono intorno a essa, tra cui il Ministero delle Finanze, il Ministero degli Affari Esteri, la Corte d'Appello, l'Accademia di musica e teatro, la Chiesa di San Giacomo e San Filippo e il Monastero domenicano con il vecchio ospedale dedicato a San Giacobbe. Di recente, il comune di Vilnius ha organizzato un concorso per ridisegnare la struttura della piazza: i lavori sono terminati nel 2018.\nStoria.\nTra il XVII e il XIX secolo Luki\u0161k\u0117s era un sobborgo di Vilnius: sul posto, si ergeva una moschea di legno costruita dai tatari lituani e il loro cimitero risultava un elemento di spicco nel sobborgo. Tali monumenti furono distrutti dalle autorit\u00e0 sovietiche negli anni '60.\nNel 1852, si decise di effettuare dei lavori presso \"Luki\u0161ki\" (\u041b\u0443\u043a\u0438\u0448\u043a\u0438, come era noto nell'Impero russo), e ci\u00f2 avvenne nel 1860, con San Giorgio, (oggi viale Gediminas) attraversandola da est a ovest. Dopo la rivolta di gennaio nel 1863, piazza Luki\u0161k\u0117s figurava tra le aree in cui ebbero luogo le esecuzioni pubbliche degli insorti, tra cui uno particolarmente famoso, Konstanty Kalinowski, fu giustiziato per impiccagione proprio in loco il 24 marzo 1864. Il 13 maggio 1863 lo zar Alessandro II di Russia nomin\u00f2 Michail Nikolaevi\u010d Murav'\u00ebv-Vilenskij a capo del Governatorato di Vil'na, divenuto presto conosciuto per le modalit\u00e0 con cui represse i focolai di protesta, tanto da guadagnarsi il poco invidiabile appellativo di \"boia\" per via delle esecuzioni effettuate in tale piazza. All'inizio del XX secolo la zona era conosciuta perch\u00e9 sede della tradizionale fiera di Kaziukas.\nLa piazza torn\u00f2 a diventare un simbolo di terrore quando le centinaia di oppositori all'Unione Sovietica furono interrogati, torturati e giustiziati dall'NKVD durante il 1944-1947 e anche anni dopo, nel famigerato palazzo sede dell'organo appena nominato, il quale era localizzato proprio di fronte a quest'area. Tra le vittime uccise rientrava pure il comandante in capo dell'Movimento dei Combattenti per la Libert\u00e0 Lituana, Adolfas Ramanauskas. Oggi il palazzo ospita la sede della Corte municipale di Vilnius e la Corte d'appello della Lituania, nonch\u00e9 il Museo delle vittime del genocidio nelle antiche celle della prigione, che occupano i livelli seminterrato e sotterraneo della struttura.\nNel maggio del 2008, il comune di Vilnius band\u00ec un concorso per ridisegnare la struttura della piazza. All'inizio del 2009, Juozas Imbrasas, sindaco di Vilnius e presidente della commissione del concorso, ammise che gli organizzatori non avevano informato sufficientemente il pubblico sullo stato di avanzamento del progetto. L'opinione pubblica inoltre si divise: gruppi di cittadini pi\u00f9 anziani sottolineavano il bisogno di realizzare un monumento commemorativo carico di simboli fedeli alla tradizione nazionale e funzionale a ospitare eventi pubblici, mentre le pi\u00f9 giovani generazioni desideravano spazi urbani ricreativi al posto di un monumento commemorativo, proponendo di costruire un qualche monumento che non evocasse associazioni dirette con la sofferenza e la lotta per la libert\u00e0 della nazione lituana. Nel marzo del 2009, la commissione rinvi\u00f2 la sua decisione e si rivolse ad uno studio legale in merito alla situazione derivante da alcune irregolarit\u00e0 nel procedimento di esecuzione del bando. I sindacati dei prigionieri politici e dei deportati lituani si erano precedentemente rivolti al primo ministro, Andrius Kubiliai, al sindaco della capitale, Vilius Navickas, con proposte volte a fermare la gara d'appalto per la ricostruzione di piazza Luki\u0161k\u0117s al fine di riformare la commissione di gara. Il 12 marzo 2009, una nota emessa dall'Unione degli architetti dichiarava: \"Poich\u00e9, a parere del Consiglio, dalla seconda fase del bando non \u00e8 emerso un chiaro favorito, sarebbe opportuno provvedere a sanare le irregolarit\u00e0 evidenziate e poi selezionare i progetti pi\u00f9 promettenti. Tenendo conto delle aspettative della societ\u00e0, della situazione economica e delle tendenze di sviluppo della citt\u00e0, conviene rivedere gli obiettivi e le condizioni della gara\". Il 2 novembre 2017, dopo un anno e mezzo in cui avvennero i lavori, \u00e8 stata aperta la rinnovata piazza Luki\u0161k\u0117s.\nPiazza Lenin.\nLa piazza fu ricostruita secondo il progetto di V. Miku\u010dianis nel 1949\u20131952 In epoca sovietica, la piazza fu ribattezzata dedicandola a Lenin e si eresse anche una sua statua, la quale fu ultimata nel 1953. Trattandosi della pi\u00f9 grande del suo genere nella RSS Lituana, fu rimossa nel 1991, dopo il ripristino dell'indipendenza della Lituania. La folla riunita celebr\u00f2 la caduta della statua: la parte superiore venne sollevata utilizzando una gru, rimanendovi solo le gambe attaccate al piedistallo. La statua di Lenin ricomposta \u00e8 oggi in mostra nel Parco Gr\u016btas; la piazza \u00e8 stata parzialmente ricostruita negli anni '90."}
{"id": "8939594", "revid": "33689", "url": "https://it.wikipedia.org/wiki?curid=8939594", "title": "CDS Microsystems", "text": "CDS Microsystems (o CDS Micro Systems, come veniva scritto sui primi prodotti) \u00e8 stata una software house indipendente, con sede a Doncaster, nel South Yorkshire britannico, specializzata in videogiochi.\nStoria.\nCDS Microsystems venne fondata da Ian Williams, un programmatore di computer di Doncaster che aveva incomincato a sviluppare videogiochi per il Sinclair ZX80 poco dopo il suo lancio. Dopo un primo successo, l'azienda assunse Giles Hunter (un manager di W.H Smiths) per espandere il suo business. Williams nel 1985 gli vendette la CDS per perseguire altri interessi. Nello stesso anno, venne aperta la sussidiaria Blue Ribbon.\nNel 1988 CDS Software, sotto il gruppo di compagnie CDS, cambi\u00f2 nome in Nimrod Holdings Ltd.. Le pubblicazioni a nome \"CDS Software Label\" continuarono fino ai primi anni novanta. Ci fu un altro cambio di nome in Guildhall Leisure Services e dal 2002 \u00e8 nota come iDigicon Ltd.\nVideogiochi.\nI primi giochi rilasciati nel 1982-3 erano per lo ZX Spectrum 16k ed erano principalmente da cloni di titoli arcade. La societ\u00e0 si espanse a diverse tipologie con titoli come \"Steve Davis Snooker\" e \"Colossus Chess\" che vennero pubblicati in quasi tutte le piattaforme videoludiche del tempo. Il lancio dell'etichetta economica Blue Ribbon vide la distribuzione di semplici giochi di tipo arcade riconvertiti per nuove console; la CDS in questo si concentr\u00f2 sulla distribuzione di titoli a prezzo pieno, spesso incorporando licenze tie-in come \"Football Fortunes\" e \"Brian Clough's Sporting Triangles\". Venne pubblicato anche un gioco per computer incrociato con un gioco da tavolo, \"TankAttack\". \"Complete Home Entertainment Center\" era invece un compendio di giochi che furono successivamente divisi e venduti come titoli indipendenti dalla Blue Ribbon (come \"Video Card Arcade\" e \"Dominoes\").\nAll'inizio degli anni '90, CDS ristamp\u00f2 o si occup\u00f2 della distribuzione nel Regno Unito di giochi di altre aziende come D&amp;H (ad esempio \"Multi-Player Soccer Manager\"), MicroIllusions (ad esempio \"Fire Power\") e Artworx (ad esempio i giochi di \"Strip Poker\")."}
{"id": "8939596", "revid": "799790", "url": "https://it.wikipedia.org/wiki?curid=8939596", "title": "CDS Micro Systems", "text": ""}
{"id": "8939600", "revid": "2190052", "url": "https://it.wikipedia.org/wiki?curid=8939600", "title": "Vincenzo Maria Mossi", "text": "Biografia.\nNacque a Casale Monferrato dalla famiglia dei marchesi di Morano: era pronipote, per parte paterna, di Costanzo Falletti di Barolo, arcivescovo di Cagliari e primate di Sardegna e Corsica. Egli era figlio di Giovanni Pio Mossi, marchese di Morano, Penango e del Torrione, e della piacentina Barbara dei conti Anguissola.\nFu convittore nella Reale accademia ecclesiastica di Superga, poi frequent\u00f2 il clero della chiesa di Santa Maria di Piazza a Torino.\nDotato di particolare ingegno, aveva ottima conoscenza delle lingue europee, della lingua cinese e della lingua tartarica. Il 14 maggio 1773 consegu\u00ec la laurea \"in utroque iure\" e quindi, il 19 maggio 1775, in teologia. Due anni dopo fu nominato da Vittorio Amedeo III di Savoia capo del Magistrato della Riforma e rettore dell'Universit\u00e0 di Torino. \nSvolse successivamente l'incarico di elemosiniere del Re (1777) e, dal 24 marzo 1784, vicario generale della Reale Corte, oltre che di governatore del Reale Collegio dei Nobili. Ebbe anche la carica di rettore del Reale Collegio dei catecumeni.\nIl 7 dicembre 1786 fu nominato da papa Pio VI abate dell'abbazia di Vezzolano: fu l'ultimo a rivestire tale carica. \nNel 1796 fu nominato vescovo di Alessandria; giur\u00f2 avanti il Re a Moncalieri il 30 agosto dello stesso anno.\nResse la diocesi di Alessandria dal 1796 al 1805, quando fu nominato arcivescovo titolare di Side. Il suo episcopato coincise con l'epoca dell'occupazione francese: come vescovo si spese nella difesa della Chiesa e in opere di conciliazione sociale.\nPapa Pio VII accolse le sue dimissioni il 2 gennaio 1804. Rimase in carica come amministratore apostolico fino alla fine del febbraio 1805.\nFu successivamente nominato dal re Carlo Felice di Savoia pro cappellano maggiore dell'Esercito e, dal 6 aprile 1825, cancelliere dell'Ordine supremo della Santissima Annunziata. Si occup\u00f2, tra l'altro, dei restauri del palazzo di famiglia a Frassineto Po.\nMor\u00ec a Torino nel 1829. Fu sepolto a Morano.\nLasci\u00f2 in eredit\u00e0 la sua pinacoteca all'Accademia Albertina, mentre lasci\u00f2 erede delle immense sostanze della famiglia, ereditate nel 1803 alla morte del fratello Tommaso, a un suo cugino dal lato materno, il marchese Lodovico Pallavicino di Pavia.\nGenealogia episcopale.\nLa genealogia episcopale \u00e8:"}
{"id": "8939602", "revid": "709565", "url": "https://it.wikipedia.org/wiki?curid=8939602", "title": "Treccia di Berenice", "text": "La treccia di Berenice \u00e8 una manifestazione dei vortici d'estremit\u00e0 d'ala ed \u00e8 connessa agli effetti indotti dai profili alari di aeromobili e vetture sportive, dove ai bordi alari l'aria a maggiore pressione ruota verso la zona a minore pressione, all'interno di tali vortici c'\u00e8 una pressione molto bassa, se l'aria ha un elevato valore di umidit\u00e0 relativa, quest'aria dentro a questi vortici fa condensare l'umidit\u00e0 e mette in mostra la treccia di Berenice.\nEtimologia.\nIl nome di tale fenomeno fisico si deve alla leggenda che riguarda Berenice Evergete o Berenice II, che \u00e8 stata una regina Cirenaica dal 246 al 221 a.C., dove il relativo racconto indica come al momento della partenza del marito Tolomeo Evergete per la guerra, ella dedic\u00f2 una ciocca dei suoi capelli alla dea Afrodite.\nSuccessivamente i capelli sparirono e vennero sostituiti ad una nuova costellazione che prese il nome di \"Chioma di Berenice\".\nTale fenomeno fisico ricorda una treccia e data la notoriet\u00e0 di tale leggenda, venne ribattezzata in tale modo.\nDescrizione.\nI profili alari creano due zone di pressione differente, una a pressione maggiore e l'altra a pressione minore rispetto a quella ambientale, ma dato che i profili alari hanno lunghezze finite, ai bordi delle stesse i due flussi tendono a intrecciarsi tra loro, in quanto l'aria a pressione maggiore tende a compensare le zone a pressione minore e nel fare ci\u00f2 crea un avvitamento tra i due flussi che porta ad un importante abbassamento di pressione localizzato al centro della zona di avvitamento dei due flussi d'aria e qualora essa ha un elevato valore di umidit\u00e0 relativa, questa si condensa e mette in mostra la treccia di Berenice.\nCaratteristiche.\nTale fenomeno mette in mostra una zona di bassa pressione che porta a condensare l'umidit\u00e0, il problema delle zone di bassa pressione alla coda dei profili alari \u00e8 quello di generare una resistenza all'avanzamento.\nAlcuni espedienti per ridurre tali turbolenze \u00e8 quello di ridurre progressivamente il profilo alare o di attuare altre soluzioni come appendici per ridurre l'entit\u00e0 dell'avvitamento e che prende il nome di aletta d'estremit\u00e0."}
{"id": "8939605", "revid": "73843", "url": "https://it.wikipedia.org/wiki?curid=8939605", "title": "105 Stadium (Genova)", "text": ""}
{"id": "8939620", "revid": "2124879", "url": "https://it.wikipedia.org/wiki?curid=8939620", "title": "Piano d'Orta", "text": "Piano d'Orta \u00e8 una frazione del comune italiano di Bolognano, nella provincia di Pescara, in Abruzzo.\nIl paese (chiamato inizialmente Ponte d'Orta) \u00e8 attraversato dal fiume Orta, accanto al tracciato dell'E80 Pescara-Torano, posto tra Torre de' Passeri e San Valentino. Si svilupp\u00f2, come la vicina Scafa, come centro abitato per i lavoratori della Montecatini all'inizio del XX secolo. La frazione \u00e8 il luogo dove si concentra il numero maggiore di abitanti nel comune.\nStoria.\nPiano d'Orta sorse come villaggio di lavoratori presso la sede distaccata della fabbrica Montecatini (ex Siev). Il 19 febbraio 1900 presso il Comune si Bolognano, si riun\u00ec la giunta di Camillo Bianchini sindaco, per decidere sulla domanda della Societ\u00e0 Italiana di Elettrochimica \"Volta\" riguardo alla costruzione di uno stabilimento in contrada Piano d'Orta.\nLa giunta dette il parere favorevole, visto che la fabbrica sarebbe sorta in un'area poco popolata, necessitando delle acque del fiume per la produzione; il materiale chimico tossico, non avrebbe leso la comunit\u00e0 di Bolognano. Dato che presto molti braccianti divenuti operai si ritrovarono nella fabbrica costruita di li a pochi anni, nel 1916 la giunta comunale si adoper\u00f2 per costruire una scuola elementare per i figli degli operai, che nel 1921 contava 121 iscritti. Ci fu insomma una rivoluzione urbanistica del territorio, in quel periodo la S.M.E. (ossia l'ENEL) costruisce l'invaso con la Centrale Elettrica, viene ammodernata la strada statale Tiburtina Valeria (la N. 5), nasce il cinema, l'Opera Nazionale Dopolavoro e nel 1931 la Societ\u00e0 Sportiva di Calcio Virtus Piano d'Orta, e si pensa a rendere navigabile il fiume Pescara da Piano d'Orta, dalla diga, sino al comune di Castellammare Adriatico.\nCi fu un vero e proprio sviluppo demografico e urbanistico dell'intera Val Pescara, non solo presso Piano d'Orta, ma anche presso le parti basse, a ridosso del fiume, a Popoli, Bussi, Torre de' Passeri, Scafa. La fabbrica di azoto, inaugurata nel 1904, una delle prime in Italia che si occupavano di fissare l'azoto atmosferico ottenuto dalla distillazione dell'aria liquida sul del carburo di calcio, producendo cos\u00ec il calciocianammide. Questa fabbrica fu una delle prime in Italia a produrre calciocianammide. Lo stabilimento, riconvertito nella Montecatini, chiuse nel 1965. Nel XX secolo si \u00e8 discussa la possibilit\u00e0 di spostare la sede comunale a Piano D'Orta, area pi\u00f9 popolata del comune.\nInfrastrutture e trasporti.\nLa frazione \u00e8 servita da una propria fermata ferroviaria sulla ferrovia Roma-Pescara: la stazione di Piano d'Orta Bolognano."}
{"id": "8939622", "revid": "1924342", "url": "https://it.wikipedia.org/wiki?curid=8939622", "title": "Skapi\u0161kis", "text": ""}
{"id": "8939626", "revid": "76963", "url": "https://it.wikipedia.org/wiki?curid=8939626", "title": "Valeria Miani", "text": "Quest'ultima \u00e8 famosa per essere la prima e unica tragedia, tra le opere finora conosciute, scritta e pubblicata da una donna italiana nel Cinquecento. Con la pubblicazione della prima opera invece, Miani fu la terza donna in Italia a scrivere seguendo il genere pastorale, allora da poco divenuto popolare.\nLe opere di Valeria Miani si addentrano in temi quali il travestitismo, la morte e il castigo, le virt\u00f9 della donna e la resilienza femminile. Miani spos\u00f2 Domenico Negri nel 1593, e con lui ebbe cinque figli: Isabetta, Isabella, Lucretia, Guilio, e Anzolo.\nPrimi anni di vita.\nMiani \u00e8 nata nel 1563 in Italia, probabilmente nella citt\u00e0 di Padova, situata allora nella Repubblica di Venezia e sede di un prestigioso ateneo.\nL'identit\u00e0 della madre \u00e8 sconosciuta, mentre il padre, Vidal Miani, era un avvocato padovano. Oltre a praticare tale attivit\u00e0, il padre insegnava legge e affittava delle stanze agli studenti per aumentare i guadagni. Si riporta che Valeria Miani avesse un fratello prete e una sorella di nome Cornelia. Sembra per\u00f2 probabile che avesse altri fratelli, in modo tale che ci fosse almeno un figlio maschio a poter diventare erede della famiglia. Infatti, in questo periodo storico, non sarebbe stato visto di buon occhio avere l'unico figlio maschio nel clero e nessuno incaricato a portare avanti il casato e la professione paterna.\nEducazione.\nNon ci sono testimonianze scritte riguardo alla scuola frequentata da Miani. Tuttavia molte ragazze allora venivano educate in convento, quindi \u00e8 possibile che anche Miani vi sia stata. Quest'ultima, comunque, ebbe contatti con vari ambienti culturali padovani, tra cui con l'Accademia dei Ricovrati di Padova, composta da intellettuali e professori sia stranieri che italiani. Questa Accademia, attiva dal 1599, fu la prima ad essere fondata a Padova. Tra i suoi 25 fondatori c'era Galileo Galilei, famoso scienziato italiano. Decenni pi\u00f9 tardi Valeria Miani ebbe contatti con i Ricovrati, l'Accademia divenuta nota per la sua ampia accettazione delle donne tra i suoi membri. Tuttavia non si sa se, ai tempi di Miani, i Ricovrati permettessero alle donne di diventare membri a pieno titolo dell'Accademia e, in tal caso, se Miani lo fosse o meno.\nMatrimonio e famiglia.\nMiani si spos\u00f2 all'et\u00e0 di trent'anni, il 22 settembre 1593, con Domenico Negri, uomo nobile di cui non conosciamo l'occupazione. La cerimonia formale si tenne alla Chiesa degli Eremitani, mentre il contratto di matrimonio venne firmato nella citt\u00e0 natale dello sposo, Venezia. Rispetto alle altre donne italiane di quel periodo con un'estrazione sociale simile a quella di Miani, trent'anni pu\u00f2 essere considerata un'et\u00e0 troppo avanzata per sposarsi. Tuttavia non lo era per una donna del mestiere di Valeria Miani: in questo secolo anche altre scrittrici si sposarono come lei in tarda et\u00e0. La scrittrice e poetessa veneziana Moderata Fonte si spos\u00f2 all'et\u00e0 di ventisette anni, mentre l'autrice e attivista per i diritti delle donne Lucrezia Marinelli, anche lei veneziana, si spos\u00f2 a trentacinque anni.\nMiani e il marito ebbero cinque figli. Tre figlie, chiamate Lucretia, Isabella, and Isabetta, e due figli, chiamati Guilio ad Anzolo. Tutti e sette, vissero insieme presso la parrocchia di Santa Sofia, nella zona, cos\u00ec detta, di \"Ponte pidocchioso\".\nDomenico Negri mor\u00ec tra il 1612 e il 1614. Dopo la morte del marito, Miani non pubblic\u00f2 pi\u00f9 nulla terminando cos\u00ec la sua carriera letteraria.\nMorte.\nSi sa molto poco riguardo alla morte di Valeria Miani. \u00c8 noto che mor\u00ec nel 1620 ma non viene fornita una data specifica. Sconosciuto \u00e8 anche il luogo della sua morte, per\u00f2 \u00e8 probabile che fosse nei pressi del suo paese di nascita.\nOpere.\nAmorosa Speranza.\nLa prima commedia pastorale di Miani, \"Amorosa Speranza\", venne pubblicata nel 1604. La pubblicazione di questo lavoro impieg\u00f2 sei anni, in quanto lo aveva mandato al suo editore gi\u00e0 nel 1598. L'editore, Francesco Bolzetta, ebbe quindi l'opera teatrale nelle sue mani per anni prima di decidere di mandarla in stampa. Bolzetta era il principale editore dei Ricovrati di Padova, l'Accademia con la quale Miani era in contatto. Con la pubblicazione di Amorosa Speranza, Miani divenne la terza donna in Italia ad aver pubblicato un'opera teatrale di stampo non religioso. La particolarit\u00e0 di quest'opera, infatti, \u00e8 che si svolge in ambiente bucolico ed ha come protagonisti ninfe e satiri.\nAmorosa Speranza non sembra essere stata scritta per essere stampata e divulgata, ma principalmente per essere recitata. Diverse volte, nel corso dell'opera, l'attore si rivolge al pubblico, tanto che il prologo \u00e8 indirizzato quasi completamente verso di esso.\nLa trama di Amorosa Speranza ruota intorno alla vita della virtuosa Venelia, che viene abbandonata dal marito dopo la prima notte di nozze. Venelia si impegna nel corso dell'opera per liberarsi dagli indesiderati tentativi di seduzione di due pastori, Alliseo e Isandro. Miani inserisce nel racconto un altro personaggio rilevante, una ninfa, che protegge i personaggi principali dalla devianza dei satiri, grazie alla sua astuzia. Il ruolo di questa ninfa \u00e8 importante perch\u00e9 sottolinea l'indipendenza e l'autonomia che i personaggi femminili hanno all'interno della storia.\nCelinda.\nLa seconda opera pubblicata da Miani \u00e8 Celinda, e venne pubblicata sette anni dopo Amorosa Speranza, nel 1611. Si tratta di una tragedia, ed \u00e8 stata, tra quelle finora conosciute, la prima - e anche l'unica di tutto il Cinquecento - ad essere scritta e pubblicata da una donna in Italia. Cos\u00ec come \u00e8 stato per Amorosa Speranza, anche Celinda venne pubblicata dall'editore ufficiale dei Ricovrati, Francesco Bolzetta. Nel periodo in cui Celinda fece il suo esordio, il genere della tragedia stava diventando molto popolare: vennero pubblicate all'incirca 60 nuove tragedie nel 1611. Sebbene Celinda godesse di una certa popolarit\u00e0 tra la stampa, non ci sono prove che testimonino se sia mai effettivamente stata messa in scena o meno. Ci\u00f2 \u00e8 in parte dovuto al fatto che il pubblico non amava le tragedia in quanto portatrici di cattivi presagi. Inoltre, si trattava di spettacoli dispendiosi da mettere in scena a causa della paga degli attori e del dover ricreare le immagini sanguinose e violente caratteristiche dell'opera.\nLa protagonista dell'opera \u00e8 Celinda, e la trama della tragedia riguarda appunto la sua storia. Celinda \u00e8 una principessa quindicenne che ha una relazione proibita con il principe di Persia Autilio. Lei, inizialmente si innamora della sua dama di compagnia Lucinia, senza sapere che sotto quelle vesti si nasconde proprio il principe di Persia. Quest'ultimo, accesosi di desiderio dopo aver visto un ritratto della principessa, si era travestito da donna per poterle vivere accanto. La passione segreta dar\u00e0 un figlio a Celinda, ma nel frattempo la situazione si complica. Da un lato il padre della giovane, Cubo, re di Lidia, si innamora di Lucinia e la chiede in sposa; dall'altro scoppia la guerra tra Persia e Lidia, e Autilio perde la vita prendendovi parte. Celinda, prima di dare alla luce il figlio illegittimo, si suicida, chiedendo di venire sepolta nella stessa tomba dell'amante.\nL'intera opera rappresenta nel dettaglio l'orrore e la tragedia che colpiscono i due giovani amanti, ed \u00e8 completa di suicidi e vendette, entrambi motivi molto comuni in questo genere teatrale."}
{"id": "8939629", "revid": "1310927", "url": "https://it.wikipedia.org/wiki?curid=8939629", "title": "Nikos &amp; Sokratis Erinis", "text": ""}
{"id": "8939638", "revid": "122782831", "url": "https://it.wikipedia.org/wiki?curid=8939638", "title": "Denijal Piri\u0107", "text": "Carriera.\nGiocatore.\nClub.\nCresciuto nella squadra cittadina del fu scoperto dall'allenatore Vladimir Konjevod che lo port\u00f2, a soli 19 anni, nel . Con i \"Modri\" gioc\u00f2 fino al 1972 vincendo due Coppe di Jugoslavia e la Coppa delle Fiere.\nDopo l'avventura zagabrese si trasfer\u00ec nel in cui gioc\u00f2 fino al 1977, anno in cui appese gli scarpini al chiodo.\nNazionale.\nIl suo debutto con la nazionale jugoslava risale al 30 aprile 1969 nella partita contro la Spagna valida per la qualificazione al Mondiale del 1970. La sua ultima partita con la nazionale risale al 18 novembre 1970 contro la Germania. Indoss\u00f2 la maglia della nazionale per un totale di sei partite andando a rete una sola volta."}
{"id": "8939639", "revid": "744331", "url": "https://it.wikipedia.org/wiki?curid=8939639", "title": "Lucas Ferreira Cardoso", "text": "Carriera.\nClub.\nIl 1\u00ba gennaio 2018 viene acquistato a titolo definitivo per 30.000 euro dalla squadra albanese del .\nStatistiche.\nPresenze e reti nei club.\n\"Statistiche aggiornate al 18 settembre 2021.\""}
{"id": "8939643", "revid": "110157", "url": "https://it.wikipedia.org/wiki?curid=8939643", "title": "Popular Computing Weekly", "text": "Popular Computing Weekly \u00e8 stata una rivista inglese a tema videogiochi, pubblicata dal 1982 al 1990. A volte veniva indicata come \"PCW\" (sebbene tale acronimo sia pi\u00f9 associato a \"Personal Computer World\").\nStoria.\nIl primo numero usc\u00ec il 23 aprile 1982. Copriva una vasta gamma di argomenti, spaziando da giochi ad affari e software di produttivit\u00e0 personale. La societ\u00e0 fondatrice era la Sunshine Publications con sede a Londra e il distributore era Duncan Scot. Durante il 1989 la societ\u00e0 inglob\u00f2 anche \"Computer Gamesweek\".\nIl magazine si distinse per essere l'unico settimanale sui computer del Regno Unito dell'epoca e per la sua ultima pagina, dominata da una pubblicit\u00e0 in forma di fumetto, \"Piman\", della ditta Automata UK, pubblicata tra il 1983 e il 1986.\nUn'altra caratteristica degna di nota delle prime edizioni erano le illustrazioni di alta qualit\u00e0 sulle copertine delle riviste. Questi scomparvero nel 1983.\nRegolarmente veniva pubblicata una colonna dedicata ai giochi di avventura, in particolare alle avventure testuali. Recensioni e spoiler criptici erano attesi con impazienza. I lettori che avevano completato l'avventura testuale di enorme successo \"The Hobbit\", pubblicato per la prima volta su Sinclair ZX Spectrum, furono invitati ad aggiungere i loro nomi alla \"Hobbit Hall of Fame\". La rivista chiuse con il numero 415 pubblicata nel giugno 1990."}
{"id": "8939647", "revid": "767487", "url": "https://it.wikipedia.org/wiki?curid=8939647", "title": "Sputnik (film)", "text": "Sputnik - Terrore dallo spazio \u00e8 un film del 2020 diretto da Egor Abramenko al suo debutto alla regia. \u00c8 interpretato da Oksana Akin'\u0161ina nel ruolo di un giovane medico che viene reclutato dai militari per valutare un cosmonauta che \u00e8 sopravvissuto ad un misterioso incidente nello spazio e tornato sulla Terra con un pericoloso organismo dentro di lui. Oltre ad Akinshina, il cast del film include P\u00ebtr F\u00ebdorov e F\u00ebdor Bondar\u010duk.\n\"Sputnik\" doveva essere presentato in anteprima mondiale al Tribeca Film Festival nell'aprile 2020 prima che il festival venisse posticipato a causa della pandemia di COVID-19. Il film \u00e8 stato distribuito in video on demand in Russia il 23 aprile 2020. Ha ricevuto recensioni generalmente positive dalla critica.\nTrama.\n1983. Due cosmonauti sovietici, impegnati in una missione di ricerca orbitale, hanno sperimentato qualcosa di inspiegabile mentre tornavano sulla Terra: vedono qualcosa muoversi all\u2019esterno della loro navicella Orbit-4. Essa non funziona correttamente durante la fase di rientro e solo uno dei cosmonauti, Konstantin, sopravvive. Ma \u00e8 chiaro che qualcosa non va in lui. Viene portato in una struttura militare isolata, dove viene condotta anche la dottoressa Tat'jana Klimova, una giovane psichiatra sottoposta a revisione per i suoi approcci controversi, ma reclutata dall'ufficiale in carica, il colonnello Semiradov, per il suo talento. Non le viene detto il vero motivo della quarantena di Konstantin, ma scopre presto che il cosmonauta ha riportato una forma di vita extraterrestre all'interno del proprio corpo, senza saperlo lui stesso. La creatura esce durante la notte, mentre il suo ospite dorme. Il colonnello Semiradov le rivela che \u00e8 qui per determinare se si riesce a separare Konstantin dalla creatura, poich\u00e9 sembrano aver sviluppato una relazione completamente simbiotica, con la creatura che vive nell'esofago del cosmonauta e beneficia dei suoi nutrienti, mentre Konstantin ha mostrato un completo recupero, definito impossibile, dalle ferite riportate durante l'atterraggio.\nTat'jana affronta Konstantin con lo scopo di stressarlo, dicendogli che sa che ha abbandonato suo figlio in un orfanotrofio, sottolineando che non \u00e8 un eroe nazionale come lui sostiene, ma un codardo che non si cura di suo figlio. Grazie a questo, scopre che la creatura \u00e8 influenzata dai livelli ormonali e che uno dei video che le \u00e8 stato mostrato \u00e8 stato alterato, il che la porta a scoprire una verit\u00e0 orribile: la creatura non si nutre di quello che mangia Konstantin, ma di esseri umani vivi, in particolare dei prigionieri condannati ai lavori forzati. La creatura si mostra alle sue vittime per aumentare la loro paura, il che fa s\u00ec che il cervello accumuli cortisolo, da cui l'alieno trae il suo nutrimento. Disgustata ed inorridita da ci\u00f2, affronta Semiradov, solo per sentirsi dire che il vero motivo per cui sono l\u00ec \u00e8 quello di trovare un modo per trasformare l'alieno in un'arma controllabile. Semiradov chiede lei se collaborer\u00e0, cosa su cui sembra essere d'accordo.\nPoich\u00e9 Tat'jana ha sviluppato una relazione pi\u00f9 che amichevole con Konstantin, lo porta a correre nel cortile della struttura e, con il pretesto di allenarsi, lo informa che ha una creatura parassita dentro di lui, svelando anche i reali piani dei militari. Accettano di eludere la sorveglianza e di incontrarsi pi\u00f9 tardi, quando lei gli mostrer\u00e0 i corpi delle persone che la creatura ha ucciso, e l'astronauta che era nella navicella con Konstantin: non \u00e8 stato infettato dal parassita perch\u00e9 malato e con bassi livelli di cortisolo, condizione non rilevata dai test effettuati prima della missione, ma che la creatura doveva essere stata in grado di percepire. In realt\u00e0 Konstantin \u00e8 ben consapevole dell'ospite indesiderato e di ci\u00f2 che la creatura fa quando non \u00e8 dentro di lui; Tat'jana \u00e8 scioccata da questa rivelazione, ma Konstantin le dice che vuole prendersi cura di suo figlio, e far\u00e0 perci\u00f2 di tutto per uscire da quel posto.\nTat'jana finalmente decide di aiutare Konstantin e, anche grazie ad un altro medico all'interno della struttura, mette in atto una fuga. D\u00e0 a Konstantin una siringa con farmaci che simuleranno la malattia di Addison, lo stesso tipo di malattia dell'altro cosmonauta: tecnicamente questo costringerebbe la creatura ad uscire e, si ipotizza, morire entro un'ora fuori dal suo ospite.\nMentre scappano vengono per\u00f2 attaccati da Semiradov, che invia loro una squadra. Tat'jana \u00e8 ferita e Konstantin le chiede la siringa: dopo l\u2019iniezione, l'alieno emerge e uccide tutti gli uomini del colonnello. I due scappano, ma non ce la fanno perch\u00e9 Konstantin crolla; Tat'jana si rende conto che lui non pu\u00f2 sopravvivere senza l'alieno, poich\u00e9 oramai sono diventati completamente simbiotici, e si arrende quando Semiradov li raggiunge. Il colonnello ha con s\u00e9 la creatura, gravemente ferita, per forzarla all'interno di Konstantin: quest'ultimo per\u00f2 fa uccidere Semiradov e compagni, liberando lui stesso e Tat'jana. Tuttavia, mentre le autorit\u00e0 stanno per arrivare, allertate dalla mostruosa sperimentazione di Semiradov, Konstantin si spara per uccidere la creatura e s\u00e9 stesso.\nQualche tempo dopo, Tat'jana adotta il figlio di Konstantin, e si scopre che lei stessa, da giovane, ha vissuto in un orfanotrofio.\nProduzione.\nLe riprese principali del film si sono svolte a Mosca nell'inverno 2018-2019. La maggior parte delle scene del film sono state girate presso l'Istituto di chimica bioorganica Shemyakin-Ovchinnikov.\nDistribuzione.\n\"Sputnik\" doveva avere la sua prima mondiale al Tribeca Film Festival nell'aprile 2020 prima che il festival fosse rinviato a causa della pandemia di COVID-19. Sony Pictures Entertainment aveva previsto l'uscita nelle sale del film in Russia il 16 aprile 2020, ma il film \u00e8 stato invece distribuito su video on demand in Russia sulle piattaforme More.tv, Wink and Ivi.ru il 23 aprile.\nIFC Midnight ha acquisito i diritti di distribuzione nordamericana del film all'inizio dello stesso mese. Il film \u00e8 stato distribuito in sale selezionate e in video on demand in Nord America il 14 agosto 2020. Al momento del rilascio in Russia, oltre un milione di persone hanno trasmesso in streaming \"Sputnik\" su More.tv, Wink e Ivi.ru, rendendo il film il titolo pi\u00f9 ascoltato in questi servizi in due anni, superando i titoli americani e altri titoli russi. In Italia il film \u00e8 stato trasmesso in prima visione assoluta il 26 aprile 2021 su Rai 4. \u00c8 stato successivamente reso disponibile su RaiPlay.\nAccoglienza.\nBox office e VOD.\nNel suo debutto nel fine settimana americano, il film \u00e8 stato il quinto film pi\u00f9 noleggiato su Apple TV e ha incassato circa 11.000 dollari da 32 sale.\nCritica.\nSul sito Rotten Tomatoes, il film ha conseguito un indice di gradimento del 89% sulla base di 107 recensioni, con una valutazione media di 6,90/10. Il consenso dei critici del sito recita: \"Efficace horror spaziale alieno con un tocco di epoca sovietica, \"Sputnik\" dimostra che ci sono ancora alcuni fantastici thriller fantascientifici rimasti nella galassia.\" Metacritic ha assegnato al film un punteggio medio ponderato di 61 su 100, basato su 19 critici, indicando \"recensioni generalmente favorevoli\".\nPavel Voronkov di Gazeta.Ru ha definito la storia del film \"deliziosamente semplice\" e ha scritto che, a differenza di \"\"Avanpost\" di Egor Baranov (in cui recitava anche Fedorov), non fa male a guardarla.\" Dmitry Shepelyov di \"Igromania\" ha elogiato le immagini del film ma si \u00e8 lamentato del fatto che \"i clich\u00e9 diventano la forza trainante principale della storia\", concludendo: \"Modifica la sceneggiatura, scrivi meglio i personaggi, aggiungi pi\u00f9 azioni sanguinose e \"Sputnik\" potrebbe essere definito un eccellente thriller fantasy. Ma questo \u00e8 solo un film di serie B pi\u00f9 o meno competente.\"\nMatt Zoller Seitz, nella sua recensione del film per RogerEbert.com, gli ha assegnato un punteggio di tre stelle e mezzo su quattro e ha elogiato il rapporto tra i due personaggi principali: \"Le interpretazioni e le caratterizzazioni aggiungono peso, e l'atmosfera molto russa di pesantezza piena di sentimento lo distingue dai suoi cugini americani.\" Ian Freer of \"Empire\" ha dato al film tre stelle su cinque, lodando il suo \"divertente design di creature e buon sangue\" e definendolo un \"thriller schietto ma efficace\". Joe Morgenstern del \"The Wall Street Journal\" ha scritto che \"le performance forti del film, la scenografia sorprendentemente scarna e la cinematografia cupa trasmettono la sensazione che qualcosa di importante stia succedendo. Non \u00e8 un risultato da poco in quello che si dimostra essere una creatura dotata di talento.\"\nGlenn Kenny del \"The New York Times\" ha scritto che \"Anche se Sputnik non innova gli aspetti presi in prestito da altri film di fantascienza, li usa sufficientemente bene da creare un'esperienza genuinamente spaventosa e soddisfacente\". Tomris Laffley di \"Variety\" ha definito il film come \"uno studio claustrofobico del personaggio con scene avvincenti [e] schizzi utili di schifoso film di serie B\"; ha anche elogiato la \"carismatica interpretazione principale\" di Akinshina, paragonando favorevolmente il personaggio ad Ellen Ripley del franchise di \"Alien\". Al contrario, John DeFore di \"The Hollywood Reporter\" ha scritto che il \"tono intensamente serio del film smentisce alcune cose terribilmente sciocche nella sua trama\" e ha riassunto il film come \"Pi\u00f9 noioso di quanto sembri.\"\nCitazioni cinematografiche.\nIn una scena del film Veshnyakov guarda il film di fantascienza \"\u010cerez ternii k zv\u00ebzdam\" (1981)."}
{"id": "8939648", "revid": "1305772", "url": "https://it.wikipedia.org/wiki?curid=8939648", "title": "Noir (disambigua)", "text": ""}
{"id": "8939650", "revid": "212348", "url": "https://it.wikipedia.org/wiki?curid=8939650", "title": "Riempilista", "text": "Nelle liste elettorali il riempilista \u00e8 colui che si candida senza intenzione (o senza possibilit\u00e0) di essere eletto, al fine di attrarre voti verso la lista stessa o di adempiere artificiosamente ad un regolamento o legge elettorale.\nFunzioni.\nNei sistemi elettorali proporzionali il numero di seggi attribuiti ad una fazione dipende dal numero di voti complessivi ricevuti. Ne consegue che ogni candidato che riceva un certo numero di voti, ancorch\u00e9 basso e limitato alle proprie conoscenze personali, arrechi un vantaggio alla lista stessa. La presenza di un riempilista pu\u00f2 essere finalizzata a catalizzare un certo elettorato, con determinati valori, di una certa et\u00e0 o di un certo genere, con un certo credo religioso .\nAltra funzione dei riempilista \u00e8 di alterare artificiosamente la composizione della lista di candidati, ad esempio garantendo delle quote di genere.\nConsapevolezza.\nUn riempilista pu\u00f2 prestarsi volontariamente all'incarico, come forma di sostegno ad una fazione, oppure essere coinvolto in modo inconsapevole, illuso di poter conquistare realmente un seggio.\nDistorsioni.\nTalvolta, dove \u00e8 previsto il voto di preferenza, pu\u00f2 capitare che un riempilista ottenga il seggio, sottraendolo ad un candidato."}
{"id": "8939651", "revid": "1924342", "url": "https://it.wikipedia.org/wiki?curid=8939651", "title": "Thai Entertainment Content Trade Association", "text": "La Thai Entertainment Content Trade Association (TECA) \u00e8 un'organizzazione non governativa non a scopo di lucro in rappresentanza dell'industria musicale della Thailandia e i musicisti, interpreti, autori e compositori che ne fanno parte. \u00c8 membro dell'International Federation of the Phonographic Industry."}
{"id": "8939654", "revid": "446353", "url": "https://it.wikipedia.org/wiki?curid=8939654", "title": "Sunshine Publications", "text": "Sunshine Publications \u00e8 stata una casa editrice con sede a Little Newport Street, Londra, Inghilterra. \nDapprima incentrata sulla pubblicazione di romanzi, nel November 1983 cominci\u00f2 a pubblicare delle riviste, come \"Micro Adventurer\", che dur\u00f2 per diciassette numeri, \"Popular Computing Weekly\", e \"Dragon User\". Durante il boom di vendite di personal computer in Inghilterra, rilasci\u00f2 molti libri sull'hobby del computer e fece un'incursione di breve durata nella pubblicazione di software per giochi."}
{"id": "8939656", "revid": "380453", "url": "https://it.wikipedia.org/wiki?curid=8939656", "title": "ZVH Volleybal 2019-2020", "text": "Questa voce raccoglie le informazioni riguardanti lo ZVH Volleybal nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8939657", "revid": "2056951", "url": "https://it.wikipedia.org/wiki?curid=8939657", "title": "Treccia di berenice", "text": ""}
{"id": "8939658", "revid": "154893", "url": "https://it.wikipedia.org/wiki?curid=8939658", "title": "Granata Model 17", "text": ""}
{"id": "8939661", "revid": "380453", "url": "https://it.wikipedia.org/wiki?curid=8939661", "title": "Talent Team Papendal Arnhem 2019-2020 (maschile)", "text": "Questa voce raccoglie le informazioni riguardanti il Talent Team Papendal Arnhem nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8939663", "revid": "1314312", "url": "https://it.wikipedia.org/wiki?curid=8939663", "title": "Attentato di Karnei Shomron", "text": "L'attentato di Karnei Shomron fu un attentato suicida avvenuto il 16 febbraio 2002 nell'insediamento israeliano in Cisgiordania di Karnei Shomron. Tre adolescenti furono uccisi nell'attacco.\nIl Fronte Popolare per la Liberazione della Palestina, organizzazione comunista palestinese considerata terroristica da alcuni Stati, rivendic\u00f2 l'attacco.\nL'attacco.\nSabato notte, 16 febbraio 2002, un attentatore suicida palestinese, che indossava un ordigno esplosivo da 25 libbre con chiodi fissato al corpo, si avvicin\u00f2 al centro commerciale affollato nell'insediamento di Karnei Shomron, situato in Cisgiordania.\nIl militante fece esplodere la bomba all'ingresso di una pizzeria verso le 19:45. L'esplosione uccise tre adolescenti (una ragazza di 15 anni, una ragazza di 16 anni e un ragazzo di 15 anni) e fer\u00ec 27 persone, 6 delle quali gravemente. Due degli adolescenti furono uccisi sul colpo, mentre l'altro mor\u00ec per le ferite riportate il 27 febbraio.\nI responsabili.\nI funzionari del Fronte Popolare per la Liberazione della Palestina rivendicarono la responsabilit\u00e0 per l'attacco e affermarono che l'attentatore era Sadek Abdel Hafeth, un palestinese di 18 anni della vicina citt\u00e0 di Qalqilya."}
{"id": "8939667", "revid": "1318658", "url": "https://it.wikipedia.org/wiki?curid=8939667", "title": "Arrondissement dipartimentali del Morbihan", "text": ""}
{"id": "8939669", "revid": "2020096", "url": "https://it.wikipedia.org/wiki?curid=8939669", "title": "F1 2021", "text": "F1 2021 (o anche Formula 1 2021) \u00e8 un videogioco di guida, sviluppato da Codemasters che \u00e8 uscito il 16 luglio 2021. \u00c8 il primo capitolo della serie distribuito da EA Sports, dopo aver acquisito Codemasters a met\u00e0 febbraio 2021. \u00c8 basato sul campionato mondiale di Formula 1 2021 e sui campionati di Formula 2 2021 e 2020.\nNuove caratteristiche.\nRispetto ai precedenti capitoli sono state completamente rinnovate la modalit\u00e0 carriera, adesso disponibile in contemporanea con la Formula 1 reale, e quella in cooperativa. \nSono state aggiunte sette nuove icone della Formula 1 del passato nella \"Deluxe Edition\": Nico Rosberg, David Coulthard, Felipe Massa, Jenson Button, Ayrton Senna, Alain Prost e Michael Schumacher. Inoltre il titolo offre il supporto a 120 FPS per console di nuova generazione e per PC.\n\u00c8 stata migliorata anche la possibilit\u00e0 di modificare la livrea della vettura nella modalit\u00e0 online, con pi\u00f9 livree base e uno schermo pi\u00f9 intuitivo, in pi\u00f9 \u00e8 stata ampliata la personalizzazione della tuta e dei guanti del pilota virtuale, con la scelta di un avatar del profilo giocatore e il pilota da usare nella carriera. \nAltro cambiamento riguarda l'innovativa funzionalit\u00e0 \"highlights\" che permette di rivedere le azioni pi\u00f9 spettacolari del Gran Premio e anche modifiche minori nel museo, mentre \u00e8 stata rimossa la categoria \"Vetture classiche\".\nNuova modalit\u00e0: \"Braking Point\".\nSu \"F1\u00a02021\" \u00e8 stata aggiunta una nuova modalit\u00e0 chiamata \"Braking Point\", che fa vivere al giocatore l'atmosfera nella paddock della Formula 1. La modalit\u00e0 \u00e8 suddivisa in due stagioni principali in Formula 1 e un mini-scenario in Formula 2. \u00c8 suddivisa in 16 capitoli e i protagonisti sono: Aiden Jackson, inglese, giovane promessa dell'automobilismo, Casper \"Cas\" Akkerman, olandese, veterano della Formula 1, compagno di Aiden, Devon Butler, sempre inglese, il \"cattivo\" della modalit\u00e0 e rivale di Jackson.\nMini-scenario in Formula 2.\nDurante questo scenario l'obiettivo \u00e8 concludere il Gran Premio di Abu Dhabi in testa per fare vincere il titolo di Formula 2 a Jackson.\nPrima stagione in Formula 1.\nDurante la prima stagione il giocatore impersona sempre Jackson nel suo team e dovr\u00e0 gestire gli attriti tra lui e il suo compagno Casper Akkerman.\nUltima stagione.\nNell'ultima stagione il giocatore impersona Casper Akkerman nella sua ultima stagione in Formula 1, dove dovr\u00e0 andare a podio in pi\u00f9 occasioni per lasciare un ricordo indelebile nella storia della Formula 1.\nPiloti e team.\n\"F1 2021\" include le 10 squadre e i 20 piloti della stagione 2021 di Formula 1 e le 11 squadre e i 22 piloti della stagione 2020 di Formula 2. Le 11 squadre e i 22 piloti della stagione 2021 di Formula 2 sono stati inseriti successivamente con un aggiornamento.\nLista dei circuiti.\n\"F1\u00a02021\" contiene tutti i circuiti del calendario originale della stagione 2021 di Formula 1, nonostante la cancellazione di alcuni Gran Premi a causa della pandemia di COVID-19. L'aggiunta dei circuiti di Imola e Algarve, che hanno portato modifiche al calendario, insieme al nuovo circuito di Gedda, sono stati inseriti successivamente con un aggiornamento. Le modifiche al \"layout\" del circuito di Catalogna e del circuito di Yas Marina non sono incluse."}
{"id": "8939691", "revid": "729019", "url": "https://it.wikipedia.org/wiki?curid=8939691", "title": "Guerra franco-svedese", "text": "La guerra franco-svedese fu il primo conflitto che vide il coinvolgimento della Svezia nelle guerre napoleoniche. Il paese scandinavo si un\u00ec alla Terza coalizione nel tentativo di sconfiggere la Francia di Napoleone Bonaparte.\nAntefatto storico.\nNel 1803 la Gran Bretagna aveva dichiarato guerra alla Francia e fino al quel momento la Svezia, la Danimarca-Norvegia e la Prussia erano rimasti neutrali. Ma dopo l'esecuzione di Luigi Antonio di Borbone-Cond\u00e9 nel 1804, il governo svedese ruppe le relazioni diplomatiche con la Francia e concluse una convenzione che consent\u00ec agli inglesi di utilizzare la Pomerania svedese come base militare in cambio di un pagamento in denaro. La Russia promise alla Svezia che 40.000 uomini sarebbero accorsi in aiuto del paese se fosse stato minacciato dalle forze francesi. Cos\u00ec il 9 agosto 1805 la Svezia si un\u00ec alla Terza coalizione e il 31 ottobre dichiar\u00f2 guerra alla Francia.\nLa guerra.\nL'offensiva contro l'Hannover.\nAll'inizio del novembre 1805, una forza di circa 12.000 uomini, che includeva soldati britannici, russi e svedesi, fu inviata dalla Pomerania svedese per liberare l'Hannover controllato dai francesi. L'offensiva contro l'Hannover fu ripetutamente ritardata a causa della parziale riluttanza della Prussia ad accettare che gli eserciti svedesi e russi attraversassero le truppe attraverso il territorio prussiano. Tuttavia, nel dicembre 1805, dopo la battaglia di Austerlitz, le forze britanniche e russe iniziarono a evacuare l'Hannover, lasciando solo una piccola forza svedese ad affrontare i francesi. Nell'aprile 1806, anche gli svedesi furono costretti a ritirarsi nella Pomerania svedese dopo che era stato concluso un accordo tra la Prussia e la Francia.\nLa quarta coalizione.\nMa durante l'estate del 1806 la Prussia form\u00f2 la Quarta coalizione contro la Francia, fatto che diede alla Svezia il diritto di occupare il Lauenburg. Ma durante l'autunno, le forze francesi avanzarono rapidamente e presto gran parte della Germania occidentale fu occupata, questo costrinse le truppe svedesi a ritirarsi verso Lubecca. Il piano era che le truppe da l\u00ec potessero prendere il mare per raggiungere Stralsund, evitando l'avanzata delle forze francesi. Gli svedesi furono catturati dai francesi il 6 novembre mentre caricavano le loro navi a Lubecca, e in seguito alla battaglia di Lubecca circa 1.000 soldati svedesi dovettero arrendersi alle forze francesi numericamente superiori.\nAll'inizio del 1807 l'esercito francese inizi\u00f2 la sua offensiva contro la Pomerania svedese e assedi\u00f2 Stralsund il 15 gennaio, che si protrasse per sette mesi. Poich\u00e9 le forze francesi erano impegnate in altri teatri di guerra, il numero di truppe stanziate intorno a Stralsund non fece che diminuire. Gli svedesi ricevettero rinforzi il 1\u00ba aprile e decisero di tentare di rompere l'assedio. La sortita ebbe successo e gli svedesi riuscirono a prendere Usedom e Wolin. Il 16 aprile i francesi contrattaccarono gli svedesi da Stettino con una forza di 13.000 uomini attacc\u00f2. Ci\u00f2 costrinse l'ala sinistra dell'esercito svedese a ritirarsi e un'altra divisione a Ueckerm\u00fcnde fu accerchiata e catturata. Il 18 aprile Francia e Svezia firmarono un armistizio, in base al quale i francesi dovevano lasciare la Pomerania. Tuttavia, il governo svedese si rifiut\u00f2 di aderire al blocco continentale e , sotto l'influenza diplomatica britannica, ha denunci\u00f2 l'armistizio l'8 luglio.\nIl 6 agosto 1807, 50.000 truppe francesi, spagnole e olandesi comandate dal maresciallo Guillaume Marie-Anne Brune invasero la Pomerania svedese e assediarono nuovamente Stralsund. Il 20 agosto 1807 i difensori della citt\u00e0 capitolarono e i resti dell'esercito svedese furono circondati a R\u00fcgen. Tuttavia, il generale svedese Johan Christopher Toll riusc\u00ec a strappare delle condizioni favorevoli concludendo con il maresciallo Brune la convenzione di Schlatkow. Il 7 settembre le truppe di Toll si ritirarono in Svezia con tutte le loro scorte di munizioni.\nTrattato franco-russo.\nLa pace di Tilsit lasci\u00f2 la Gran Bretagna e la Svezia senza altri alleati nella guerra contro la Francia. Il 21 febbraio 1808, la Russia si un\u00ec alla guerra contro la Svezia invadendo la Finlandia e il 14 marzo dello stesso anno, anche la Danimarca-Norvegia dichiar\u00f2 guerra alla Svezia. Le truppe danesi e franco-spagnole iniziarono i preparativi per un'invasione della Scania, ma il piano fu abbandonato in favore di una campagna diretta al confine tra Norvegia e Svezia. La spedizione di John Moore inviata dal governo britannico per proteggere la Svezia da un possibile attacco franco-danese arriv\u00f2 il 3 maggio 1808 e rimase fino a luglio quando fu reindirizzata in Portogallo.\nI piani di Napoleone per invadere la Svezia non furono mai concretizzati a causa dell'attivit\u00e0 britannica sul Mar Baltico, la debolezza dell'esercito danese e le esitazioni del maresciallo francese Bernadotte. Le azioni di Bernadotte lo resero abbastanza popolare da essere eletto principe ereditario svedese dopo il colpo di stato nel marzo 1809. Il 30 agosto 1809 il nuovo governo svedese concluse con la Russia il trattato di Fredrikshamn, il quale sanciva l'annessione russa della Finlandia e delle isole \u00c5land. Il trattato di pace che concluse il conflitto tra Svezia e Danimarca-Norvegia, invece, venne firmato il 10 dicembre 1809.\nConseguenze.\nIl 6 gennaio 1810 la Svezia firm\u00f2 con la Francia il trattato di Parigi, mediato dalla Russia. Il trattato consentiva alla Svezia di riacquisire il controllo della Pomerania occidentale in cambio dell'adesione al blocco continentale. Il 17 novembre 1810 la Svezia dichiar\u00f2 guerra alla Gran Bretagna e tutte le merci britanniche nella Pomerania svedese furono sequestrate. La guerra dur\u00f2 fino al 1812, ma non fu intrapresa alcuna azione militare e il contrabbando sul mare del Nord, sostenuto dal governo svedese, continu\u00f2 indisturbato."}
{"id": "8939692", "revid": "367445", "url": "https://it.wikipedia.org/wiki?curid=8939692", "title": "The Chain (Fleetwood Mac)", "text": "The Chain \u00e8 un brano del gruppo rock anglo-americano Fleetwood Mac, estratto dall'album \"Rumours\" del 1977. \u00c8 l'unica canzone dell'album che annovera come autori tutti e cinque i componenti della band (Stevie Nicks, Lindsey Buckingham, Christine McVie, John McVie e Mick Fleetwood).\nIl brano \u00e8 frutto della combinazione di diversi pezzi precedentemente scartati, tra cui alcuni lavori solisti di Lindsey Buckingham, Stevie Nicks e Christine McVie. Molti di questi furono assemblati, a volte manualmente giuntando nastri con una lama di rasoio, al Record Plant di Sausalito, California, assieme ai due produttori Ken Caillat e Richard Dashut.\nA causa del successo critico e commerciale dell'album \"Rumours\", \"The Chain\" \u00e8 diventata un punto fermo degli spettacoli dal vivo della band, e tipicamente la loro canzone di apertura ai concerti.\nDescrizione.\nL'analisi del testo della canzone ha spinto molti a citarla come una delle espressioni pi\u00f9 evocative della frattura interna tra i vari membri della band sul finire degli anni '70. Buckingham e Nicks stavano infatti terminando la loro lunga relazione nello stesso periodo in cui il matrimonio di John e Christine McVie si era rotto, come successo anche alla relazione tra Fleetwood e sua moglie Jenny Boyd."}
{"id": "8939697", "revid": "599013", "url": "https://it.wikipedia.org/wiki?curid=8939697", "title": "Juljan Shehu", "text": "Carriera.\nClub.\nIl 1\u00ba luglio 2018 viene acquistato a titolo definitivo dalla squadra albanese del .\nNazionale.\nDebutta con la maglia della nazionale albanese Under-21 il 23 marzo 2019 nella partita valida per le qualificazioni all'Europeo 2021, persa per 1 a 2 contro la Turchia Under-21.\nStatistiche.\nPresenze e reti nei club.\n\"Statistiche aggiornate al 3 dicembre 2021.\""}
{"id": "8939703", "revid": "104458", "url": "https://it.wikipedia.org/wiki?curid=8939703", "title": "Carving Cup", "text": ""}
{"id": "8939705", "revid": "287204", "url": "https://it.wikipedia.org/wiki?curid=8939705", "title": "Eren", "text": ""}
{"id": "8939706", "revid": "6923", "url": "https://it.wikipedia.org/wiki?curid=8939706", "title": "Antonio Kamenja\u0161evi\u0107", "text": " Ai campionati europei di Varsavia 2021 si \u00e8 aggiudicato la medaglia di bronzo nei 77 chilogrammi."}
{"id": "8939708", "revid": "287204", "url": "https://it.wikipedia.org/wiki?curid=8939708", "title": "Floriane Chinsky", "text": "Biografia.\nFloriane Chinsky ha studiato al Lyc\u00e9e Charlemagne, poi all'Universit\u00e9 Panth\u00e9on-Assas, dove si \u00e8 laureata in sociologia del diritto e ha discusso la sua tesi dal titolo \"L'Attribution juridique de l'appartenance \u00e0 la soci\u00e9t\u00e9 juive fran\u00e7aise, divergenze e convergenze dei rabbini su tre fattori fondamentali\" nel 1996. Nel 2005, ha discusso la sua tesi di dottorato in sociologia del diritto intitolata : Les Repr\u00e9sentations de la loi juive et de sa flexibilit\u00e9.\nDal 2000 al 2005 ha studiato allo Schechter Institute of Jewish Studies di Gerusalemme, conseguendo un master in scienze ebraiche e ricevendo l'ordinazione rabbinica. \u00c8 la terza donna di nazionalit\u00e0 francese ordinata rabbino, dopo Pauline Bebe e S\u00e9verine Sokol, nonch\u00e9 la prima donna francese a ottenerla in questo istituto.\nInsegna Talmud Torah all'Unione liberale israelita di Francia, alla sinagoga Adath Shalom e al MJLF\nHa lavorato presso Adath Shalom-Est, l'odierna Dor Vador, una comunit\u00e0 Masorti nella parte orientale di Parigi, e presso la sinagoga Eshel Avraham a Be'er Sheva.\nNel 2002 \u00e8 stata rabbina a Tel Aviv, Omer, del kibbutz Hanaton e della comunit\u00e0 Masorti Yaar Ramot a Gerusalemme.\nHa sosttuito Rabbi Dahan nella sinagoga Beth Hillel della comunit\u00e0 ebraica liberale del Belgio, a Bruxelles,] divenendo cos\u00ec la prima donna rabbino in Belgio nel 2005. Ha lasciato la sinagoga nel 2010.\nHa fondato la sinagoga Shir Chadash a Bruxelles, legata al movimento Masorti con parte della comunit\u00e0 di Beth Hillel. \u00c8 il quarto rabbino Masorti francofono nel continente europeo.\nDal 2010 si occupa della sinagoga Neve shalom di Saint-Germain-en-Laye.\nHa ospitato il programma radiofonico settimanale \"Juda\u00efca\" tra il 2011 e il 2013 ed \u00e8 stata caporedattrice della rivista \"Shofar\" tra il 2005 e il 2010. Ha inoltre insegnato teologia all'Universit\u00e9 catholique de Louvain tra il 2011 e il 2013,e all'Universit\u00e9 Saint-Louis - Bruxelles tra il 2005 e il 2008. Partecipa al dialogo interconfessionale, in particolare tramite l'evento Soukat Chalom che riunisce membri di diverse religioni a sostegno della democrazia.,\nLavora ad Akadem. Dal 25 agosto 2014 \u00e8 rabbino del Movimento per l\u2019ebraismo liberale di Francia, dal 2019 Judaism In Movement in seguito alla fusione con l'ULIF Ha collaborato con i rabbini Yann Boissi\u00e8re, Philippe Haddad, Delphine Horvilleur e Jonas Jacquelin.\nFa un video parasha della settimana intitolata \"Sur un pied !\" pubblicata su Judaism in Movement Juda\u00efsme su YouTube."}
{"id": "8939724", "revid": "18323", "url": "https://it.wikipedia.org/wiki?curid=8939724", "title": "Argus Press", "text": "Argus Press \u00e8 stata una casa editrice britannica. Fu acquisita dalla British Electric Traction (BET) nel 1966 e divenne il ramo editoriale di quella societ\u00e0. Fu oggetto di uno dei management buyout pi\u00f9 contestati degli anni '80, quando un team di gestione guidato da Kimble Earl, George Fowkes e Scott Smith si assicur\u00f2 un finanziamento di 207 milioni di sterline da quaranta banche nazionali e internazionali per acquisire le attivit\u00e0 del Regno Unito e degli Stati Uniti da BET. L'acquisizione fu di particolare rilievo in quanto l'editore Robert Maxwell era tra gli offerenti rivali e ampiamente considerato in grado di superare il team di gestione. Solo un intervento all'ultima ora di Earl port\u00f2 al successo il team di MBO. La nuova societ\u00e0 commerciava nello stile del Team Argus e trattava il pi\u00f9 grande gruppo di giornali settimanali gratuiti e a pagamento nel Regno Unito; una vasta gamma di titoli di affari inglesi e statunitensi e un gruppo di riviste specializzate di interesse hobbistico nel Regno Unito. Le attivit\u00e0 del Team Argus furono vendute a vari acquirenti all'inizio degli anni '90.\nArgus Newspapers.\nLa divisione giornali della societ\u00e0, Argus Newspapers, venne incorporata nel pi\u00f9 grande gruppo di giornali settimanali a pagamento e gratuiti del Regno Unito negli anni '70 e '80 dal presidente Norman Richards e dal suo successore Kimble Earl. La loro filosofia era quella di agire evitando la pubblicit\u00e0 mentre commercializzavano in tutta Londra e nel sud dell'Inghilterra. Erano rinomati per il taglio dei costi inutili, pur insistendo su una copertura editoriale efficnete, credendo che fosse l'unica ragione per cui il pubblico avrebbe continuato a comprare o leggere. Al suo apice, il gruppo pubblic\u00f2 e stamp\u00f2 oltre un milione di copie a settimana. I giornali Argus furono pionieri nella pubblicazione congiunta di periodici a pagamento e gratuiti in una stessa citt\u00e0. Tra i titoli figuravano \"Reading Chronicle\", \"Surrey Mirror\", \"Sutton Herald\", \"Walthamstow Guardian\", \"South London Press\", \"Crawley News\".\nArgus Newspapers fu acquistata dalla Trinity International Holdings (in seguito Trinity Mirror) nel 1993, che vendette immediatamente una serie di titoli ad altri editori provinciali.\nArgus Specialist Publications.\nLa divisione riviste di hobbistica dell'azienda era la Argus Specialist Publications. Tra i suoi titoli c'erano molti periodici dedicati al modellismo, alla fotografia, alla lavorazione del legno e ad altri hobby e interessi. L'azienda aveva sede a Hemel Hempstead e, in seguito al Management Buyout da BET nel 1988, fu gestita dal presidente Kimble Earl e da Terry Pattison. Includeva un editore di libri e un'attivit\u00e0 espositiva che organizzava spettacoli legati all'hobbistica di importanza nazionale in luoghi tra cui Alexandra Palace, Sandown Park e Olympia. Argus Press Group vendette l'attivit\u00e0 a Nexus nel 1994.\nArgus Consumer Publications.\nArgus Press Group gestiva un gruppo significativo di riviste di consumo situate nei locali adiacenti a Leicester Square a Londra. Questi includevano \"Mother &amp; Baby\", \"Mother\", \"Slimming\" e \"True Story\". L'attivit\u00e0 venne gestita dal presidente Kimble Earl e dall'amministratore delegato Gill Butler dell'Argus Press MBO nel 1988 fino a quando fu venduta a EMAP nel 1991. La divisione possedeva anche una catena di Slimming Clubs e un'azienda di distribuzione di riviste al dettaglio SMD.\nArgus Business Publications.\nL'Argus Business Publications fu uno dei principali attori nelle pubblicazioni business-to-business sia nel Regno Unito che negli Stati Uniti, con centri editoriali a Redhill, Surrey e ad Atlanta (in Georgia), Denver (Colorado), Clarksdale (Mississippi) e altri. La divisione serv\u00ec una vasta gamma di settori commerciali tra cui estrazione mineraria, commercio esente da dazi, elettronica e agricoltura. L'amministratore delegato della divisione era George Fowkes, che si occupava delle pubblicazioni economiche del Regno Unito con Scott Smith che faceva capo a lui per la divisione degli Stati Uniti. Tutti i titoli vennero venduti dall'MBO nel periodo 1994-1995.\nArgus Press Software.\nLa divisione software, Argus Press Software, era attiva negli anni '80, producendo videogiochi per diversi home computer dell'epoca, principalmente Commodore 64 e ZX Spectrum. Alcuni titoli Argus Press Software uscirono con l'etichetta Mind Games. Altri due marchi usati inizialmente dalla Argus, prima di Argus Press Software, furono ASP Software e Computer Tutor (che pubblic\u00f2 la serie di educativi \"Clever Clogs\").\nAcquis\u00ec Quicksilva e Starcade (allora nota per \"Savage Pond\") nel 1984, Bug-Byte nel 1985, e anche titoli pubblicati dalla societ\u00e0 di wargame MC Lothlorien.\nNel 1987 Argus Press Software fu acquistata dal suo amministratore delegato, Stephen Hall, e ribattezzata Grandslam Entertainment.\nElenco, forse incompleto, dei videogiochi pubblicati (1984-1987) prima della conversione in Grandslam Entertainment:\nElenco dei titoli pubblicati da ASP Software (1982-1984):"}
{"id": "8939729", "revid": "125433366", "url": "https://it.wikipedia.org/wiki?curid=8939729", "title": "Godoslav degli Obodriti", "text": "Figlio di Witzan, fu uno dei principi dell'Unione degli Obodriti, nonch\u00e9 fratello dei Gran Duchi dell'Unione degli Obodriti Drasco e Sclaomir. Il suo nome deriva dal basso tedesco Godleifr. Si ipotizza che il nome possa semplicemente rappresentare una variante del nome slavo Boguslav.\nBiografia.\nNell'808, fu fatto prigioniero e impiccato dall'esercito di Goodfred di Danimarca meridionale, che attacc\u00f2 l'unione tribale degli Obodriti ed occup\u00f2 parte delle loro terre, compreso l'insediamento di Reric. \u00c8 impossibile dire se Godoslav sarebbe potuto diventare il successore di Drasco come Granduca, o se invece avesse continuato a guidare solo una parte dell'unione tribale. Secondo le informazioni di Wigger I di Zeitz, anche fonti danesi e inglesi chiamavano Godlib il principe dei Variaghi. Lo scrittore Marie Roch Louis Reybaud pubblic\u00f2 una leggenda sui figli di Godoslav nel 1857: \u201cUn'altra tradizione del Meclemburgo merita di essere menzionata perch\u00e9 \u00e8 associata alla storia di una grande potenza. Nell'VIII secolo, la trib\u00f9 degli Udriti era governata da un re di nome Godlove, padre di tre giovani, ugualmente forti, coraggiosi e affamati di gloria. Il primo si chiamava Rjurik, il secondo Sivar ed il terzo Truvar. I tre fratelli, non avendo l'occasione adatta per mettere alla prova il proprio coraggio nel pacifico regno del padre, decisero di andare alla ricerca di battaglie e avventure in altre terre. Dopo molte buone azioni e terribili battaglie, i fratelli, che ammiravano e benedicevano, vennero in Russia. Il popolo di questo paese ha sofferto sotto il peso di una lunga tirannia di Vadim il Coraggioso, contro la quale nessun altro ha osato ribellarsi. Tre fratelli, toccati dalla sua disgrazia, risvegliarono il suo coraggioso coraggio, radunarono un esercito, lo guidarono e rovesciarono il dominio degli oppressori. Dopo aver ristabilito la pace e l'ordine nel paese, i fratelli decisero di stabilirsi in questo paese. Quindi Rjurik ha ricevuto il principato di Novgorod, Sineus Belozersk e Truvor Krivi\u010di. Dopo qualche tempo, poich\u00e9 i fratelli minori morirono senza lasciare figli, Rjurik annesse i loro principati ai propri e divenne il capo della dinastia Rjurikidi, che regn\u00f2 fino al 1598."}
{"id": "8939731", "revid": "84184", "url": "https://it.wikipedia.org/wiki?curid=8939731", "title": "If There Be Thorns (film)", "text": "If There Be Thorns \u00e8 un film televisivo del 2015, diretto da Nancy Savoca e basato sull'omonimo romanzo del 1981 di V. C. Andrews. \u00c8 stato trasmetto il 5 aprile 2015 e prodotto da Lifetime.\nTrama.\nSei anni dopo \"Petals on the Wind\", Cathy e Chris sono felicemente sposati e vivono in California con i figli di Cathy, Jory e Bart. Bart si sente solo e offuscato dal fratello maggiore che i suoi genitori sembrano preferire. Un giorno, una donna vestita interamente di nero si trasferisce nella villa accanto alla loro ed invita Bart e Jory a prendere un t\u00e8 e dei biscotti. Durante questo incontro, la donna dice loro che \u00e8 ricca ma non ha una famiglia tranne il suo maggiordomo, John Amos. La donna scatto loro una foto per ricordo e poi chiede loro di farle spesso visita. Jory si rifiuta di tornare a trovare la donna mentre Bart, dopo che lei gli ha promesso di dargli tutto ci\u00f2 che desidera, accetta di farlo. Nel frattempo Bart \u00e8 curioso di sapere perch\u00e9 non ha altri parenti e sia lui che Jory sono consapevoli che Chris \u00e8 semplicemente il loro patrigno. Jory gli dice che la loro nonna materna \u00e8 rinchiusa in un ospedale psichiatrico mentre tutti i parenti di Chris sono deceduti. La vicina fa dono a Bart di dolcetti e regali, incluso un pitone domestico, e alla fine gli rivela di essere in realt\u00e0 sua nonna Corrine. John Amos d\u00e0 poi a Bart un diario che apparteneva al suo bisnonno, Malcolm, e gli fa promettere di non rivelarlo mai alla sua famiglia. Bart legge gli scritti fanatici di Malcolm, nei quali si riferisce alle belle donne come peccaminose e degradanti.\nUna notte, Cathy mette tre letti nella soffitta della casa, il che preoccupa Chris perch\u00e9 si sta comportando in modo simile alla madre. Tuttavia, Cathy insiste sul fatto che sta solo creando un piano di riserva nel caso in cui il segreto incestuoso di lei e Chris venga svelato con come conseguenza la possibilit\u00e0 di perdere i bambini. In seguito Cathy supplica Chris di adottare Cindy, una delle sue studentesse di danza classica, la cui madre \u00e8 morta di cancro, e lui accetta per consolarla per aver perso la madre. Un giorno Bart scompare e la sua famiglia lo ritrova nel bosco privo di sensi a causa di un taglio al braccio che si \u00e8 infettato. Bart viene ricoverato in ospedale. Il ragazzino inizia a sospettare che i suoi genitori gli stiano nascondendo dei segreti e interroga Corrine circa un dipinto di un ragazzo che assomiglia a Chris. La donna gli confessa che Cathy e Chris sono in realt\u00e0 entrambi suoi figli lasciando Bart inorridito della relazione incestuosa dei suoi genitori.\nBart inizia a rinchiudersi in se stesso e ad attaccare la sua famiglia facendoli molto preoccupare. Bart inizia a fare pressione su Corrine perch\u00e9 gli parli del suo padre biologico, di cui non sa nulla. Intanto John Amos continua ad influenzare Bart per quanto riguarda i peccati e l'ipocrisia della famiglia, mettendo ulteriormente a dura prova il suo rapporto con i suoi genitori ed il fratello. Jory trova il cane di famiglia ucciso ed inizia a credere che Corrine sia la responsabile del cambiamento del fratello. Il ragazzo cerca di convincere Bart a stare lontano da lei, ma Bart lo ricatta costringendolo a non dire nulla ai genitori. Sentendosi sotto pressione da Bart, Corrine ammette che il suo padre biologico \u00e8 il suo defunto secondo marito, che Cathy ha sedotto per vendicarsi di lei. Corrine poi rivela come vuole che Bart diventi il bambino che non ha mai avuto con suo padre, desiderando di portarlo via da sua figlia per potersi cos\u00ec vendicare di lei.\nEssendo diventato risentito verso Cindy sin dalla sua adozione in famiglia, quando la sente chiamare Cathy \"mamma\" Bart cerca di annegarla nella piscina per bambini. Cindy viene salvata appena in tempo da Jory e Bart, per punizione, viene chiuso da Chris in soffitta. Bart poi inizia a gridare che sono \"la progenie del diavolo\" e che Chris \"fornica con sua sorella\". Rendendosi conto che conosce il loro segreto, Cathy e Chris si chiedono disperatamente come egli avrebbe potuto scoprirlo. Bart viene ricoverato in un ospedale psichiatrico ed afferma che \u00e8 stato Malcolm a tentare di annegare Cindy, portando i medici a sospettare che soffra di un lieve caso di schizofrenia. Jory va ad affrontare Corrine, la quale gli dice che Cathy e Chris sono fratelli, facendolo inorridire. Jory poi dice a Chris che Corrine vive nella porta accanto e Chris va ad affrontarla. Corrine implora il figlio di perdonarla e di lasciarle essere parte della vita dei suoi nipoti, ma quello che vuole pi\u00f9 di tutto \u00e8 crescere Bart come suo figlio. Chris la respinge e le chiede di stare lontana dalla sua famiglia e dai suoi figli.\nAl recital di danza di Cindy, Cathy vede Corrine tra il pubblico e scioccata cade dal palco ferendosi gravemente alla gamba e dovendo per sempre dire addio al ballo. Dopo aver saputo dell'incidente di Cathy, la nonna paterna di Jory, Marisha, giunge a fare loro visita. Appreso della relazione incestuosa tra Chris e Cathy e desiderosa di prendere Jory sotto la sua custodia, la donna minaccia di denunciare entrambi alla polizia. Cathy \u00e8 nervosa e discute con lei, ma Marisha insiste sul fatto che l'attuale situazione di vita di Jory \u00e8 malsana per lui e sottolinea quanto sia \"pazzo\" Bart. Bart, sentendo questo, si precipita fuori di casa inseguito da Cathy. Bart corre da John Amos, che gli dice che se non pu\u00f2 affrontare i peccati e l'ipocrisia della sua famiglia, allora non dovrebbe nemmeno stare con Corrine. L'uomo gli dice che anche lei \u00e8 una peccatrice proprio come i suoi genitori, a causa del suo incesto commesso con il suo ziastro, che era il padre di Cathy e Chris. Cathy va alla villa di Corrine per riportare a casa Bart e trova un ritratto dei suoi fratelli e di se stessa. Affronta Corrine sul coinvolgimento nella vita dei suoi figli e le ordina di lasciare in pace la sua famiglia. Corrine le chiede perdono, ma Cathy si rifiuta di perdonarla e la incolpa per aver rovinato la vita che lei e Chris hanno lavorato cos\u00ec duramente per costruire e mantenere. Corrine chiede alla figlia se ama davvero Chris, cosa che Cathy conferma e che ritiene anch'essa colpa della madre.\nMentre le due donne discutono, John Amos entra nella stanza, le mette fuori combattimento e costringe Bart a chiuderle nella stalla. Corrine si sveglia nel momento in cui John Amos rivela il suo disgusto per la famiglia a causa della loro linea di sangue incestuosa e il suo piano per bruciarli vivi e porre cos\u00ec fine al \"ciclo dell'abominio della famiglia\". Bart, tuttavia, interviene per salvare la sua famiglia e scappa per chiedere aiuto a Chris. John Amos d\u00e0 fuoco alla stalla proprio mentre Chris e Bart arrivano per salvare Cathy e Corrine. Credendo che stiano per morire, Corrine professa il suo amore per i suoi figli e Cathy la abbraccia, perdonandola per tutto quello che ha commesso in passato. Chris salva Cathy mentre Bart cerca di salvare Corrine, ma John Amos tenta di attaccarlo. Corrine pugnala l'uomo con una freccia dando cos\u00ec a Bart il tempo per scappare, ma per lei ormai \u00e8 troppo tardi e muore nell'incendio insieme ad Amos. Rendendosi conto di quanto ama i suoi genitori nonostante la loro storia, Jory decide di rimanere con loro e minaccia sua nonna Marisha che non la perdoner\u00e0 mai se oser\u00e0 denunciare Cathy e Chris.\nSuccessivamente, Bart si calma ed inizia persino a stringere un buon rapporto con la sorella adottiva Cindy. Jory e Melodie risolvono la loro relazione tesa e tutto sembra tornare di nuovo alla normalit\u00e0. Tuttavia, Bart inizia a vestirsi segretamente come Malcolm e ha ancora il suo diario, suggerendo che non si \u00e8 completamente ripreso dalla sua follia.\nDistribuzione.\nAudience.\nIl film \u00e8 stato visto da 1,83 milioni di telespettatori nella sua prima trasmissione televisiva negli Stati Uniti.\nHome media.\nIl 23 giugno 2015 \u00e8 stato rilasciato come DVD a disco singolo. Successivamente, il 10 novembre 2015 \u00e8 stato incluso in una \"4-Film Collection\" con \"Flowers in the Attic\", \"Petals on the Wind\" e \"Seeds of Yesterday.\"\nSequel.\nCome il libro, anche il film \u00e8 seguito da \"Seeds of Yesterday\"."}
{"id": "8939737", "revid": "72396", "url": "https://it.wikipedia.org/wiki?curid=8939737", "title": "Multifactory", "text": "Una multifactory \u00e8 un tipo di spazio di lavoro condiviso di tipo collaborativo, concettualmente vicino ad altri tipi di spazi quali i makerspace e i coworking.\nUna multifactory si basa sul concetto di mutuo aiuto e libera circolazione delle idee, promuovendo il principio che la libera circoalzione del sapere possa essere un fattore di vantaggio competitivo sia per le organizzazioni no-profit che profit. Le caratteristiche peculiari di una multifactory sono tre:\nessere un progetto community based a Governance orizzontale, tutte le multifactory sono gestite da una comunit\u00e0 locale, tipicamente un'associazione no-profit, che gestisce direttamente gli spazi della multifactory.\nessere un ambiente eterogeneo rispetto alle attivit\u00e0 che vi sono inserite, che passano dall'artigianato, all'arte, ai freelance.\nessere pensato per avere una caratterizzazione produttiva, intesa come vocazione alla creazione da zero di nuovi progetti, prodotti o servizi, quindi non vi sono attivit\u00e0 meramente commerciali.\nLa prima multifactory \u00e8 stata avviata a Mantova nel 2017 dai ricercatori Lorenza Salati e Giulio Focardi.\nSolitamente una multifactory trova posto in aree periferiche delle citt\u00e0 entro edifici industriali in disuso, che spesso vengono messi a disposizione dalla propriet\u00e0 in cambio della copertura dei costi di manutenzione degli edifici. Gli orari sono solitamente h24 e la gestione degli spazi \u00e8 interamente affidata ai soci presenti, quindi non \u00e8 prevista attivit\u00e0 di reception o portierato."}
{"id": "8939739", "revid": "915690", "url": "https://it.wikipedia.org/wiki?curid=8939739", "title": "Campionati europei di canoa slalom 2011", "text": "I Campionati europei di canoa slalom 2011 sono stati la 12\u00aa edizione della competizione continentale. Si sono svolti a La Seu d'Urgell, in Spagna, dall'8 al 12 giugno 2011."}
{"id": "8939740", "revid": "1005847", "url": "https://it.wikipedia.org/wiki?curid=8939740", "title": "Goffredo Nannini", "text": "Biografia.\nEsponente della Democrazia Cristiana, dal 1960 al 1967 ricopr\u00ec l'incarico di consigliere comunale a Firenze.\nFu deputato per due legislature: nel 1964 subentr\u00f2 a Nicola Pistelli (avendo ricevuto 13.288 preferenze alle politiche del 1963); alle politiche del 1968 fu rieletto (con 16.703 preferenze) in seguito all'opzione di Piero Bargellini per il Senato.\nTermin\u00f2 il mandato parlamentare nel 1972."}
{"id": "8939743", "revid": "287204", "url": "https://it.wikipedia.org/wiki?curid=8939743", "title": "Riforma economica cinese", "text": "La riforma economica cinese, nota anche come \"riforma e apertura ()\", \u00e8 il programma di riforme economiche nella Repubblica popolare cinese (RPC) dopo la rivoluzione culturale (1966-1976). Guidate da Deng Xiaoping, spesso accreditato come \"Architetto generale\", le riforme furono lanciate dai riformisti all'interno del Partito Comunista Cinese (PCC) il 18 dicembre 1978 durante il periodo \"Boluan Fanzheng\". Internamente, le riforme economiche hanno permesso ai settori privati e all'economia di mercato, e all'esterno le riforme hanno aperto la Cina agli investimenti esteri e al mercato globale. Le riforme entrarono in stagnazione dopo il massacro di piazza Tienanmen nel 1989, ma furono riprese dopo il Tour del Sud di Deng Xiaoping nel 1992. Le riforme in seguito divennero note come \"socialismo con caratteristiche cinesi\" e \"economia di mercato socialista\" in teoria. Nel 2010, la Cina ha superato il Giappone come seconda economia mondiale. D'altra parte, una serie parallela di riforme politiche fu lanciata da Deng nel 1980, ma si concluse nel 1989 a causa delle proteste di piazza Tienanmen.\nSfondo storico.\nPrima delle riforme, l'economia cinese era dominata dalla propriet\u00e0 statale e dalla pianificazione centralizzata. Le politiche di estrema sinistra durante il cosiddetto \"Grande balzo in avanti\" hanno causato la grande carestia cinese (1959-1961), che ha provocato un bilancio delle vittime stimato di 15-55 milioni. Dopo la carestia, le politiche di Mao Zedong furono criticate e nel 1962 assunse un ruolo di semi-pensionato, lasciando le responsabilit\u00e0 future a Liu Shaoqi e Deng Xiaoping. Tra il 1962 e il 1966, Liu e Deng iniziarono alcune riforme, inclusa la concessione del libero mercato (in una certa misura), ma queste riforme furono criticate da Mao come tentativi di \"distruggere il socialismo\".\nNel maggio 1966, Mao Zedong lanci\u00f2 la Rivoluzione Culturale con l'aiuto del cosiddetto \"Gruppo centrale per la Rivoluzione culturale\". Tra il 1966 e il 1976, Liu Shaoqi fu perseguitato a morte come \"traditore\" e anche Deng Xiaoping fu epurato due volte. La rivoluzione ha danneggiato in modo significativo l'economia e l'ordine sociale cinese. Nel 1976, Mao mor\u00ec e la Rivoluzione Culturale fin\u00ec. Hua Guofeng, il successore di Mao, scelse di attenersi alle politiche maoiste ma fu presto messo da parte da Deng Xiaoping e dai suoi alleati. Nel 1977, Deng propose il programma \"Boluan Fanzheng\" per correggere gli errori della Rivoluzione Culturale, e nel dicembre 1978 divenne \"de facto\" il nuovo leader supremo della Cina, lanciando lo storico programma \"Riforma e apertura\".\nFasi delle riforme.\nLe riforme economiche cinesi sono state realizzate in pi\u00f9 fasi:\nStudi accademici.\nRagioni del successo.\nGli studiosi hanno proposto una serie di teorie per spiegare il successo della transizione della Cina da un'economia di mercato pianificata a un'economia di mercato socialista. Una teoria degna di nota \u00e8 che il decentramento dell'autorit\u00e0 statale ha permesso ai leader locali di sperimentare vari modi per privatizzare il settore statale e dare energia all'economia. Sebbene Deng Xiaoping non fosse il creatore di molte delle riforme, le approv\u00f2 e le sostenne. Un'altra teoria si concentra sugli incentivi interni al governo cinese, in cui era pi\u00f9 probabile che venissero promossi i funzionari che presiedono ad aree ad alta crescita economica. Ci\u00f2 ha reso i governi locali e provinciali \"affamati di investimenti\", che hanno gareggiato per ridurre i regolamenti e le barriere agli investimenti per stimolare sia la crescita economica che le loro carriere. Tali riforme erano possibili perch\u00e9 Deng coltivava seguaci pro-mercato nel governo.\nIl successo della Cina \u00e8 anche dovuto alla strategia di crescita guidata dalle esportazioni utilizzata con successo dalle \"Quattro tigri asiatiche\" a partire dal Giappone negli anni '60 -'70. Nel 2001, la Cina \u00e8 entrata a far parte dell'Organizzazione mondiale del commercio (OMC). Nel 2006, oltre 400 delle societ\u00e0 Fortune 500 erano entrate nel mercato cinese, mentre allo stesso tempo un numero considerevole di societ\u00e0 cinesi aveva aperto i propri mercati al di fuori della Cina. Anche gli aiuti esteri alla Cina, compresi quelli di Hong Kong, Macao e Taiwan, hanno svolto un ruolo importante. Dall'inizio dell'apertura, la Cina ha ricevuto una quantit\u00e0 significativa di aiuti dai principali paesi sviluppati come Stati Uniti, Giappone, Germania, Francia e Regno Unito.\nCritiche e problemi.\nD'altra parte, le riforme economiche hanno portato anche seri problemi alla societ\u00e0 cinese, come la corruzione, la disparit\u00e0 di reddito e l'inquinamento. Ad esempio, la Cina \u00e8 il pi\u00f9 grande emettitore di CO2 al mondo. Allo stesso tempo, dopo il massacro di Tiananmen nel 1989, le riforme politiche sono quasi terminate.\nDalla fine degli anni '70, Deng Xiaoping e altri alti dirigenti hanno sostenuto la \"politica del figlio unico\" per far fronte alla crisi della sovrappopolazione. Molte delle misure coercitive avevano suscitato critiche a causa delle preoccupazioni per le violazioni dei diritti umani. Inoltre, i dati del censimento del 2010 hanno mostrato che il tasso di crescita della popolazione era rimasto molto basso e, a causa della pressione finanziaria e di altri fattori, molte giovani coppie scelgono di ritardare o addirittura abbandonare il piano di crescere un secondo figlio anche se il governo cinese si \u00e8 ampiamente rilassato la politica del figlio unico alla fine del 2015. La crisi demografica minaccia un ulteriore sviluppo economico.\n\u00c8 stato riferito nel corso degli anni che le cifre del PIL e altri dati economici del governo cinese potrebbero essere gonfiati o manipolati in altro modo. Funzionari del governo centrale hanno ammesso che le statistiche economiche locali a volte sono falsificate, ad esempio per raggiungere gli obiettivi di crescita economica per la promozione personale dei funzionari locali."}
{"id": "8939756", "revid": "135224", "url": "https://it.wikipedia.org/wiki?curid=8939756", "title": "Sivar degli Obotriti", "text": ""}
{"id": "8939760", "revid": "1436676", "url": "https://it.wikipedia.org/wiki?curid=8939760", "title": "Carezze (Gianni Celeste)", "text": "Carezze \u00e8 un album del cantante siciliano Gianni Celeste, cantato in lingua napoletana, pubblicato nel 1994."}
{"id": "8939773", "revid": "1436676", "url": "https://it.wikipedia.org/wiki?curid=8939773", "title": "Racconti (Gianni Celeste)", "text": "Racconti \u00e8 un album del cantante siciliano Gianni Celeste, cantato in lingua napoletana, pubblicato nel 1994."}
{"id": "8939781", "revid": "88740", "url": "https://it.wikipedia.org/wiki?curid=8939781", "title": "I miei successi Vol.4", "text": "I miei successi Vol.4 \u00e8 un album di Gianni Celeste, cantante siciliano che si esprime in lingua napoletana. Contenente il quarto volume dei suoi migliori successi, fu pubblicato nel 1994."}
{"id": "8939784", "revid": "1436676", "url": "https://it.wikipedia.org/wiki?curid=8939784", "title": "L'essenza (Gianni Celeste)", "text": "L'essenza \u00e8 un album del cantante siciliano Gianni Celeste, cantato in lingua napoletana, pubblicato nel 2016. In questo album duetta con PacoMC."}
{"id": "8939785", "revid": "1926277", "url": "https://it.wikipedia.org/wiki?curid=8939785", "title": "Icastico", "text": "Icastico \u00e8 un album del cantante siciliano Gianni Celeste, cantato in lingua napoletana, pubblicato nel 2018. In questo album duetta con Francesco D'Aleo."}
{"id": "8939786", "revid": "588403", "url": "https://it.wikipedia.org/wiki?curid=8939786", "title": "Astana 1964 Fwtbol Klwb\u0131", "text": ""}
{"id": "8939795", "revid": "1436676", "url": "https://it.wikipedia.org/wiki?curid=8939795", "title": "Profumo di...", "text": "Profumo di... \u00e8 un album del cantante siciliano Gianni Celeste, cantato in lingua napoletana, pubblicato nel 1995."}
{"id": "8939803", "revid": "1436676", "url": "https://it.wikipedia.org/wiki?curid=8939803", "title": "Celeste canta... D'Angelo", "text": "Celeste canta... D'Angelo \u00e8 un album del cantante siciliano Gianni Celeste, cantato in lingua napoletana, pubblicato nel 2000. Primo omaggio all'artista \"Nino D'Angelo\"."}
{"id": "8939806", "revid": "1436676", "url": "https://it.wikipedia.org/wiki?curid=8939806", "title": "Canzoni d'amore e di mala", "text": "Canzoni d'amore e di mala \u00e8 un album del cantante siciliano Gianni Celeste, cantato in lingua napoletana, pubblicato nel 1995."}
{"id": "8939818", "revid": "478814", "url": "https://it.wikipedia.org/wiki?curid=8939818", "title": "Heilbronner Neckarcup 2021", "text": "L'Heilbronner Neckarcup 2021 \u00e8 stato un torneo maschile di tennis giocato sulla terra battuta. \u00c8 stata la settima edizione del torneo e faceva parte della categoria Challenger 100 nell'ambito dell'ATP Challenger Tour 2021. Si \u00e8 giocato al TC Heilbronn Trappensee E.V. 1892 di Heilbronn, in Germania, dal 10 al 16 maggio 2021.\nPartecipanti.\nAltri partecipanti.\nI seguenti giocatori hanno ricevuto una wild card:\nIl seguente giocatore \u00e8 entrato nel tabellone principale grazie al ranking protetto:\nI seguenti giocatori sono entrati nel tabellone principale come alternate:\nI seguenti giocatori sono passati dalle qualificazioni:\nI seguenti giocatori sono entrati nel tabellone principale come lucky loser:\nCampioni.\nSingolare.\nIn finale Bernab\u00e9 Zapata Miralles ha sconfitto Daniel Elahi Gal\u00e1n con il punteggio di 6-3, 6-4.\nDoppio.\nIn finale Nathaniel Lammons / Jackson Withrow hanno sconfitto Andr\u00e9 G\u00f6ransson / Sem Verbeek con il punteggio di 6(4)-7, 6-4, [10-8]."}
{"id": "8939833", "revid": "767487", "url": "https://it.wikipedia.org/wiki?curid=8939833", "title": "Jan Pascale", "text": "Biografia.\nDopo una lunga carriera come produttrice per alcuni spettacoli teatrali, Jan Pascale inizia la carriera di scenografa nel 2000. Cos\u00ec allestisce il set di un programma TV e subito vince il suo primo Emmy Award. Nel 2021 ha vinto un Oscar (dopo una precedente candidatura nel 2005)."}
{"id": "8939835", "revid": "1702319", "url": "https://it.wikipedia.org/wiki?curid=8939835", "title": "Chiesa di San Bartolomeo Apostolo (Montagna)", "text": "La chiesa di San Bartolomeo Apostolo (in tedesco \"Pfarrkirche zum hl. Bartholom\u00e4us in Montan\") \u00e8 la parrocchiale di Montagna, in provincia di Bolzano e diocesi di Bolzano-Bressanone; fa parte del decanato di Egna-Nova Ponente.\nStoria.\nSembra che il primitivo luogo di culto cristiano di Montagna sia sorto gi\u00e0 in epoca paleocristiana, o per lo meno comunque ben prima dell'anno Mille; tuttavia, una nuova chiesa venne edificata in stile romanico tra i secoli XII e XIII e le attestazioni della sua esistenza partono da quel periodo.\nLa prima pietra della nuova parrocchiale venne posta nel 1875; l'edificio, che ingloba il coro dell'antica chiesa, fu portato a compimento nel 1881.\nDescrizione.\nEsterno.\nLa facciata intonacata della chiesa, che si presenta in stile neoromanico, presenta centralmente il portale strombato, protetto dal protiro con volta a botte a tutto sesto sorretta da due colonne e altrettante semicolonne, e il rosone, inscritti in un grande arco a tutto sesto; alle estremit\u00e0 su alti basamenti si elevano larghe paraste, sormontate da due finti campaniletti coperti da piccole guglie e ornati con una nicchia per lato, mentre nel mezzo al culmine degli spioventi si innesta una grande croce.\nAnnesso alla parrocchiale \u00e8 il campanile in pietra, risalente al Duecento, caratterizzato da una doppia cella, che si affaccia su ogni lato attraverso una bifora nel piano inferiore e una trifora in quello superiore.\nInterno.\nL'interno della chiesa si compone di un'unica navata coperta da una volta a crociera, sulla quale si aprono le cappelle laterali; al termine dell'aula si sviluppa il presbiterio, chiuso dall'abside tardogotica a pianta poligonale.\nQui sono conservate diverse opere pregevoli, tra le quali il pulpito in arenaria, costruito nel 1489, la pala raffigurante la \"Sacra Famiglia\", eseguita nel XVIII secolo dal brissinese Johann Georg Dominikus Grasmair, e i vari elementi d'arredo sacro realizzati all'inizio del Novecento."}
{"id": "8939849", "revid": "6923", "url": "https://it.wikipedia.org/wiki?curid=8939849", "title": "Bozoklu Mustafa Pasci\u00e0", "text": " Serv\u00ec come gran visir dal 1693 al 1694. Il suo epiteto Bozoklu significa \"di Bozok\" (oggi Yozgat, in Turchia).\nPrimi anni.\nMustafa era un burocrate nell'impero ottomano. Fu nominato Capitan Pasci\u00e0 (grande ammiraglio) e poi comandante del fronte polacco durante la Guerra austro-turca. Insieme alle forze del khan di Crimea Selim I Giray, fu in grado di difendere Kamianets-Podilskyi, un importante forte (ora in Ucraina) dagli attacchi polacchi. Nel 1690 fu nominato governatore di Damasco (ora in Siria) e successivamente di Tripoli (ora in Libano). Il 27 marzo 1693 succedette a \u00c7al\u0131k Ali Pasci\u00e0 come gran visir.\nGran visierato.\nLa Transilvania (una regione corrispondente all'odierna Romania occidentale; chiamata in turco: \"Erdel\") era allora sotto l'occupazione austriaca e nell'estate del 1693 Mustafa Pasci\u00e0 lanci\u00f2 una campagna per riconquistarla. Tuttavia, gli austriaci assediarono Belgrado (ora in Serbia) a sud del suo percorso e Mustafa Pasci\u00e0 fu costretto a cambiare il suo corso per difendere la citt\u00e0. Gli austriaci dovettero revocare l'assedio. Mustafa Pasci\u00e0 ripar\u00f2 il forte e torn\u00f2 a Istanbul, la capitale. Gli austriaci erano pronti a rinnovare i loro attacchi, essendo le loro armate vicine al fronte. Mustafa Pasci\u00e0, tuttavia, non si cur\u00f2 di possibili prossimi attacchi austriaci: era pi\u00f9 interessato alla caccia che a preparare la prossima campagna. Il sultano Ahmed II lo licenzi\u00f2 il 13 marzo 1694 dopo un anno di carica.\nMorte.\nMustafa Pasci\u00e0 riprese il suo precedente incarico, al governatorato di Tripoli. Nel maggio 1698, fu chiamato a Istanbul per essere nominato gran visir ad interim, data l'assenza gran visir in carica, impegnato sul fronte della battaglia. Poco dopo, tuttavia, Mustafa Pasci\u00e0 mor\u00ec nel dicembre 1698."}
{"id": "8939906", "revid": "199745", "url": "https://it.wikipedia.org/wiki?curid=8939906", "title": "Leucomeris", "text": "Leucomeris \u00e8 un genere di piante angiosperme dicotiledoni della famiglia delle Asteraceae.\nDescrizione.\nHabitus. Le specie di questo gruppo hanno un habitus perenne arbustivo o anche piccolo-arboreo.\nFoglie. Le foglie lungo il caule sono disposte in modo alternato e sono picciolate. Le foglie sono semplici (intere o scarsamente seghettate). La forma della lamina \u00e8 ampiamente da lanceolata a ellittica.\nInfiorescenza. Le infiorescenze sono terminali e composte da capolini raccolti in dense formazioni cimose o panicolate o di tipo glomeruloso. I capolini, omogami, sono formati da un involucro a forma strettamente spiralata (obconica) composto da brattee (o squame) all'interno delle quali un ricettacolo fa da base ai fiori. Le brattee, persistenti e simili a foglie, disposte su 4 - 5 serie in modo embricato e scalate in altezza, sono di vario tipo e consistenza. Il ricettacolo, piatto, piccolo e scarsamente alveolato, \u00e8 privo di pagliette a protezione della base dei fiori (ricettacolo nudo).\nFiori. I fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, isomorfi (tutti uguali), da 4 a 10, in generale sono ermafroditi (bisessuali) e fertili.\nFrutti. I frutti sono degli acheni con pappo. La forma degli acheni varia da cilindrica a spiralata (raramente \u00e8 compressa) con superficie percorsa da coste (o nervature longitudinali). Il carpoforo (o carpopodium) \u00e8 uno stretto anello o corto cilindro appena visibile oppure \u00e8 assente. L'endosperma \u00e8 cellulare. Il pappo \u00e8 formato da diverse setole disposte su 2 - 3 serie (le serie pi\u00f9 esterne sono pi\u00f9 corte), tutte sono piumose all'apice oppure sono scabre. Il pappo \u00e8 direttamente inserito nel pericarpo o \u00e8 connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite in Asia (dall'India alla Cina meridionale).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). Nel 2021 la famiglia \u00e8 divisa in 16 sottofamiglie.\nFilogenesi.\nQuesta genere \u00e8 descritto all'interno della sottofamiglia Stifftioideae. La sottofamiglia Stifftioideae, nell'ambito della famiglia, occupa una posizione \"basale\" subito dopo la sottofamiglia Barnadesioideae e della recente sottofamiglia Famatinanthoideae. Questa sottofamiglia \u00e8 probabilmente un \"gruppo fratello\" della sottofamiglia Mutisioideae. La sottofamiglia \u00e8 formata da due trib\u00f9: Hyalideae e Stifftieae.\nIl genere \"Leucomeris\" descritto da questa voce appartiene alla trib\u00f9 Hyalideae. In particolare \u00e8 a capo del \"Leucomeris Clade\" formato dai generi \"Leucomeris\" e \"Nouelia\". Il clade \u00e8 anche chiamato \"Nouvelia Group\" ed \u00e8 caratterizzato da grandi arbusti, foglie a disposizione alternata, infiorescenze terminali solitarie o raggruppate, capolini omogami radiati o discoidi e fiori bilabiati o tubolosi.. Anche se in passato si \u00e8 pensato di unire le specie dei due generi di questo clade, recenti studi hanno dimostrato alcune chiare divergenze tra i due generi (allopatriche e nel lignaggio genealogico) con storie filogenetiche (e filogeografiche) diverse.\nIn precedenti trattamenti questo genere era descritto all'interno della sottotrib\u00f9 \"Gochnatiinae\" (trib\u00f9 \"Mutisieae).\nIl numero cromosomico delle specie di questo genere \u00e8: 2n = 54.\nElenco specie.\nQuesto genere comprende le seguenti 2 specie:"}
{"id": "8939910", "revid": "439868", "url": "https://it.wikipedia.org/wiki?curid=8939910", "title": "Bomb (disambigua)", "text": ""}
{"id": "8939916", "revid": "88740", "url": "https://it.wikipedia.org/wiki?curid=8939916", "title": "Santiago Drake del Castillo", "text": "Ebbe particolare fortuna nel suo campo al punto da pensare di trasferirsi in Europa dove, nel 1854, acquist\u00f2 il castello di Cand\u00e9 dove inaugur\u00f2 una nuova attivit\u00e0 nel campo della viticoltura. \nBiografia.\nLa famiglia e i primi anni.\nLa famiglia Drake del Castillo traeva le proprie origini da William Drake (1730-) che nel 1762 si install\u00f2 a Cuba con la propria famiglia, iniziando ad acquistare terreni in loco per la coltivazione su vasta scala canna da zucchero da distillare. Alla morte della prima moglie, si rispos\u00f2 con la cubana Carlotta Nu\u00f1ez del Castillo de Vegamar e assunse anche il cognome del Castillo. \nTra i dieci figli avuti dalla coppia, Santiago nacque a L'Avana il 2 luglio 1805 e prosegu\u00ec successivamente i propri studi negli Stati Uniti. Dopo la morte anche della seconda moglie, William (noto come \"Jaime\") decise di trasferirsi a Parigi con diversi dei suoi figli, tra cui lo stesso Santiago.\nIl mondo degli affari e il castello di Cand\u00e9.\nSantiago si inser\u00ec nella societ\u00e0 francese sposando Marie-\u00c9milie Friant nel 1850, ma questa mor\u00ec nel 1852 dando alla luce una figlia di nome Antonia che le sopravvisse solo pochi mesi. Dalla capitale francese, Santiago, come erede del padre, continu\u00f2 a dirigere gli affari di famiglia ed in particolare ad occuparsi attivamente sia delle piantagioni ancora presenti a Cuba sia della banca che suo padre aveva fondato anni prima a Londra.\nIl 24 giugno 1853, Santiago Drake del Castillo acquist\u00f2 il castello di Cand\u00e9, situato nella citt\u00e0 di Monts (Indre-et-Loire) e l'intera tenuta ad esso coeva con l'intento di farne una tenuta agricola di una certa importanza e reinvestire dunque denaro nel settore in cui anche la sua famiglia aveva fatto fortuna. Ovviamente non era possibile coltivare canna da zucchero nella fascia climatica francese e per questo decise di convertire i propri interessi nel mondo della viticoltura dato il terreno particolarmente adatto a tale scopo. Per sovrintendere a queste nuove attivit\u00e0, prese a risiedere al castello per sei mesi l'anno, vivendo il resto dell'anno nel suo appartamento a Parigi presso rue de Rivoli e poi nella villa che si fece costruire dal 1857 presso gli Champs-\u00c9lys\u00e9es.\nNel 1854, Santiago si rispos\u00f2 con Charlotte Claire Spitz della quale ebbe, nel 1855, due figli: Jacques, nato il 1\u00ba febbraio, ed Emmanuel, nato il 28 dicembre.\nPer tutta la sua vita, malgrado l'ormai palese residenza in Francia e le sue ingenti ricchezze, Santiago non volle mai ottenere la cittadinanza francese, ma ricopr\u00ec ad ogni modo un ruolo fondamentale nella gestione della comunit\u00e0 di Monts di cui era il principale maggiorente.\nGli ultimi anni.\nGravemente colpito dalla morte della seconda moglie nel 1865 e malato egli stesso, sub\u00ec durante la guerra franco-prussiana del 1870, l'occupazione del castello di Cand\u00e9 ed egli stesso mor\u00ec il 25 ottobre 1871, venendo sepolto nella cappella di famiglia da lui stesso fatta erigere presso il cimitero di Monts.\nQuando venne aperto il suo testamento, oltre alla strabiliante cifra di 14.550.000 franchi (circa 164.700.000 di euro attuali) e le abitazioni a Parigi e in Francia, passarono ai figli anche diverse piantagioni di canna da zucchero e gomma presenti a Cuba oltre ad una raffineria per lo zucchero, posta sempre sull'isola. Ci\u00f2 che fece scalpore nella societ\u00e0 francese era la presenza alle dipendenze del Drake di centinaia di schiavi nella colonia di Cuba, fatto assolutamente legale secondo la legge spagnola dell'epoca, ma ritenuto riprovevole in Francia dove la schiavit\u00f9 era stata abolita con la Rivoluzione Francese. I due figli, all'epoca sedicenni, ottennero i beni di famiglia sotto tutela sino al raggiungimento della loro maggiore et\u00e0 nel 1876."}
{"id": "8939921", "revid": "844563", "url": "https://it.wikipedia.org/wiki?curid=8939921", "title": "Coppa Italia Dilettanti (Fase Interregionale) 1987-1988", "text": "La fase Interregionale della Coppa Italia Dilettanti 1987-1988 \u00e8 un trofeo di calcio cui partecipano le squadre militanti nel Campionato Interregionale 1987-1988. Questa \u00e8 la 7\u00aa edizione. La vincitrice si qualifica per la finale della Coppa Italia Dilettanti 1987-1988 contro la vincitrice della fase Promozione.\nSecondo turno.\nIl elimina il (2-1) e il (0-0)."}
{"id": "8939922", "revid": "124579121", "url": "https://it.wikipedia.org/wiki?curid=8939922", "title": "Patricia Barber", "text": ""}
{"id": "8939925", "revid": "287204", "url": "https://it.wikipedia.org/wiki?curid=8939925", "title": "Francesco Buonamici", "text": ""}
{"id": "8939928", "revid": "2166030", "url": "https://it.wikipedia.org/wiki?curid=8939928", "title": "Arabac\u0131 Ali Pasci\u00e0", "text": "Fu un gran visir ottomano di breve durata, che fu in carica dal 1691 al 1692. Il suo epiteto \"arabac\u0131\" significa \"cocchiere\" in turco, un'allusione alla sua pratica di mandare a morte o in esilio i suoi nemici politici su di un carro aperto, per il pubblico ludibrio.\nPrimi anni.\n\u00c8 nato a Ocrida (in turco: \"Ohri\"; nella moderna Macedonia del Nord). Dopo aver prestato servizio in vari uffici governativi, divenne subordinato di K\u00f6pr\u00fcl\u00fc Faz\u0131l Mustafa Pasci\u00e0, che fu nominato gran visir. L'impero era impegnato nella Guerra austro-turca. Faz\u0131l Mustafa Pasci\u00e0 ferm\u00f2 temporaneamente l'avanzata austriaca ma fu ucciso in azione durante la battaglia di Slankamen. Cinque giorni dopo il sultano Ahmed II, nomin\u00f2 Ali Pasci\u00e0 nuovo gran visir.\nGran visierato.\nAli Pasci\u00e0 avrebbe dovuto comandare l'esercito come aveva fatto il suo predecessore e mentore K\u00f6pr\u00fcl\u00fc Faz\u0131l Mustafa Pasci\u00e0, ma prefer\u00ec rimanere nella capitale, contribuendo alle sconfitte ottomane. La sua disattenzione agli affari militari e i suoi metodi duri (comprese le condanne a morte) nei confronti dei suoi potenziali oppositori gli fecero perdere il sostegno del sultano. Il 21 marzo 1692 fu deposto.\nUltimi anni.\nAli Pasci\u00e0 fu esiliato prima a Gelibolu (un porto sullo stretto dei Dardanelli, nella moderna Turchia) e poi nell'isola di Rodi (nella Grecia moderna). Tuttavia, quando al sultano giunse voce che aveva dei piani per il suo ritorno (o forse di sollevazione) ad Istanbul, fu giustiziato a Rodi nel 1693."}
{"id": "8939932", "revid": "120174303", "url": "https://it.wikipedia.org/wiki?curid=8939932", "title": "Nova Express (disambigua)", "text": ""}
{"id": "8939933", "revid": "1869172", "url": "https://it.wikipedia.org/wiki?curid=8939933", "title": "West Side Story (film)", "text": ""}
{"id": "8939934", "revid": "1573940", "url": "https://it.wikipedia.org/wiki?curid=8939934", "title": "Stomias", "text": "Stomias () \u00e8 un genere di pesci abissali appartenenti alla famiglia Stomiidae.\nDistribuzione e habitat.\nIl genere ha distribuzione cosmopolita. Nel mar Mediterraneo \u00e8 presente \"S. boa boa\".\nSono pesci mesopelagici o batipelagici.\nDescrizione.\nHanno il tipico aspetto \"da pesce abissale\". Il corpo \u00e8 allungato con bocca grande armata di denti lunghi e acuminati. Sulla mandibola \u00e8 presente un barbiglio di lunghezza variabile secondo le specie che porta dei fotofori.\nLa taglia \u00e8 di qualche decina di cm.\nBiologia.\nAlimentazione.\nSono predatori.\nTassonomia.\nIl genere comprende 10 specie:"}
{"id": "8939936", "revid": "228587", "url": "https://it.wikipedia.org/wiki?curid=8939936", "title": "Nueva Esperanza", "text": ""}
{"id": "8939937", "revid": "1315817", "url": "https://it.wikipedia.org/wiki?curid=8939937", "title": "Francesco Buonamici (1533-1603)", "text": ""}
{"id": "8939955", "revid": "158913", "url": "https://it.wikipedia.org/wiki?curid=8939955", "title": "Sabato ebraico", "text": ""}
{"id": "8939958", "revid": "1318658", "url": "https://it.wikipedia.org/wiki?curid=8939958", "title": "Citt\u00e0 Vecchia (Vilnius)", "text": "La Citt\u00e0 vecchia di Vilnius (, , , ), uno dei maggiori centri storici medievali sopravvissuti in Europa settentrionale, copre un'area di 3,59 km\u00b2 e comprende 74 quartieri, 70 strade e vicoli che numerano 1.487 edifici su una superficie totale di 1.497.000 m\u00b2. La parte pi\u00f9 antica della capitale della Lituania si \u00e8 sviluppata nel corso di molti secoli, \u00e8 stata inevitabilmente plasmata dalla storia della citt\u00e0 e da un'influenza culturale in costante mutamento nei secoli. Si tratta di un luogo dove convivono vari stili architettonici europei, ovvero quello gotico, quello rinascimentale, barocca e neoclassico.\nVia Pilies \u00e8 l'arteria principale della citt\u00e0 vecchia e il fulcro delle attivit\u00e0 gastronomiche e dei mercati di strada. La strada pi\u00f9 frequentata di Vilnius, viale Gediminas, si trova in parte nel centro storico: le piazze centrali della citt\u00e0 vecchia sono la piazza della Cattedrale e piazza Municipio.\nDi notevole gradevolezza \u00e8 il complesso architettonico dell'Universit\u00e0 di Vilnius, che si snoda lungo gran parte del centro storico e con 13 cortili. \u00c8 stato selezionato per rappresentare la Lituania nel parco Mini-Europe a Bruxelles.\nDal 1994 il centro storico di Vilnius rientra nella lista dei patrimoni dell'umanit\u00e0 UNESCO (n. 541) riconoscendone il suo valore universale e la sua originalit\u00e0. Nelle motivazioni che hanno portato all'iscrizione, si legge che si tratta di una delle citt\u00e0 vecchie meglio conservate del Vecchio Continente che vanta anche il pi\u00f9 esteso centro storico barocco di tutta l'Europa orientale e centrale. La definizione stessa di \"centro storico\" ha un significato pi\u00f9 ampio rispetto a citt\u00e0 vecchia, poich\u00e9 in precedenza circondata da mura difensive. Il sito comprende preziosi sobborghi storici di Vilnius, come U\u017eupis, che storicamente si trovava al di fuori dei confini comunali. Per questo motivo, U\u017eupis \u00e8 spesso considerata una parte della citt\u00e0 vecchia di Vilnius.\nStoria.\nLa citt\u00e0 vecchia ospita un certo numero di edifici ancora perfettamente conservati risalenti a epoche incluse tra il XIV e il XIX secolo. I resti pi\u00f9 antici comprendono strutture religiosi in stile gotico realizzate in mattoni volti a ospitare monasteri francescani, domenicani, padri bernardini, sedi delle gilde dei mercanti e chiese ortodosse. Lo stile dominante nel centro storico \u00e8 per\u00f2 il barocco, poich\u00e9 corrisponde al periodo di pi\u00f9 intensa attivit\u00e0 edile, specie nel campo ecclesiastico: si pensi infatti soprattutto a chiese cattoliche, ortodosse e monasteri, ultimate anche con il supporto di architetti italiani. Tra gli edifici barocchi pi\u00f9 famosi di Vilnius si possono annoverare: la chiesa di San Casimiro del 1604, quella di San Pietro nel secondo quarto del XVIII secolo, la chiesa di San Giovanni con il suo campanile e alcuni edifici del complesso architettonico dell'Universit\u00e0 di Vilnius sempre della seconda met\u00e0 del secolo. Dal XIII al XVIII secolo, Vilnius appariva come il centro politico per eccellenza del Granducato di Lituania e ci\u00f2 ebbe una grande influenza sullo sviluppo culturale e architettonico dell'Europa orientale.\nNella citt\u00e0 vecchia \u00e8 situata la Collina del Castello, in cima alla quale svetta la Torre di Gediminas e i resti delle fortificazioni del Castello Superiore. Ai piedi dell'altura \u00e8 localizzata la Piazza della Cattedrale, dove \u00e8 stato di recente realizzato un monumento dedicato al granduca Gediminas. La via del castello va dalla Piazza della Cattedrale alla Piazza del Municipio, e le sue diramazioni principali, via Did\u017eioji e via Au\u0161ros Vart\u0173, conducono alle antiche mura difensive della citt\u00e0 nei pressi della Porta dell'Aurora. Il municipio (costruito nel 1799 in stile neoclassico dall'architetto Laurynas Gucevi\u010dius) si trova nella piazza omonima, sviluppatasi nel XIV secolo in concomitanza con l'espansione della citt\u00e0. L'edificio costituiva e costituisce in parte ancora oggi un ruolo centrale nella pianta della citt\u00e0, originandosi dalla piazza circostante una struttura radiale. Dal 1941 al 1943 il ghetto di Vilnius rimase operativo nella citt\u00e0 vecchia.\nDal 1994 il centro storico di Vilnius rientra nella lista dei patrimoni dell'umanit\u00e0 UNESCO (n. 541) riconoscendone il suo valore universale e la sua originalit\u00e0. Dal 2007 la citt\u00e0 mette a disposizione la possibilit\u00e0 di effettuare visite audioguidate per i turisti che si recano nei centri di informazione turistica situati nell'edificio del municipio e in via Vilniaus 22.\nPunti di riferimento.\nEsistono talmente tanti monumenti di interesse nella citt\u00e0 vecchia che superano quelli di qualsiasi altra parte di Vilnius. Tra questi:"}
{"id": "8939959", "revid": "767487", "url": "https://it.wikipedia.org/wiki?curid=8939959", "title": "Sweet Emma Barrett", "text": "Biografia.\nHa cantato con la Original Tuxedo Orchestra tra il 1923 ed il 1936, prima guidata da Papa Celestin e poi da William Ridgely. Ha anche lavorato con Armand Piron, John Robichaux, Sidney Desvigne e la Preservation Hall Jazz Band.\nNel 1967 ha avuto un ictus che le ha paralizzato la parte sinistra, ma nonostante questo ha occasionalmente continuato a cantare e a registrare.\nSi \u00e8 spenta nel 1983 all'et\u00e0 di 85 anni in Louisiana."}
{"id": "8939960", "revid": "1886285", "url": "https://it.wikipedia.org/wiki?curid=8939960", "title": "Jacques Drake del Castillo", "text": "Figlio del ricco imprenditore cubano Santiago Drake del Castillo, fu uno dei principali viticoltori francesi dell'area di Tours e dagli anni '80 dell'Ottocento fu tra i primi imprenditori del settore a prodigarsi attivamente per contrastare la peronospora e la fillossera in Francia. All'inizio della sua carriera si occup\u00f2 anche di politica, schierandosi dapprima coi repubblicani moderati e poi coi progressisti. All'et\u00e0 di 25 anni divenne sindaco di Monts e fu in seguito consigliere generale e deputato per il dipartimento dell'Indre-et-Loire. Suo fratello fu il celebre botanico Emmanuel Drake del Castillo.\nBiografia.\nI primi anni.\nFiglio dell'imprenditore e mercante cubano Santiago Drake del Castillo e della sua seconda moglie, Rosalie Charlotte Claire Spitz, Jacques era discendente da una famiglia di ricchi proprietari di piantagioni di canna da zucchero di Cuba ma di origini anglo-spagnole; nel 1853, suo padre acquist\u00f2 in Francia il castello di Cand\u00e9.\nSu stimolo del padre, studi\u00f2 legge a Parigi. Ebbe due figli dalla sua compagna, Elise Juliette Smerche, rispettivamente nel 1886 e nel 1888, ma li riconobbe solo nel 1901.\nIl castello di Cand\u00e9.\nCome erede di suo padre col fratello, alla morte del genitore nel 1871, ottenne tra le altre propriet\u00e0 anche quella del castello di Cand\u00e9, non lontano da Tours, ma pot\u00e9 ottenere la cittadinanza francese solo quando raggiunse la maggiore et\u00e0 nel 1876. Divenne membro di diverse societ\u00e0 scientifiche, della Societ\u00e0 Archeologica della Touraine e della Societ\u00e0 di Economia Politica. Jacques si distinse particolarmente in diversi campi: sfruttando i prodotti coltivati nelle terre del castello secondo il progetto voluto da suo padre, nel 1893 apr\u00ec a Tours il ristorante \"Le Fourneau Economique\", un particolare ristorante economico dove il prezzo del pasto teneva conto solo del costo dei prodotti alimentari utilizzati. Questo ristorante, che giunse ad accogliere pi\u00f9 di 300 clienti al giorno, venne chiuso poi nel 1906.\nCoinvolto nella vita culturale francese, divenne presidente della Soci\u00e9t\u00e9 des Amis des Arts, affiancando personaggi come Alfred Mame, Eug\u00e8ne Go\u00fcin e Jacques-Xavier Carr\u00e9 de Busserolle. Collezionista d'arte, nella sua collezione possedeva diversi dipinti di Claude Monet (di cui era amico personale) e di Edgar Degas.\nViticoltore innovativo.\nLa pi\u00f9 importante delle doti di Drake fu indubbiamente quella di essersi occupato attivamente di viticoltura. Sin da quando ottenne il castello di Cand\u00e9 dal padre, inizi\u00f2 a sviluppare un progetto per la coltivazione della vite in maniera innovativa. Il grande vigneto predisposto da suo padre, infatti, occupava un'area di 60 ettari e si estendeva nei territori degli attuali comuni di Monts e Jou\u00e9-l\u00e8s-Tours. Tuttavia, l'invasione della fillossera a partire dal 1882, rischi\u00f2 di ridurre notevolmente i suoi sforzi e di compromettere ettari ed ettari di raccolto in tutta la regione. Servendosi di esperti nel campo e con le proprie conoscenze sviluppate negli anni, fu il primo imprenditore francese a sperimentare metodi di contrasto di queste problematiche della pianta di vite innestando per la prima volta vitigni francesi su portainnesti ritenuti pi\u00f9 resistenti. Le prime sperimentazioni iniziarono attorno al 1886 quando egli introdusse nel vigneto di Cand\u00e9 il vitigno Riparia Gloire de Montpellier che si dimostr\u00f2 resistente alla fillossera, avviando cos\u00ec la diffusione di questo metodo con successo in tutta la Francia. Contro la peronospora, un fungo che attaccava la pianta di vite dalle radici, fu il primo a sperimentare la cosiddetta \"miscela bordolese\" con successo.. Si batt\u00e9 altrettanto strenuamente affinch\u00e9 il governo francese consentisse l'autorizzazione di vitigni americani sul suolo francese perch\u00e9 questi si erano dimostrati particolarmente utili come portinnesti. Grazie alla sua opera, venne varata una legge che consentiva lo sblocco di queste importazioni e si riusc\u00ec a salvare buona parte dei vigneti del Touraine. Nel 1892, Jacques Drake ottenne la medaglia d'oro al concorso agricolo regionale per i buoni risultati ottenuti nel suo vigneto di Cand\u00e9 con l'impianto di viti Malbec.\nDrake del Castillo fu inoltre fondatore e vicepresidente del sindacato dei viticoltori di Montbazon nonch\u00e9 vicepresidente del sindacato degli agricoltori dell'Indre-et-Loire.\nLa politica.\nParallelamente alla sua carriera di viticoltore e imprenditore, Drake entr\u00f2 in politica a partire dal 1880 quando venne eletto sindaco del comune di Monts dove si trovava il castello di Cand\u00e9. Nel 1883 venne eletto consigliere generale del cantone di Montbazon e dovette cedere temporaneamente l'incarico di sindaco della cittadina dove abitava in quanto chiamato a sedere al consiglio comunale di Tours. Nel 1889, decise di candidarsi alle elezioni nazionali nelle file dei repubblicani moderati, ma fall\u00ec contro il boulangista Louis-Virgile-Raoul du Saussay. Nel 1893 venne eletto deputato per il dipartimento dell'Indre-et-Loire, questa volta nel partito dei repubblicani progressisti ed ottenendo la rielezione nel 1898. Divenne vicepresidente dell'Assemblea nazionale nel 1898-1899. Alle elezioni del 1906, sconfitto dal socialista radicale Ren\u00e9 Besnard, cos\u00ec come avvenne nel 1910 e nel 1914.\nUna delle ragioni per queste sue sconfitte ad inizio Novecento fu probabilmente le sue prese di posizione pubbliche nell'affare Dreyfus, nel quale non solo si oppose alla revisione del processo nel 1906, ma protest\u00f2 anche nel 1908 contro l'ingresso di \u00c9mile Zola nel Pantheon..\nAlla sua morte, il 30 giugno 1918, venne sepolto nel cimitero di P\u00e8re-Lachaise a Parigi, ma il suo corpo venne poi trasferito nella cappella di famiglia del cimitero di Monts. Suo figlio Jean eredit\u00f2 i suoi beni e come lui intraprese la carriera politica divenendo sintaco a Monts."}
{"id": "8939961", "revid": "844563", "url": "https://it.wikipedia.org/wiki?curid=8939961", "title": "Coppa Italia Dilettanti (Fase Promozione) 1987-1988", "text": "La fase Promozione della Coppa Italia Dilettanti 1987-1988 \u00e8 un trofeo di calcio cui partecipano le squadre militanti nella Promozione 1987-1988. Questa \u00e8 la 7\u00aa edizione. La vincitrice si qualifica per la finale della Coppa Italia Dilettanti 1987-1988 contro la vincitrice della fase Interregionale."}
{"id": "8939965", "revid": "1436676", "url": "https://it.wikipedia.org/wiki?curid=8939965", "title": "Neve e...", "text": "eve e... \u00e8 un album del cantante siciliano Gianni Celeste, cantato in lingua napoletana, pubblicato nel 1995."}
{"id": "8939969", "revid": "933835", "url": "https://it.wikipedia.org/wiki?curid=8939969", "title": "Ocre (disambigua)", "text": ""}
{"id": "8939970", "revid": "628767", "url": "https://it.wikipedia.org/wiki?curid=8939970", "title": "Senamiestis", "text": ""}
{"id": "8939971", "revid": "767487", "url": "https://it.wikipedia.org/wiki?curid=8939971", "title": "The Barry Sisters", "text": "Le The Barry Sisters sono state un duo di cantanti jazz statunitensi, attive tra gli anni quaranta e gli anni settanta.\nIl duo era composto da Minnie Bagelman (6 aprile 1923 \u2013 31 ottobre 1976) e Clara Bagelman (17 ottobre 1920 \u2013 22 novembre 2014), note rispettivamente con lo pseudonimo Merna e Claire Barry."}
{"id": "8939976", "revid": "228587", "url": "https://it.wikipedia.org/wiki?curid=8939976", "title": "Oleksandr Tka\u010denko", "text": ""}
{"id": "8939977", "revid": "1318658", "url": "https://it.wikipedia.org/wiki?curid=8939977", "title": "Distretto di Bain", "text": "Il distretto di Bain era una divisione territoriale francese del dipartimento dell'Ille-et-Vilaine, istituita nel 1790 e soppressa nel 1795.\nEra formato dai cantoni di Bain-de-Bretagne, Bourg-des-Comptes, Bruz, Corps Nuds, Erc\u00e9, Fougeray, Messac e Le Sel-de-Bretagne."}
{"id": "8939979", "revid": "1354930", "url": "https://it.wikipedia.org/wiki?curid=8939979", "title": "Giro delle Alpi Apuane 1920", "text": "Il Giro delle Alpi Apuane 1920, seconda edizione della corsa, si svolse il 13 giugno 1920 su un percorso di 263\u00a0km, con partenza e arrivo a Marina di Massa, in Italia. La vittoria fu appannaggio dell'italiano Bartolomeo Aymo, che complet\u00f2 il percorso in 9h50'00\", alla media di 27,487\u00a0km/h, precedendo i connazionali Giuseppe Santhi\u00e0 e Giosu\u00e8 Lombardi. \nSul traguardo di Marina di Massa 6 ciclisti portarono a termine la competizione. "}
{"id": "8939980", "revid": "124759021", "url": "https://it.wikipedia.org/wiki?curid=8939980", "title": "Staccando l'ombra da terra", "text": " Staccando l'ombra da terra \u00e8 un romanzo, o meglio una raccolta di racconti aventi come tema il volo, pubblicato nel 1994 dallo scrittore italiano Daniele Del Giudice.\nTrama.\nSulle orme di Antoine de Saint-Exup\u00e9ry, la passione per il volo - e la libert\u00e0 che offre a chi vola - spinge il narratore a seguire le orme del suo predecessore scomparso tra la Corsica e il continente il 31 luglio 1944, probabilmente abbattuto da un caccia tedesco.\nI racconti, aventi vari protagonisti, spaziano dalle esperienze personali di addestramento, alla costruzione storica delle imprese eroiche degli aerosiluranti durante la seconda guerra mondiale, da episodi recenti fino ai voli della letteratura, il segreto di chi sa staccare l'ombra da terra viene inseguito attraverso la figura di un \"maestro di volo\" che compare ad intermittenza lungo tutto il libro.\nCritica.\nSelezionato per la finale del Premio Campiello, il romanzo ha ricevuto il Premio Bagutta nel 1995."}
{"id": "8939982", "revid": "400694", "url": "https://it.wikipedia.org/wiki?curid=8939982", "title": "Pasquale Petrolo", "text": ""}
{"id": "8939983", "revid": "400694", "url": "https://it.wikipedia.org/wiki?curid=8939983", "title": "Claudio Gregori (comico)", "text": ""}
{"id": "8939994", "revid": "1336824", "url": "https://it.wikipedia.org/wiki?curid=8939994", "title": "Southern Rhodesian Air Force", "text": ""}
{"id": "8939998", "revid": "107831", "url": "https://it.wikipedia.org/wiki?curid=8939998", "title": "Nikolai Kuksenkov", "text": ""}
{"id": "8940002", "revid": "1336824", "url": "https://it.wikipedia.org/wiki?curid=8940002", "title": "Kopter SH09", "text": ""}
{"id": "8940010", "revid": "1573940", "url": "https://it.wikipedia.org/wiki?curid=8940010", "title": "Evermannella", "text": "Evermannella () \u00e8 un genere di pesci abissali appartenenti alla famiglia Evermannellidae.\nDistribuzione e habitat.\nIl genere ha distribuzione cosmopolita. Nel mar Mediterraneo \u00e8 presente \"E. balbo\".\nSono pesci mesopelagici.\nDescrizione.\nHanno due pinne dorsali di cui la seconda \u00e8 adiposa e pinna anale lunga. La bocca \u00e8 grande, armata di denti lunghi e acuminati. Sono privi di scaglie. Gli occhi sono tubulari.\nSono pesci di piccola taglia, il massimo supera di poco la decina di cm.\nBiologia.\nPoco nota.\nAlimentazione.\nSono predatori.\nTassonomia.\nIl genere comprende 5specie:"}
{"id": "8940014", "revid": "199745", "url": "https://it.wikipedia.org/wiki?curid=8940014", "title": "Nouelia insignis", "text": "Nouelia insignis \u00e8 una specie di piante angiosperme dicotiledoni della famiglia delle Asteraceae. \u00c8 l'unica specie del genere Nouelia .\nDescrizione.\nHabitus. Questa specie ha un habitus perenne arbustivo o piccolo-arboreo (3 - 4 metri di altezza).\nFoglie. Le foglie lungo il caule sono disposte in modo alternato e sono picciolate (lunghezza del picciolo: 2 \u2013 4\u00a0cm). Le foglie sono semplici o con margini denticolati o minutamente callosi. La forma della lamina \u00e8 da ellittica a oblunga con base da ottusa a arrotondata, apice da ottuso a acuminati. Dimensioni della foglie: 8-26 x 3,5\u201312\u00a0cm. La consistenza \u00e8 leggermente coriacea; abassialmente \u00e8 tomentosa, mentre adassialmente \u00e8 glabra.\nInfiorescenza. Le infiorescenze sono composte da capolini grandi (5\u00a0cm di diametro), solitari e terminali. I capolini di tipo radiato ed omogami sono formati da un involucro a forma da campanulata a spiralata (diametro dell'involucro: 2 - 2,5\u00a0cm) composto da brattee (o squame) all'interno delle quali un ricettacolo fa da base ai fiori. Le brattee, persistenti e simili a foglie coriacee e abassialmente tomentose con forme ovato-triangolari, disposte su 6 - 7 o pi\u00f9 serie in modo embricato e scalate in altezza, sono di vario tipo e consistenza. Il ricettacolo, glabro, da piatto a convesso e alveolato \u00e8 privo di pagliette a protezione della base dei fiori (ricettacolo nudo).\nFiori. I fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori sono dimorfi (con forme diverse, bilabiati e uniseriali quelli marginali e tubolari quelli del disco), ermafroditi e fertili.\nFrutti. I frutti sono degli acheni con pappo. La forma degli acheni \u00e8 cilindrica (raramente \u00e8 compressa) con superficie pubescente. Il carpoforo (o carpopodium) \u00e8 uno stretto anello o corto cilindro appena visibile oppure \u00e8 assente. L'endosperma \u00e8 cellulare. Il pappo \u00e8 formato da diverse setole disposte su 2 - 3 serie, tutte sono piumose all'apice, alcune sono pi\u00f9 corte. Il pappo \u00e8 direttamente inserito nel pericarpo o \u00e8 connato in un anello parenchimatico posto sulla parte apicale dell'achenio.\nDistribuzione e habitat.\nLa specie di questa voce \u00e8 distribuita nella Cina centrale (habitat: foreste, macchie in generali, pendii ripidi e burroni).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce \u00e8 descritto all'interno della sottofamiglia Stifftioideae. La sottofamiglia Stifftioideae, nell'ambito della famiglia, occupa una posizione \"basale\" subito dopo la sottofamiglia Barnadesioideae e della recente sottofamiglia Famatinanthoideae. Questa sottofamiglia \u00e8 probabilmente un \"gruppo fratello\" della sottofamiglia Mutisioideae. La sottofamiglia \u00e8 formata da due trib\u00f9: Hyalideae e Stifftieae.\nIl genere \"Nouelia\" descritto da questa voce appartiene alla trib\u00f9 Hyalideae. In particolare \u00e8 inserito nel \"Leucomeris Clade\" formato dai generi \"Leucomeris\" e \"Nouelia\". Il clade \u00e8 anche chiamato \"Nouvelia Group\" ed \u00e8 caratterizzato da grandi arbusti, foglie a disposizione alternata, infiorescenze terminali solitarie o raggruppate, capolini omogami radiati o discoidi e fiori bilabiati o tubolosi.. Anche se in passato si \u00e8 pensato di unire le specie dei due generi di questo clade, recenti studi hanno dimostrato alcune chiare divergenze tra i due generi (allopatriche e nel lignaggio genealogico) con storie filogenetiche (e filogeografiche) diverse.\nIn precedenti trattamenti questo genere era descritto all'interno della sottotrib\u00f9 \"Gochnatiinae\" (trib\u00f9 \"Mutisieae).\nIl numero cromosomico delle specie di questo genere \u00e8: 2n = 57."}
{"id": "8940015", "revid": "199745", "url": "https://it.wikipedia.org/wiki?curid=8940015", "title": "Nouelia", "text": ""}
{"id": "8940017", "revid": "1598666", "url": "https://it.wikipedia.org/wiki?curid=8940017", "title": "Ongar", "text": ""}
{"id": "8940020", "revid": "253269", "url": "https://it.wikipedia.org/wiki?curid=8940020", "title": "Connee Boswell", "text": "Con le sorelle Martha (1905-1958) e Helvetia \"Vet\" (1911-1988) ha fatto parte di un trio vocale chiamato The Boswell Sisters attivo tra la fine degli anni '20 e gli '30."}
{"id": "8940022", "revid": "1318658", "url": "https://it.wikipedia.org/wiki?curid=8940022", "title": "Il silenzio (Bonsoir mon amour)", "text": ""}
{"id": "8940023", "revid": "1573940", "url": "https://it.wikipedia.org/wiki?curid=8940023", "title": "Allobates peruvianus", "text": "Allobates peruvianus () \u00e8 un anfibio anuro appartenente alla famiglia degli Aromobatidi.\nEtimologia.\nL'epiteto specifico si riferisce al luogo della scoperta, il Per\u00f9.\nDistribuzione e habitat.\n\u00c8 endemica del Per\u00f9. Essa si trova tra i 400 e i 1500 m di altitudine. \u00c8 probabile la sua presenza in Ecuador e Bolivia.\nCollegamenti esterni.\n\"Allobates peruvianus\" su amphibiaweb.org"}
{"id": "8940028", "revid": "767487", "url": "https://it.wikipedia.org/wiki?curid=8940028", "title": "The Secret (film 1979)", "text": "The Secret (\"Fung gip\"), \u00e8 un film del 1979 diretto da Ann Hui.\nTrama.\nUn caso di omicidio complicato a partire dai testimoni tutti contrastanti tra di loro."}
{"id": "8940031", "revid": "339392", "url": "https://it.wikipedia.org/wiki?curid=8940031", "title": "Pregiudizio contro gli italiani", "text": ""}
{"id": "8940033", "revid": "120177573", "url": "https://it.wikipedia.org/wiki?curid=8940033", "title": "Onore (disambigua)", "text": ""}
{"id": "8940037", "revid": "767487", "url": "https://it.wikipedia.org/wiki?curid=8940037", "title": "Krieg (gruppo musicale)", "text": "I Krieg (tedesco per \"guerra\") sono un gruppo musicale black metal originario di Somers Point, New Jersey, Stati Uniti.\nBiografia.\nLa band si \u00e8 formata nel 1995, inizialmente come Imperial, cambiando nome in Krieg nel 1997 per evitare confusione con altre band omonime. I Krieg pubblicarono il loro album di debutto Rise of the Imperial Hordes nel 1998 e registrarono anche un secondo album in studio chiamato Sono Lo Scherno, che all'epoca non fu pubblicato. Alcuni dei brani sono stati usati nello split con i Kult ov Azazel e la compilation The Black Plague.\nNel 2001, i Krieg hanno suonato con i Godless North e gli Inquisition nel North American Black Metal Invasion Tour attraverso la Germania, dove sono stati supportati dalla band tedesca Secrets of the Moon. Allo show dei Krieg al Die Festung di Bitterfeld l'8 dicembre 2001, Imperial ha dedicato la sua esibizione a Kanwulf dei Nargaroth, che \u00e8 stato picchiato dal cantante del gruppo NSBM Absurd Ronald \"Wolf\" M\u00f6bus per aver minacciato di uccidere il figlio di quest'ultimo (che all'epoca aveva circa un anno). Lo spettacolo \u00e8 stato registrato e pubblicato sull'EP live \"Kill Yourself or Someone You Love\".\nNel 2003, i Krieg hanno pubblicato uno split con gli Antaeus e i Satanic Warmaster, che, secondo Imperial, \"si inseriscono nella mia santa trinit\u00e0 delle attuali band black metal\" insieme alla band americana Black Witchery, cos\u00ec come uno split con i Goat Semen, i Necroplasma e Nazxul, e uno con gli Open Grave. La band ha anche pubblicato l'album The Black House, supportato da un tour con Demoncy e Abazagorath.\nNel 2004, Krieg ha annunciato un album conclusivo chiamato The Harmony Virus. Imperial ha motivato lo scioglimento il tal modo: \"per ora, ho quasi raggiunto gli obiettivi che mi ero prefissato. Forse i KRIEG potrebbe tornare dopo che avr\u00f2 portato avanti i miei prossimi progetti al massimo. Vedremo.\" Ha anche annunciato un singolo-split con la band canadese Lust. Nel 2005, Blue Miasma \u00e8 stato pubblicato come ultimo album dei Krieg. L'album \u00e8 stato registrato presso i Winterblut Studio (Germania), gli Studio One (USA) e gli Orchard Studio (USA) nel 2005 e pubblicato tramite la No Colors Records e la Darkland Records.\nNel 2006 i Krieg, con i Noctuary come compagni di tour e band di supporto, hanno portato avanti un tour nella costa occidentale degli Stati Uniti, con date aggiunte in Messico. La band si \u00e8 sciolta nel 2006 e si \u00e8 riformata ancora una volta nel 2008 suonando a Los Angeles e San Francisco.\u00a0Hanno quindi pubblicato uno split album e iniziato a lavorare a un nuovo album in studio. Nel 2010 pubblicano il loro sesto album, \"The Isolationist\", il primo per la Candelight Records.\nNel 2014 i Krieg hanno pubblicato un secondo disco tramite la Candlelight Records intitolato \"Transient\".\nNel 2017 \u00e8 la volta di \"A Small Death: Sessions 2003\", ottavo album in studio pubblicato su cassetta dalla Children of the Night.\nStile musicale e testi.\nIl frontman della band, Imperial, nel formare i Krieg \u00e8 stato ispirato dal \"bisogno di esprimere certe emozioni interne, che erano potenzianti, paralizzanti e consumanti. [\u2026] Si \u00e8 sempre trattato della mia visione e della mia parola. L'unico modo per esprimere ci\u00f2 alla perfezione \u00e8 farlo senza alcuna interferenza esterna a meno che non sia permesso \". Imperial asserisce altres\u00ec di essere in \"una lotta costante per il controllo della mia vita\", compreso un piccolo esaurimento nervoso nel 2004 e \"una forte dose di Valium per controllare certe esplosioni molto violente\". Imperial \u00e8 \"pesantemente influenzato dalla sua demenza e dai suoi incubi\". Beherit, Archgoat, Darkthrone, Forgotten Woods, Demoncy, Judas Iscariot, Lugubrum, Pest, Satanic Warmaster, Black Crucifixion, Hellhammer, Burzum, Profanatica e Havohej \"hanno contribuito a formare il mio sottofondo musicale\", mentre le influenze \"in senso non tradizionale si possono ricondurre agli album \"Berlin\" di Lou Reed e ai gruppi The Velvet Underground, The Stooges, Danzig/Samhain, i primi Laibach, gli Incantation (solo con Craig Pillard), gli Earth e un sacco di fottuti gruppi doom\". I Krieg \"non hanno mai avuto a che fare con i soliti soggetti satanici del black metal, ma piuttosto con una visione avvilita del nichilismo morboso\"."}
{"id": "8940038", "revid": "400694", "url": "https://it.wikipedia.org/wiki?curid=8940038", "title": "Blues Willies", "text": ""}
{"id": "8940040", "revid": "400694", "url": "https://it.wikipedia.org/wiki?curid=8940040", "title": "Greg &amp; The Blues Willies", "text": ""}
{"id": "8940054", "revid": "2029291", "url": "https://it.wikipedia.org/wiki?curid=8940054", "title": "Campionati europei di atletica leggera 1938 - 200 metri piani femminili", "text": "I 200 metri piani femminili ai campionati europei di atletica leggera 1938 si sono svolti il 18 settembre 1938.\nRisultati.\nSemifinali.\nPassano alla finale le prime due atlete di ogni batteria ()."}
{"id": "8940058", "revid": "767487", "url": "https://it.wikipedia.org/wiki?curid=8940058", "title": "Barbara Dane", "text": ""}
{"id": "8940060", "revid": "1566286", "url": "https://it.wikipedia.org/wiki?curid=8940060", "title": "Fung gip", "text": ""}
{"id": "8940063", "revid": "287204", "url": "https://it.wikipedia.org/wiki?curid=8940063", "title": "Chiesa di Maria Regina della Pace", "text": ""}
{"id": "8940064", "revid": "120178332", "url": "https://it.wikipedia.org/wiki?curid=8940064", "title": "Chiesa di San Giovanni di Malta (Penne)", "text": ""}
{"id": "8940065", "revid": "1573940", "url": "https://it.wikipedia.org/wiki?curid=8940065", "title": "Synodus", "text": "Synodus () \u00e8 un genere di pesci ossei marini appartenenti alla famiglia Synodontidae.\nDistribuzione e habitat.\nIl genere \u00e8 cosmopolita nei mari tropicali e subtropicali. Nel mar Mediterraneo \u00e8 presente \"S. saurus\" o pesce lucertola.\nVivono in acque poco profonde e in ambienti costieri, soprattutto rocciosi, e molte specie sono legate alle barriere coralline.\nDescrizione.\nHanno corpo cilindrico, allungato. La bocca \u00e8 grande, armata di numerosi denti di varia forma presenti perfino sulla lingua. Gli occhi sono posti all'estremit\u00e0 del muso. La livrea \u00e8 variegata e mimetica, alcune specie tropicali hanno colori vivaci.\nSono pesci di taglia da piccola a media.\nBiologia.\nAlimentazione.\nSono predatori che cacciano all'agguato altri pesci.\nTassonomia.\nIl genere comprende 47 specie:"}
{"id": "8940068", "revid": "228587", "url": "https://it.wikipedia.org/wiki?curid=8940068", "title": "Battle of the Garages, Vol. 2", "text": "Battle of the Garages, Vol. 2 \u00e8 il secondo album della omonima collana discografica, pubblicato negli USA nel 1984 dalla Voxx Records."}
{"id": "8940069", "revid": "2029291", "url": "https://it.wikipedia.org/wiki?curid=8940069", "title": "Campionati europei di atletica leggera 1938 - 80 metri ostacoli", "text": "I 80 metri ostacoli femminili ai campionati europei di atletica leggera 1938 si sono svolti il 17 settembre 1938.\nRisultati.\nSemifinali.\nPassano alla finale le prime due atlete di ogni batteria ()."}
{"id": "8940074", "revid": "2029291", "url": "https://it.wikipedia.org/wiki?curid=8940074", "title": "Campionati europei di atletica leggera 1938 - Staffetta 4\u00d7100 metri femminile", "text": "La staffetta 4\u00d7100 metri femminile ai campionati europei di atletica leggera 1934 si svolse il 18 settembre 1938."}
{"id": "8940077", "revid": "729019", "url": "https://it.wikipedia.org/wiki?curid=8940077", "title": "Roberto Guidi di Bagno", "text": "Biografia.\nEra figlio di Guido II Guidi di Bagno, condottiero al servizio dei Gonzaga, e di Margherita degli Uberti di Mantova.\nUomo d'armi, fu al servizio del re di Francia Carlo VIII da quando scese in Italia e partecip\u00f2 a tutte le sue spedizioni militari.\nPer\u00ec nella battaglia di Fornovo del 1495.\nDiscendenza.\nSpos\u00f2 Dorotea dei conti Ceresara ed ebbero una figlia, Roberta, nata nel 1495 dopo la morte del padre."}
{"id": "8940078", "revid": "1821847", "url": "https://it.wikipedia.org/wiki?curid=8940078", "title": "Come fare l'Europa", "text": "\"Come fare l\u2019Europa\" \u00e8 il nome attribuito a un discorso pronunciato a Perugia, il 18 luglio 1948, dal Ministro degli esteri italiano Carlo Sforza, in qualit\u00e0 di rettore dell'Universit\u00e0 per stranieri, nel quale l\u2019uomo politico si dichiar\u00f2 favorevole all'idea di un'Europa federale, da attuarsi per gradi, con la Germania in piano di parit\u00e0 con gli altri Stati.\nPresupposti.\nCarlo Sforza proveniva dalla carriera diplomatica, dalla quale si era dimesso con l\u2019avvento del fascismo. Le sue posizioni politiche si erano formate allo scoppio della prima guerra mondiale, quando si colloc\u00f2 nelle file dell'interventismo democratico. La sua visione della guerra era conforme a quella mazziniana e risorgimentale, secondo cui il risveglio delle nazionalit\u00e0 oppresse avrebbe ineluttabilmente portato alla dissoluzione dell'Impero austro-ungarico . Per Sforza, tuttavia, le nazionalit\u00e0 avrebbero dovuto creare un ordinamento federativo europeo ancor pi\u00f9 stretto della mazziniana Giovine Europa del 1834.\nNel 1919 fu nominato per la prima volta Ministro degli Esteri nel Governo Giolitti V. Costretto a emigrare in Francia per le persecuzioni del regime fascista (1927), rafforz\u00f2 le proprie convinzioni sulla necessit\u00e0 dell'integrazione europea. Nel 1929 il Presidente del Consiglio francese Aristide Briand present\u00f2 una proposta di Stati Uniti d'Europa. In una conferenza sul tema alla Fondazione Universitaria di Bruxelles, Sforza si dichiar\u00f2 favorevole all'eliminazione delle dogane e propose la libera disponibilit\u00e0 delle materie prime e la libera circolazione dei lavoratori all\u2019interno della futura Unione. Nel libro \"The Makers of Modern Europe\" (1930) - che in Italia verr\u00e0 tradotto col titolo di \"Costruttori e Distruttori\" - prese per\u00f2 in esame il fallimento della proposta Briand. Questi: \"\u00abNon aveva abbastanza diffidato delle parole e delle formule che fatalmente erano intorno a lui messe in circolazione. La frase \"Stati Uniti d'Europa\" \u00e8 un ostacolo all'idea. L'organizzazione dell'Europa appartiene a quel genere di avvenimenti la cui realizzazione embrionale deve precedere la enunciazione\u00bb\".\nCon l\u2019invasione nazista della Francia, Sforza si trasfer\u00ec negli Stati Uniti d\u2019America. Intervenne ai lavori del Congresso italo-americano, che si tenne dal 14 al 17 agosto 1942, a Montevideo, presentando un programma in otto punti, che fu approvato dagli oltre 10.000 presenti. Esso comprendeva, tra l\u2019altro, l'adesione dell'Italia a un sistema organizzato di cooperazione e solidariet\u00e0 internazionale: \nSforza ebbe la grande occasione di concretizzare i suoi ideali sovranazionali quando fu nominato per la seconda volta Ministro degli Esteri da Alcide De Gasperi che condivideva il suo europeismo. Durante la conferenza europea per l\u2019accettazione del Piano Marshall, tenuta Parigi dal 12 luglio 1947, Sforza prese la parola due volte e, in entrambi i casi, dette al suo discorso un taglio eminentemente europeista. \nNei mesi immediatamente precedenti al suo intervento all\u2019Universit\u00e0 di Perugia aveva presentato una proposta di Unione doganale italo-francese. Nelle sue intenzioni, tale Unione doganale doveva essere il primo embrione di una federazione europea, stante il perdurare dell\u2019occupazione della Germania, da parte delle quattro potenze vincitrici e la salita al potere dei laburisti nel Regno Unito, contrari all\u2019integrazione europea. Le riunioni bilaterali italo-francesi, peraltro, non sembravano giungere a risultati concreti.\nPassi principali del discorso.\nIn apertura del discorso, Sforza si ritiene lieto di poter parlare di fronte a un consesso culturale e non nelle stanze politiche di Palazzo Madama o di Montecitorio. Di fronte ai presenti, infatti, pu\u00f2 esprimere liberamente il proprio pensiero senza vincoli o preoccupazioni di natura politica. Entra poi nel merito ritenendo imminente il sorgere dell'Unione europea.\nProseguendo, l\u2019oratore esprime il concetto che il progressivo emanciparsi degli Stati Uniti dal tradizionale modo di vivere europeo, costringe gli europei stessi a considerarsi figli di una patria comune. Parimenti la fine del colonialismo, affrettata dalle guerre mondiali, non pu\u00f2 che condurre, secondo il ministro, all\u2019unit\u00e0 dell\u2019Europa, quanto meno per interesse.\nL\u2019interesse per un\u2019Unione europea, secondo l\u2019oratore \u00e8 vantaggioso soprattutto per l\u2019Italia. \nProseguendo:\nSforza dichiara di accogliere la soluzione federativa per il futuro dell\u2019Europa, non mancando di far rilevare con orgoglio di italiano che tale soluzione sia stata proposta nel Manifesto di Ventotene dagli oppositori al fascismo ivi confinati.\nRibadisce inoltre i concetti gi\u00e0 sostenuti in passato per quanto riguarda i motivi del fallimento del piano di Aristide Briand concernente gli Stati Uniti d'Europa.\nSforza ritiene indispensabile, per la pace europea, offrire alla Germania di sedersi su un piano di parit\u00e0 con gli altri paesi in un consesso federale europeo\nProsegue ancora ribadendo la dannosit\u00e0 delle barriere doganali tra gli Stati del continente e l'indispensabile necessit\u00e0 di eliminarle per la crescita del livello di vita degli europei.\nConclude infine con una citazione ottimistica, ritenendo che l'integrazione europea sia scritta nel corso della storia.\nReazioni e conseguenze.\nIl discorso di Sforza a Perugia dest\u00f2 particolare impressione in molti ambienti ma in particolare in Francia. Sforza prese la palla al balzo e, il 24 ottobre 1948, invi\u00f2 un memorandum al governo francese, nel quale conferm\u00f2 la propria opinione che soltanto gli ideali di organica intesa e di interdipendenza europea avrebbero potuto salvare la pace e la democrazia nel mondo; ribad\u00ec inoltre: a) la necessit\u00e0 di graduare il processo di unificazione europea, partendo da premesse economiche, per arrivare ad una collaborazione politica; b) auspic\u00f2 la trasformazione dell'OECE in un organismo permanente dei 16 Stati europei aderenti; c) propose la creazione di una corte di giustizia europea. \nIl 27 ottobre successivo, invi\u00f2 un secondo memorandum a tutti i paesi dell'OECE, esprimendo gli stessi concetti. Le idee del ministro italiano e quelle espresse da altri uomini politici europei al Congresso europeo dell'Aja (7-11 maggio 1948) furono sintetizzate nel Piano Bevin, che il ministro britannico present\u00f2 alle cancellerie europee il 1\u00ba dicembre 1948. \nTale piano concepiva come catalizzatore di tutti i progetti di unione europea la creazione di un Consiglio d'Europa, con funzioni consultive, ma dotato di un segretariato generale. Era nato il primo organismo europeo con il compito di riunire almeno una volta all'anno i governi degli stati aderenti, per discutere in comune dei problemi politici europei. Il 5 maggio 1949, l'Italia fu accolta tra i 10 Stati fondatori del Consiglio d'Europa.\nCi\u00f2 indusse il Ministro degli Esteri francese Robert Schuman a rilanciare sul progetto di unione doganale italo-francese proposto da Sforza e, il 9 maggio 1950, rilasciando la Dichiarazione Schuman propose la creazione di una \"comunit\u00e0 del carbone e dell'acciaio\" con la quale Francia, Italia, paesi del Benelux e Repubblica Federale Tedesca avrebbero messo in comune la gestione di tali risorse strategiche. "}
{"id": "8940081", "revid": "2029291", "url": "https://it.wikipedia.org/wiki?curid=8940081", "title": "Campionati europei di atletica leggera 1938 - Salto in alto femminile", "text": "Il salto in alto femminile ai campionati europei di atletica leggera 1938 si svolse il 18 settembre 1938."}
{"id": "8940082", "revid": "1571097", "url": "https://it.wikipedia.org/wiki?curid=8940082", "title": "Luna (Jovanotti)", "text": "Luna \u00e8 un singolo del cantautore italiano Jovanotti, pubblicato il 19 luglio 2019 come primo estratto dal primo album di cover \"Lorenzo sulla Luna.\"\nDescrizione.\nSi tratta di una reinterpretazione dell'omonimo brano di Gianni Togni. Il brano \u00e8 stato lanciato in occasione del cinquantesimo anniversario dello sbarco sulla Luna."}
{"id": "8940083", "revid": "1456895", "url": "https://it.wikipedia.org/wiki?curid=8940083", "title": "Chandra Livia Candiani", "text": "Biografia.\nDopo gli studi superiori si iscrive alla facolt\u00e0 di Filosofia ma lascia gli studi per il lavoro. \nAlla soglia dei trent'anni viaggia in India e dopo essere entrata in contatto con il buddhismo e la meditazione, nel 1986 assume il nome di \"Chandra\", che in sanscrito significa \"luna\", . Negli anni successivi sar\u00e0 allieva di diversi altri maestri, tra i quali Ajahn Sumedho e Ajahn Sucitto.\n\u00c8 impegnata anche nella traduzione di testi buddhisti , nell'insegnamento della meditazione e nella attivit\u00e0 di diffusione della poesia per i bambini delle scuole della periferia milanese.\nCritica.\nAlcune delle \"Poesie mestruali\", scritte in un periodo della sua vita precedente la \"rinascita\" indiana, sono state raccolte nel 1978 da Laura Di Nola nell'antologia \"Poesia femminista italiana\".\nNel 1979 Antonio Porta la include nell'antologia \"Poesia degli anni Settanta\".\n\u00c8 stata definita \"eccellente\" nelle performance e nelle dizioni pubbliche, abilit\u00e0 che le permette di \"riempire arene e teatri\".\nVivian Lamarque l'ha definita nel 2007 \"grande schiva poetessa\". \nRielaborazioni.\nDalla sua raccolta \"La bambina pugile\" \u00e8 liberamente ispirato lo spettacolo teatrale omonimo curato dal regista Pascal Idiv, con Silvia Gallerano e Marcello Sambato."}
{"id": "8940086", "revid": "400694", "url": "https://it.wikipedia.org/wiki?curid=8940086", "title": "Trattato di stilistica francese", "text": ""}
{"id": "8940098", "revid": "2029291", "url": "https://it.wikipedia.org/wiki?curid=8940098", "title": "Campionati europei di atletica leggera 1938 - Salto in lungo femminile", "text": "Il salto in lungo femminile ai campionati europei di atletica leggera 1938 si svolse il 17 settembre 1938."}
{"id": "8940104", "revid": "298229", "url": "https://it.wikipedia.org/wiki?curid=8940104", "title": "Campionati europei di atletica leggera 1938 - Getto del peso femminile", "text": "Il getto del peso femminile ai campionati europei di atletica leggera 1938 si svolse il 17 settembre 1938."}
{"id": "8940106", "revid": "47767", "url": "https://it.wikipedia.org/wiki?curid=8940106", "title": "Arco trionfale (chiesa)", "text": "Larco trionfale, o arco santo, \u00e8 un arco che, nelle chiese, separa l'aula dal presbiterio, dall'abside o anche dal transetto. In alcuni casi l'arco santo pu\u00f2 anche costituire una \"riduzione\" del presbiterio stesso, coperto con una volta a botte.\nL'arco trionfale \u00e8 spesso affrescato o decorato con mosaici, e simbolicamente rappresenta l'ingresso di Ges\u00f9 Cristo nel mondo e la sua vittoria sul male e sulla morte."}
{"id": "8940108", "revid": "6923", "url": "https://it.wikipedia.org/wiki?curid=8940108", "title": "Biblioteca San Giovanni", "text": "La Biblioteca San Giovanni \u00e8 la biblioteca pubblica del comune di Pesaro nelle Marche.\nStoria.\nLa biblioteca \u00e8 collocata nell'omonimo ex Convento della chiesa restaurato\u00a0in chiave moderna a partire dal 1998, quando Oriano Giovannelli, sindaco della citt\u00e0, coinvolse la Fondazione Scavolini nella redazione di un progetto di ristrutturazione, commissionato all'architetto Danilo Guerri. La struttura \u00e8 stata inaugurata nel 2002.\nSpazi e patrimonio.\nNegli spazi della biblioteca si pu\u00f2 leggere, studiare, navigare in Internet, ascoltare musica, vedere film, incontrarsi ad eventi per adulti, bambini e famiglie. I servizi e le collezioni sono distribuiti per aree sui due piani della biblioteca, segnalate da grandi numeri dipinti sui muri.\nLa biblioteca utilizza, oltre ai depositi e a particolari sezioni, una riaggregazione delle classi della Classificazione Decimale Dewey, per garantire alle opere una maggiore visibilit\u00e0.\nUno scaffale \u00e8 interamente dedicato a Gioacchino Rossini e comprende biografie, saggi, pubblicazioni del ROF, libretti d\u2019opera, partiture, edizioni critiche, scenografie ed allestimenti, lettere e carteggi, la musica in Cd audio, i video delle opere."}
{"id": "8940122", "revid": "2114019", "url": "https://it.wikipedia.org/wiki?curid=8940122", "title": "Fastlife 4", "text": "Fastlife Mixtape Vol. 4 (noto anche semplicemente come Fastlife 4) \u00e8 un mixtape del rapper italiano Gu\u00e9 Pequeno e del disc jockey DJ Harsh, pubblicato il 9 aprile 2021 da Island Records e Universal Music Italia. \nDescrizione.\n\"Fastlife 4\" \u00e8 il quarto volume della saga di mixtape di Gu\u00e9 Pequeno, \"Fastlife.\" Pubblicato a distanza di 9 anni da \"Fastlife Mixtape Vol. 3\", questo progetto \u00e8 stato anticipato dal singolo \"Vita veloce freestyle\", pubblicato nel dicembre 2020. L'annuncio ufficiale dell'album \u00e8 avvenuto il 29 marzo 2021. Il mixtape vede la partecipazione di rapper come Marracash, Salmo e Gemitaiz tra gli altri. Il 16 aprile 2021 l'album \u00e8 stato certificato disco d'oro in Italia con oltre 25.000 copie vendute."}
{"id": "8940123", "revid": "124939340", "url": "https://it.wikipedia.org/wiki?curid=8940123", "title": "\u00c9tienne Marilley", "text": "Biografia.\nFiglio di Joseph-Alexis, fabbro, e di Marie-Jos\u00e8phe Pilloud, frequent\u00f2 il collegio dei gesuiti Saint-Michel a Friburgo, dove in seguito studi\u00f2 teologia tra 1826 e il 1830. Fu vicario a Echallens e Ginevra, e direttore del seminario di Friburgo (dal 1835 al 1839), nuovamente vicario (1839) e parroco a Ginevra (1843). Nonostante il governo cantoniero ginevrino lo avesse rifiutato ed espulso dal nel 1844, fu nominato vescovo di Losanna e Ginevra nel 1846 da papa Gregorio XVI e consacrato dall'arcivescovo Alessandro Macioti.\nMobilit\u00f2 il clero e i fedeli per il Sonderbund e difese i privilegi della Chiesa (soprattutto nel campo dell'educazione) contro il governo radicale friburghese. Quando, nel 1848, diede il consenso al giuramento di fedelt\u00e0 alla nuova Costituzione solo con delle riserve, fu imprigionato nel castello di Chillon e, con l'approvazione della Conferenza dei cantoni diocesani, espulso verso la Francia, da dove torn\u00f2 nel 1856. Ritiratosi quale vescovo diocesano nel 1879, nel 1883 fu nominato arcivescovo titolare di Mira.\nGenealogia episcopale.\nLa genealogia episcopale \u00e8:\nLa successione apostolica \u00e8:"}
{"id": "8940124", "revid": "6923", "url": "https://it.wikipedia.org/wiki?curid=8940124", "title": "Apple Music 1", "text": "Apple Music 1, precedentemente denominato come Beats 1, \u00e8 una stazione radio musicale 24/7 di propriet\u00e0 e gestito dalla Apple. \u00c8 accessibile tramite l'applicazione Apple Music su computer, smartphone o tablet, altoparlante intelligente (come l'Apple Homepod) e attraverso l'applicazione web browser di Apple Music.\nApple Music 1 trasmette un mix di musica pop, rap e indie. I presentatori in prima serata includono Zane Lowe, Ebro Darden e Matt Wilkinson.\nApple Music Hits offre un catalogo completo delle pi\u00f9 grandi canzoni degli anni '80, '90 e 2000.\nApple Music Country offre un mix di canzoni country vecchie e nuove.\nApple Music Radio \u00e8 trasmesso in streaming a 64kbit/s e 256kbit/s, utilizzando il protocollo HTTP Live Streaming e il codec audio HE-AAC."}
{"id": "8940128", "revid": "686936", "url": "https://it.wikipedia.org/wiki?curid=8940128", "title": "Washington Redskins 1990", "text": "La stagione 1990 dei Washington Redskins \u00e8 stata la 59\u00aa della franchigia nella National Football League e la 54\u00aa a Washington. A differenza dell'anno precedente, il record finale di 10-6 fu sufficiente per centrare i playoff per la prima volta dal 1987. Nel primo turno la squadra batt\u00e9 i Philadelphia Eagles dopo di che fu eliminata la settimana seguente dai San Francisco 49ers campioni in carica.\nCalendario.\nNote: gli avversari della propria division sono in grassetto."}
{"id": "8940148", "revid": "62748", "url": "https://it.wikipedia.org/wiki?curid=8940148", "title": "Grecia ellenistica", "text": "Per Grecia ellenistica si intende il periodo storico di quel paese, successivo alla Grecia classica, tra la morte di Alessandro Magno nel 323 a.C. e l'annessione del cuore della Lega achea da parte della Repubblica romana. Ci\u00f2 culmin\u00f2 nella battaglia di Corinto del 146 a.C., una schiacciante vittoria romana nel Peloponneso, che port\u00f2 alla distruzione di Corinto e diede inizio al periodo della Grecia romana. La fine definitiva della Grecia ellenistica avvenne a seguito della battaglia di Azio, nel 31 a.C., quando il futuro imperatore Augusto sconfisse la regina greca tolemaica Cleopatra e Marco Antonio, conquistando l'anno successivo Alessandria, l'ultimo grande centro della Grecia ellenistica.\nIl periodo ellenistico inizi\u00f2 con le guerre dei diadochi, scontri armati tra gli ex generali di Alessandro Magno per dividersi il suo impero in Europa, Asia e Nord Africa. Le guerre durarono fino al 275 a.C., con la caduta delle dinastie degli Argeadi e degli Antipatridi della Macedonia a favore della dinastia antigonide. L'era fu anche segnata da guerre successive tra il Regno di Macedonia e i suoi alleati, contro la Lega etolica, la Lega achea e la citt\u00e0-stato di Sparta.\nDurante il regno di Filippo V di Macedonia i macedoni non solo persero la guerra di Creta a causa di un'alleanza guidata da Rodi, ma anche la loro precedente alleanza con Annibale di Cartagine li coinvolse nella prima e nella seconda guerra macedone con l'antica Roma. La debolezza percepita della Macedonia, all'indomani di questi conflitti, incoraggi\u00f2 Antioco III il Grande, dell'Impero seleucide, a invadere la Grecia continentale, ma la sua sconfitta, ad opera dei romani alle Termopili nel 191 a.C. e a Magnesia nel 190 a.C., assicur\u00f2 la posizione di Roma come principale potenza militare nella Regione. Entro circa due decenni dalla conquista della Macedonia, nel 168 a.C. e dell'Epiro nel 167 a.C., i romani avrebbero infine controllato l'intera Grecia.\nDurante il periodo ellenistico l'importanza della Grecia vera e propria, all'interno del mondo di lingua greca, diminu\u00ec drasticamente. I grandi centri della cultura ellenistica divennero Alessandria e Antiochia, rispettivamente capitali dell'Egitto tolemaico e della Siria seleucide. Importanti furono anche le citt\u00e0 di Pergamo, Efeso, Rodi e Seleucia, e la crescente urbanizzazione del Mediterraneo orientale fu una caratteristica dell'epoca.\nMacedonia.\nLe imprese di Alessandro portarono una serie di conseguenze sulle citt\u00e0-stato greche. Allargarono notevolmente gli orizzonti dei Greci, facendo sembrare meschini e poco importanti gli infiniti conflitti tra le citt\u00e0 che avevano segnato il V e il IV secolo a.C. Portarono a una costante emigrazione, in particolare dei giovani e degli ambiziosi, verso i nuovi imperi greci a est. Molti greci emigrarono ad Alessandria, Antiochia e in molte altre nuove citt\u00e0 ellenistiche fondate sulla scia di Alessandro, fino a quelle regioni che oggi sono l'Afghanistan e il Pakistan, dove il regno greco-battriano e il regno indo-greco sopravvissero fino alla fine del I secolo a.C.\nLa sconfitta delle citt\u00e0 greche ad opera di Filippo e di Alessandro fece comprendere ai greci che le loro citt\u00e0-stato non avrebbero mai pi\u00f9 potuto essere poteri a pieno titolo e che l'egemonia della Macedonia e dei suoi stati successori non avrebbe potuto essere sfidata a meno che le citt\u00e0-stato non si fossero unite, o almeno avessero costituito una federazione. I greci apprezzavano troppo la loro indipendenza locale per prendere in considerazione un'unificazione, ma fecero diversi tentativi per formare federazioni attraverso le quali avrebbero potuto sperare di riaffermare la loro indipendenza.\nDopo la morte di Alessandro si scaten\u00f2 una lotta per il potere tra i suoi generali, che port\u00f2 alla disgregazione del suo impero e alla creazione di una serie di nuovi regni. La Macedonia cadde sotto Cassandro, figlio del principale generale di Alessandro, Antipatro, che dopo diversi anni di guerra divenne padrone della maggior parte del resto della Grecia. Fond\u00f2 una nuova capitale macedone a Salonicco e fu generalmente un governante illuminato.\nIl potere di Cassandro fu sfidato da Antigono, sovrano dell'Anatolia, il quale promise alle citt\u00e0 greche che avrebbe ripristinato la loro libert\u00e0 se lo avessero sostenuto. Ci\u00f2 port\u00f2 a rivolte, con risultati positivi, contro i governanti locali di Cassandro. Nel 307 a.C., il figlio di Antigono, Demetrio, conquist\u00f2 Atene e ne ripristin\u00f2 il suo sistema democratico che era stato soppresso da Alessandro. Ma nel 301 a.C. una coalizione di Cassandro e degli altri re ellenistici sconfisse Antigono nella battaglia di Ipso, ponendo cos\u00ec fine alla sua sfida.\nTuttavia, dopo la morte di Cassandro nel 298 a.C., Demetrio conquist\u00f2 il trono della Macedonia e ottenne il controllo della maggior parte della Grecia. Fu sconfitto da una seconda coalizione di sovrani greci nel 285 a.C. e il dominio della Grecia pass\u00f2 al re Lisimaco di Tracia. Questi fu a sua volta sconfitto e ucciso nel 280 a.C. Il trono macedone pass\u00f2 quindi al figlio di Demetrio, Antigono II, che sconfisse anche lui un'invasione delle terre greche da parte dei Galli, che in quel periodo erano stanziati nei Balcani. La battaglia contro i Galli un\u00ec gli Antigonidi di Macedonia e i Seleucidi di Antiochia, un'alleanza diretta anche contro la pi\u00f9 ricca potenza ellenistica, i Tolomei d'Egitto.\nAntigono II regn\u00f2 fino alla sua morte, nel 239 a.C., e la sua famiglia mantenne il trono macedone fino a quando non fu soppresso dai romani nel 146 a.C. Il loro controllo sulle citt\u00e0 stato greche fu tuttavia intermittente, poich\u00e9 altri governanti, in particolare i Tolomei, sovvenzionarono partiti anti-macedoni in Grecia per minare il potere degli Antigonidi. Antigono cre\u00f2 una guarnigione a Corinto, il centro strategico della Grecia, ma Atene, Rodi, Pergamo e altri stati greci mantennero una sostanziale indipendenza e costituirono la Lega etolica come mezzo per difenderla. Anche Sparta rimase indipendente, ma generalmente rifiut\u00f2 di entrare a far parte di qualsiasi lega.\nNel 267 a.C., Tolomeo II persuase le citt\u00e0 greche a ribellarsi contro Antigono, in quella che divenne la guerra cremonidea, dal nome del condottiero ateniese Cremonide. Le citt\u00e0 furono sconfitte e Atene perse la sua indipendenza e le sue istituzioni democratiche. La lega etolica era limitata al Peloponneso, ma quando le fu permesso di ottenere il controllo di Tebe, nel 245 a.C., divenne un alleato della Macedonia. Ci\u00f2 segn\u00f2 la fine di Atene come attore politico, sebbene fosse rimasta la citt\u00e0 pi\u00f9 grande, pi\u00f9 ricca e pi\u00f9 coltivata della Grecia. Nel 255 a.C., Antigono sconfisse la flotta egiziana a Cos e port\u00f2 anche le isole dell'Egeo, tranne Rodi, sotto il suo governo.\nCitt\u00e0 stato e leghe.\nNonostante la riduzione del loro potere politico e dell'autonomia, le citt\u00e0 stato o polis greche continuarono ad essere la forma di base dell'organizzazione politica e sociale in Grecia. Quelle classiche come Atene ed Efeso crebbero e persino prosperarono in questo periodo. Mentre la guerra tra le citt\u00e0 greche continuava, queste risposero alla minaccia degli stati ellenistici post alessandrini unendosi in alleanze o diventando alleati di un forte stato ellenistico che poteva venire in loro difesa rendendole cos\u00ec \"asilo\" o inviolate agli attacchi di altre citt\u00e0.\nGli Etoli e gli Achei svilupparono forti stati federali o leghe (\"koinon\"), che erano governate dai consigli dei rappresentanti delle citt\u00e0 e dalle assemblee dei cittadini della lega. Inizialmente ad esclusiva struttura etnica, queste leghe in seguito iniziarono a includere citt\u00e0 al di fuori delle loro regioni tradizionali. La lega achea alla fine comprendeva tutto il Peloponneso tranne Sparta, mentre la lega etolica si espanse in Focide. Durante il terzo secolo a.C. queste leghe furono in grado di difendersi contro la Macedonia e la lega etolica sconfisse un'invasione celtica della Grecia a Delfi.\nDopo la morte di Alessandro, Atene era stata sconfitta da Antipatro nella guerra lamiaca e il suo porto del Pireo ospitava una guarnigione macedone. Per contrastare il potere della Macedonia sotto Cassandro, Atene corteggi\u00f2 alleanze con altri sovrani ellenistici come Antigono I Monoftalmo, e nel 307 questi invi\u00f2 suo figlio Demetrio a catturare la citt\u00e0. Dopo che Demetrio conquist\u00f2 la Macedonia, Atene divenne alleata dell'Egitto tolemaico nel tentativo di ottenere la sua indipendenza da Demetrio, e con le truppe tolemaiche riusc\u00ec a ribellarsi e a sconfiggere la Macedonia nel 287, anche se il Pireo rimase presidiato. Atene combatt\u00e9 guerre pi\u00f9 infruttuose contro la Macedonia, con aiuti tolemaici, come la guerra cremonidea. Il regno tolemaico era divenuto il principale alleato della citt\u00e0, sostenendola con truppe, denaro e materiale in molteplici conflitti. Atene ricompens\u00f2 il regno tolemaico nel 224/223 a.C. denominando il tredicesimo phyle, \"Ptolemais\", e stabilendo un culto religioso chiamato \"Ptolemaia\". L'Atene ellenistica vide anche l'ascesa della Nuova commedia e delle scuole di filosofia ellenistiche come lo stoicismo e l'epicureismo. Entro la fine del secolo, gli Attalidi di Pergamo divennero mecenati e protettori di Atene mentre l'impero tolemaico si andava indebolendo. In seguito Atene avrebbe anche stabilito un culto per il re di Pergamo, Attalo I.\nFilippo V.\nAntigono II mor\u00ec nel 239 a.C. La sua morte vide un'altra rivolta delle citt\u00e0-stato della lega achea, la cui figura dominante era Arato di Sicione. Il figlio di Antigono, Demetrio II, mor\u00ec nel 229 a.C., lasciando un bambino (Filippo V) come re, con il generale Antigono Dosone come reggente. Gli Achei, sebbene nominalmente soggetti a Tolomeo, erano in effetti indipendenti e controllavano la maggior parte della Grecia meridionale e Atene rimase lontana da questo conflitto.\nSparta rimase ostile agli Achei e nel 227 a.C. il re di Sparta Cleomene III invase l'Acaia e prese il controllo della Lega. Arato preferiva la lontana Macedonia alla vicina Sparta e si alle\u00f2 con Dosone, che nel 222 a.C. sconfisse gli Spartani e si annett\u00e9 la loro citt\u00e0. Questa fu la prima volta che Sparta veniva occupata da una potenza straniera.\nFilippo V, che sal\u00ec al potere alla morte di Dosone nel 221 a.C., fu l'ultimo sovrano macedone con il talento e l'opportunit\u00e0 di unire la Grecia e preservare la sua indipendenza contro la \"nuvola che stava sorgendo a ovest\": il potere sempre crescente di Roma. Era conosciuto come \"il beniamino di Hellas\". Sotto i suoi auspici, la pace di Naupactus (217 a.C.) pose fine al conflitto tra la Macedonia e le leghe greche, e in quel momento controllava tutta la Grecia ad eccezione di Atene, Rodi e Pergamo.\nNel 215 a.C., tuttavia, Filippo form\u00f2 un'alleanza con Cartagine, nemica di Roma, che per la prima volta attir\u00f2 Roma direttamente negli affari greci. Roma attir\u00f2 prontamente le citt\u00e0 achee lontano dalla loro lealt\u00e0 nominale a Filippo e form\u00f2 alleanze con Rodi e Pergamo, a quel tempo la potenza preponderante in Asia Minore. La Prima guerra macedonica scoppi\u00f2 nel 212 a.C. e termin\u00f2 in modo inconcludente nel 205 a.C., ma la Macedonia era considerata come nemica di Roma. L'alleata di Roma, Rodi, ottenne il controllo delle isole dell'Egeo.\nNel 202 a.C., Roma sconfisse Cartagine e fu libera di rivolgere la sua attenzione verso est, sollecitata dai suoi alleati greci, Rodi e Pergamo. Nel 198 a.C., scoppi\u00f2 la seconda guerra macedonica per ragioni oscure, ma molto probabilmente perch\u00e9 Roma vedeva la Macedonia come un potenziale alleato dei Seleucidi, la pi\u00f9 grande potenza dell'est. Gli alleati di Filippo in Grecia lo abbandonarono e nel 197 a.C. fu definitivamente sconfitto alla Battaglia di Cinocefale dal proconsole romano Tito Quinzio Flaminino.\nFortunatamente per i greci, Flaminino era un uomo moderato e un ammiratore della cultura greca. Filippo dovette arrendersi alla sua flotta e diventare un alleato romano, ma per il resto fu risparmiato. Ai Giochi istmici del 196 a.C. Flaminino dichiar\u00f2 libere tutte le citt\u00e0 greche, sebbene a Corinto e nella Calcide fossero poste guarnigioni romane. Ma la libert\u00e0 promessa da Roma era un'illusione. Tutte le citt\u00e0, tranne Rodi, furono iscritte a una nuova Lega che alla fine era controllata da Roma, e le democrazie furono sostituite da regimi aristocratici alleati di Roma.\nAscesa di Roma.\nNel 192 a.C., scoppi\u00f2 la guerra tra Roma e il governatore seleucide Antioco III. Questi invase la Grecia con un esercito di 10.000 uomini e fu eletto comandante in capo degli Etoli. Alcune citt\u00e0 greche ora pensavano ad Antioco come al loro salvatore dal dominio romano, ma la Macedonia si un\u00ec a Roma. Nel 191 a.C., i romani sotto Manio Acilio Glabrio lo misero in rotta alle Termopili e lo obbligarono a ritirarsi in Asia. Nel corso di questa guerra le truppe romane si trasferirono per la prima volta in Asia, dove sconfissero nuovamente Antioco a Magnesia al Sipilo (190 a.C.). La Grecia ora si trovava sulla linea di comunicazione tra Roma e l'Oriente, e i soldati romani divennero una presenza permanente. La pace di Apamea (188 a.C.) lasci\u00f2 Roma in una posizione dominante in tutta la Grecia.\nNegli anni successivi Roma fu coinvolta pi\u00f9 a fondo nella politica greca, poich\u00e9 la parte sconfitta in ogni controversia fece appello a Roma per chiedere aiuto. La Macedonia era ancora indipendente, sebbene nominalmente un alleato romano. Quando Filippo V mor\u00ec, nel 179 a.C., gli succedette il figlio Perseo, che come tutti i re macedoni sognava di unire i greci sotto il dominio macedone. La Macedonia era ormai troppo debole per raggiungere questo obiettivo, ma l'alleato di Roma Eumene II di Pergamo persuase Roma che Perseo costituiva una potenziale minaccia.\nFine dell'indipendenza greca.\nA seguito degli intrighi di Eumene, Roma dichiar\u00f2 guerra alla Macedonia, nel 171 a.C., portando 100.000 soldati in Grecia. La Macedonia non poteva competere con questo esercito e Perseo non fu in grado di radunare gli altri stati greci in suo aiuto. La mancanza di grandi condottieri nelle file dei romani gli permise di resistere per tre anni, ma nel 168 a.C. i romani inviarono Lucio Emilio Paolo Macedonico in Grecia, e a Pidna i macedoni furono sconfitti in modo schiacciante. Perseo fu catturato e portato a Roma, il regno di Macedonia fu suddiviso in quattro stati pi\u00f9 piccoli e tutte le citt\u00e0 greche che lo aiutarono, anche retoricamente, furono punite. Persino gli alleati di Roma, Rodi e Pergamo, persero la loro indipendenza.\nSotto la guida di un avventuriero chiamato Andrisco, la Macedonia si ribell\u00f2 al dominio romano nel 149 a.C. e l'anno successivo venne annessa divenendo una provincia romana, il primo degli stati greci a subire questa sorte. Roma chiedeva ora che la Lega achea, l'ultima roccaforte dell'indipendenza greca, venisse sciolta. Gli Achei rifiutarono e, pensando che avrebbero potuto anche morire combattendo, dichiararono guerra a Roma. La maggior parte delle citt\u00e0 greche si schier\u00f2 dalla parte degli Achei e anche gli schiavi furono liberati per combattere per l'indipendenza greca. Il console romano Lucio Mummio Acaico avanz\u00f2 dalla Macedonia e sconfisse i Greci a Corinto, che fu rasa al suolo.\nNel 146 a.C., la penisola greca, ma non le isole, divenne un protettorato romano. Furono imposte tasse romane, tranne che ad Atene e Sparta, e tutte le citt\u00e0 dovettero accettare il governo degli alleati locali di Roma. Nel 133 a.C., l'ultimo re di Pergamo mor\u00ec e lasci\u00f2 il suo regno a Roma: ci\u00f2 port\u00f2 la maggior parte della penisola dell'Egeo sotto il diretto dominio romano come parte della provincia dell'Asia.\nLa caduta finale della Grecia avvenne nell'88 a.C., quando il re Mitridate del Ponto si ribell\u00f2 contro Roma e massacr\u00f2 fino a 100.000 romani e alleati romani in tutta l'Asia Minore. Sebbene Mitridate non fosse greco, molte citt\u00e0 greche, inclusa Atene, rovesciarono i loro governanti fantoccio romani e si unirono a lui. Quando fu cacciato dalla Grecia, dal generale romano Lucio Cornelio Silla, la vendetta romana cadde di nuovo sulla Grecia e le citt\u00e0 greche non si ripresero mai pi\u00f9. Mitridate fu infine sconfitto da Gneo Pompeo Magno nel 65 a.C.\nUlteriore rovina fu portata in Grecia dalle guerre civili romane, che furono in parte combattute in Grecia. Infine, nel 27 a.C., Augusto annesse direttamente la Grecia al nuovo Impero romano come provincia dell'Acaia. Le lotte con Roma avevano spopolato e demoralizzato alcune zone della Grecia. Tuttavia, il dominio romano, se non altro, pose fine alla guerra e citt\u00e0 come Atene, Corinto, Salonicco e Patrasso recuperarono presto la loro prosperit\u00e0."}
{"id": "8940151", "revid": "1149807", "url": "https://it.wikipedia.org/wiki?curid=8940151", "title": "Capitoli di Jujutsu kaisen - Sorcery Fight", "text": "Questa \u00e8 la lista dei capitoli di \"Jujutsu kaisen - Sorcery Fight\", manga di Gege Akutami serializzato dalla Sh\u016beisha sulla rivista settimanale \"Weekly Sh\u014dnen Jump\" a partire dal 5 marzo 2018. I singoli capitoli vengono poi raccolti e pubblicati in volumi \"tank\u014dbon\". Nel luglio 2019, Planet Manga ne ha annunciato la pubblicazione italiana, che \u00e8 iniziata a ottobre 2019.\nCapitoli non ancora in formato \"tank\u014dbon\".\nI seguenti capitoli sono apparsi su \"Weekly Sh\u014dnen Jump\" in Giappone ma non sono ancora stati stampati in formato \"tank\u014dbon\"."}
{"id": "8940156", "revid": "203463", "url": "https://it.wikipedia.org/wiki?curid=8940156", "title": "Regio di Parma", "text": ""}
{"id": "8940163", "revid": "657000", "url": "https://it.wikipedia.org/wiki?curid=8940163", "title": "Colonne sonore di One Piece", "text": "Questa \u00e8 la lista delle colonne sonore di \"One Piece\", franchise tratto dal manga omonimo di Eiichir\u014d Oda e comprendente una serie televisiva, film anime e videogiochi. La colonna sonora di queste opere \u00e8 stata composta da K\u014dhei Tanaka e Shir\u014d Hamaguchi e pubblicata in diversi CD, singoli e raccolte. La serie utilizza anche diversi brani di altri artisti come sigle di apertura e di chiusura.\nSigle.\n\"One Piece\" utilizza diverse sigle di apertura e di chiusura, interpretate da artisti popolari. Fino a oggi, se ne contano ventitr\u00e9 di apertura (compresa una speciale) e diciotto di chiusura. Le sigle finali non vengono pi\u00f9 usate dall'episodio 279 e, dall'episodio 284, le sigle di apertura hanno una durata maggiore.\nL'edizione italiana trasmessa su Italia 1 ha utilizzato al loro posto tre canzoni appositamente scritte, usate sia in apertura che in chiusura. Con la ripresa della messa in onda dei nuovi episodi a partire dal 509 il 7 aprile 2014, la colonna sonora giapponese \u00e8 stata mantenuta e viene utilizzata la sigla originale sia come apertura che chiusura; a quest'ultima sono applicati inoltre i crediti italiani."}
{"id": "8940168", "revid": "1935652", "url": "https://it.wikipedia.org/wiki?curid=8940168", "title": "Diocesi di Gracias", "text": "La diocesi di Gracias (in latino: \"Dioecesis Gratiensis\") \u00e8 una sede della Chiesa cattolica in Honduras suffraganea dell'arcidiocesi di Tegucigalpa. \u00c8 retta dal vescovo Walter Guill\u00e9n Soto, S.D.B.\nTerritorio.\nLa diocesi comprende i dipartimenti honduregni di Lempira e Intibuc\u00e1 nella parte occidentale del Paese.\nSede vescovile \u00e8 la citt\u00e0 di Gracias, dove si trova la cattedrale di San Marco evangelista.\nIl territorio si estende su una superficie di 7.357\u00a0km\u00b2 ed \u00e8 suddiviso in 21 parrocchie.\nStoria.\nLa diocesi \u00e8 stata eretta il 27 aprile 2021 da papa Francesco, ricavandone il territorio dalla diocesi di Santa Rosa de Cop\u00e1n.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi, al momento dell'erezione nel 2021, aveva una popolazione di 574.693 persone."}
{"id": "8940173", "revid": "110157", "url": "https://it.wikipedia.org/wiki?curid=8940173", "title": "\u017dv\u0117rynas", "text": "\u017dv\u0117rynas (letteralmente il \"serraglio\") \u00e8 uno dei quartieri pi\u00f9 antichi e delle seni\u016bnija pi\u00f9 piccole di Vilnius, la capitale della Lituania. Secondo il censimento del 2011, nella sua area di 2,6 km\u00b2 risiedono 11.079 abitanti: \u017dv\u0117rynas si trova sulle rive del fiume Neris e a ovest del Palazzo del Seimas. Il corso d'acqua circonda il distretto da tre lati e lo isola dal resto della citt\u00e0. Dall'altra parte del fiume, a nord-ovest, si trova il parco Vingis. Inizialmente zona di caccia privata fuori citt\u00e0 fino alla fine del XIX secolo, in seguito \u017dv\u0117rynas si \u00e8 sviluppato come quartiere residenziale di lusso: molte abitazioni in legno, con grandi decorazioni stilistiche, sono visibili ancora oggi.\nStoria.\nOriginariamente il distretto rientrava nei possedimenti del granduca Vitoldo il Grande, che vi cre\u00f2 una riserva boscosa a scopo venatorio, e successivamente alla famiglia Radziwi\u0142\u0142, che costru\u00ec una casa di caccia in legno nella zona e consent\u00ec la presenza di animali selvatici per perseguire gli stessi fini di Vitoldo (da qui l'origine del nome del sito). Nel 1825 fu costruita una residenza estiva che in seguito divenne la residenza del governatore generale del Governatorato di Vilna, mentre alla fine del XIX secolo, \u017dv\u0117rynas divenne di propriet\u00e0 dell'imprenditore russo Vasilij Martinson, il quale a sua volta vendette singoli appezzamenti di terreno ai residenti della citt\u00e0. Nel 1901, la localit\u00e0 turistica fu incorporata al comune di Vilnius e rimase prevalentemente residenziale, venendovi costruite pochissime imprese industriali. Dopo che la Lituania riacquis\u00ec l'indipendenza nel 1990, \u017dv\u0117rynas \u00e8 diventato uno dei quartieri pi\u00f9 prestigiosi della capitale a causa della vicinanza al Seimas, del numero di ambasciate ivi presenti, del fiume Neris e del parco Vingis. \u017dv\u0117rynas conta una serie di istituzioni governative e scolastiche, societ\u00e0 finanziarie e assicurative, nonch\u00e9 istituzioni sanitarie e l'unica sinagoga kenesa presente nella capitale. Esistono anche la chiesa ortodossa russa di Nostra Signora del Segno (eretta tra il 1899 e il 1903) vicino al ponte \u017dv\u0117rynas (1907), la cappella ortodossa (1871) vicino al ponte pedonale di Vingis e la chiesa cattolica nella parte settentrionale del distretto, il cui progetto della seconda non termin\u00f2 in maniera fedele al piano originale a causa dello scoppio della prima guerra mondiale (le torri della facciata e la cupola non furono infatti mai costruite). \u017dv\u0117rynas \u00e8 famosa per la sua architettura in legno ben conservata e mantenuta e per le ville in mattoni risalenti al periodo interbellico, nonch\u00e9 esempi di architettura moderna. Si contano pi\u00f9 di cento residenze estive in legno e ville cittadine, costruite principalmente negli anni 1890-1910. Il quartiere in stile moderno dei compositori, composto da 16 ville, \u00e8 stato progettato per i principali musicisti lituani e per ospitare in un palazzo per concerti ed eventi vari, risalente agli anni Sessanta. Anche il prestigioso ginnasio ebraico Sholem Aleichem ha sede a \u017dv\u0117rynas."}
{"id": "8940174", "revid": "198277", "url": "https://it.wikipedia.org/wiki?curid=8940174", "title": "Circuito di Hanoi", "text": "LHanoi Street Circuit (vietnamita: Tru'\u00f2ng dua ph\u00f4 H\u00e0 N\u00f4i) \u00e8 un circuito cittadino semipermanente situato ad Hanoi, la capitale del Vietnam. \nProgettato dall'architetto Hermann Tilke, \u00e8 stato costruito per ospitare il Gran Premio del Vietnam, appuntamento inizialmente previsto per il Campionato mondiale di Formula 1 2020 e successivamente cancellato a causa della pandemia di COVID-19.\nIl layout del circuito.\nIl circuito \u00e8 lungo 5.613 m. \nIl giro inizia con la stretta prima curva a sinistra porta verso una lunga e ancor pi\u00f9 stretta curva verso destra che si allarga lievemente, poi l'angolo della curva diminuisce nuovamente in curva 3 (sempre verso destra) e, dopo la veloce S formata da 4 e 5 si arriva su un lungo rettilineo su cui \u00e8 disponibile il DRS. \nDopo il rettilineo si giunge a curva 6, che \u00e8 a 90 gradi e verso destra. Questa curva, creata con lo scopo di permettere sorpassi nella zona di frenata, porta poi in una curva a sinistra, anch'essa con angolo di 90 gradi circa, che si evolve in una lunga curva sempre verso sinistra che poi termina in una veloce sinistra che porta sul rettilineo pi\u00f9 lungo del tracciato (sequenza di curve molto simile a quella da curva 1 a curva 5). Dopo il lungo rettilineo (sul quale \u00e8 presente la seconda zona DRS) si raggiunge lo stretto tornante verso sinistra di curva 11. \nLa zona di frenata di curva 11 sarebbe dovuta essere uno dei principali punti di sorpasso dell'intero tracciato. Dopo il tornante si incontra la veloce curva 12, e dopo un breve rettilineo si raggiunge curva 13, verso destra e a 90 gradi, che porta nella sezione finale del circuito, composta dalla serie di curve veloci che va dalla 14 alla 21 e che terminano in un tornante a curva 22, dopodich\u00e9 si raggiunge curva 23, una curva anch'essa a 90 gradi e verso sinistra, infine si raggiunge il rettilineo di partenza, su cui \u00e8 installata la terza e ultima zona di attivazione del DRS. \nIl design presenta tutti i tipici elementi di un circuito progettato da Hermann Tilke: il complesso che va da curva 1 a 5 e il complesso che va da 6 a 9 sono simile a quelli presenti nel Circuito di Sepang (curva 1 e 2) e nel Circuito di Shanghai (curve da 1 a 4); la serie di veloci S che va da 14 a 21 \u00e8 simile a quello del Circuito delle Americhe (curve da 2 a 9). I lunghi rettilinei sono anch'essi presenti in tutti i design di Tilke, e le numerose curve a 90 gradi sparse sul tracciato sono presenti in vari dei suoi circuiti, come nel Circuito di Yas Marina (nell'ultimo settore in particolare) e nell'Autodromo di So\u010di, in Russia.\nIl circuito \u00e8 presente nel videogioco \"F1 2020\" pubblicato da Codemasters."}
{"id": "8940176", "revid": "1745361", "url": "https://it.wikipedia.org/wiki?curid=8940176", "title": "Demiurgo (antica Grecia)", "text": ""}
{"id": "8940182", "revid": "1442080", "url": "https://it.wikipedia.org/wiki?curid=8940182", "title": "Fran Detela", "text": "Biografia.\nFran Detela termin\u00f2 la scuola secondaria a Lubiana (era un compagno di classe di Ivan Tav\u010dar) e in seguito \u00e8 andato a Vienna per studiare lingue classiche e francese. Dopo aver terminato i suoi studi l\u00ec, divenne professore in citt\u00e0 e in seguito preside del Liceo di Novo Mesto, dove prest\u00f2 servizio dal 1890 al 1906.\nFran Detela si mise in evidenza con i racconti \"Piccola vita\" (\"Malo \u017eivljenie\", 1882), \"L'immigrato\" (\"Prihaja\u010d\", 1888) e \"Il signor Lisec\" (\"Gospod Lisec\", 1894), incentrati su argomenti regionali, impreziositi da approfondimenti psicologici assieme alla descrizione delle trasformazioni economiche attuati nelle localit\u00e0 paesane.\nLe sue opere successive si caratterizzarono per una tendenza legittimistica e clericale, unite ad un entusiasmo per uno stile di vita composto da una moderata soddisfazioni di bisogni personali e sociali, come evidenziarono le prose umoristiche \"Patriottismo di provincia\" (\"Rodoljubje na de\u017eeli\", 1908), \"La nuova vita\" (\"Novo \u017eivljenje\", 1908), \"Compagni di iscuola\" (\"So\u0161olci\", 1911), \"Luce ed ombra\" (\"Svetloba in senca\", 1916).\nNell'arco della sua carriera Detela scrisse un'opera particolarmente significativa, intitolata \"Terzetto\" (\"Trojka\", 1897); sullo sfondo della limitata societ\u00e0 provinciale, l'autore narr\u00f2 con uno stile veristico le ambizioni e i desideri di tre intellettuali che dopo gli studi a Vienna sono ritornati in provincia e provano un duplice sentimento, di delusione per il grigiore della vita provinciale e di entusiasmo per l'apparizione di una affascinante donna, che per\u00f2 viene uccisa da un suo corteggiatore.\nLe sue opere si caratterizzarono per la giocosit\u00e0 satirica, la critica benevola della vita e gli insegnamenti cattolici. I protagonisti positivi sono in genere buoni, onesti, laboriosi, mentre quelli negativi sono parassiti, egoisti, falsi patrioti, speculativi e eccessivamente concentrati sull'arte o sulla religione. Inoltre non dimentica mai di aggiungere uno o due consigli di morale."}
{"id": "8940188", "revid": "755885", "url": "https://it.wikipedia.org/wiki?curid=8940188", "title": "Battle of the Garages, Vol. 3", "text": "Battle of the Garages, Vol. 3 \u00e8 il terzo album della omonima collana discografica, pubblicato negli USA nel 1984 dalla Voxx Records."}
{"id": "8940210", "revid": "1325796", "url": "https://it.wikipedia.org/wiki?curid=8940210", "title": "Qualificazioni al campionato mondiale di calcio a 5 2021 - AFC", "text": "Le qualificazioni alla FIFA Futsal World Cup 2021, si sono disputate dal 20 al 25 maggio 2021.\nFormula.\nInizialmente le 5 squadre qualificate alla fase finale per l'AFC dovevano essere le 5 migliori squadre all'AFC Futsal Championship 2020, ma successivamente alla cancellazione l'AFC ha provveduto all'attuazione di un criterio fra le 3 opzioni proposte.\nSorteggio.\nIl sorteggio dei playoff si \u00e8 svolto il 27 aprile 2021.\nRisultati.\nTutte le partite sono state disputate, per motivi logistici, al Khor Fakkan Sports Club di Khawr Fakk\u0101n, negli Emirati Arabi Uniti. Gli orari sono espressi nel fuso orario locale (UAEST, UTC+4).\nSquadre qualificate al campionato mondiale.\nLe seguenti squadre si sono qualificate alla FIFA Futsal World Cup 2021:"}
{"id": "8940214", "revid": "287204", "url": "https://it.wikipedia.org/wiki?curid=8940214", "title": "ASD Siena Hockey", "text": "L'ASD Siena Hockey (\"Mens Sana Siena Hockey\" fino al 1999) \u00e8 una societ\u00e0 italiana di hockey su pista con sede a Siena. I suoi colori sociali sono il blu, bianco e verde (quest'ultimo legato ai colori sociali della Polisportiva Mens Sana).\nStoria.\nL'hockey a Siena muove i primi passi nel 1908 quando l'Associazione Ginnastica Senese inizia a parlare di Hockey. Dopo oltre dieci anni, nel 1920, un gruppo di ragazzi che frequentavano S. Agata cominciano a dilettarsi nel pattinaggio coinvolgendo la sezione Hockey a rotelle (nata proprio nel 1928). \nDurante il periodo del fascismo, l'hockey su pista prende piede non solo a Siena ma anche in altre zone del territorio italiano, grazie a Turati che rilancia e rinnova questa disciplina, riorganizzando la federazione e ristabilendo un campionato di Hockey a rotelle. Il motivo del rilancio sembra fu promosso dal fatto che il figlio del Duce, Bruno Mussolini, fosse un estimatore del pattinaggio e un buon giocatore di Hockey.\nDopo le mosse di Turati, nel 1932 si ha il 1\u00b0 storico campionato di Hockey su pista, organizzato nella capitale. Fu un campionato che coinvolse pochissime squadre (4), oltre a Novara, Milan e Gloria, c'era anche la Mens Sana Siena Hockey. Il trofeo fu vinto dal Milan, nonostante una buona partecipazione della societ\u00e0 senese. \nL'anno successivo, nel 1933, il campionato vide un'ampia partecipazione di altre societ\u00e0 (13 in totale) ed il piazzamento della Mens Sana Siena Hockey fu un vero successo (3\u00ba posto alle spalle di Novara e Padova), vista la difficolt\u00e0 economica iniziale che in un primo momento aveva portato la societ\u00e0 senese a non partecipare al campionato. Fu deciso che le prime otto squadre meglio classificate avrebbero partecipato alla 1\u00aa Divisione (l'antenato dell'attuale Serie A1) e le restanti avrebbero preso parte alla 2\u00aa Divisione.\nGli anni '30 furono per la societ\u00e0 senese, davvero memorabili, tanto che in un incontro con una rappresentativa locale romana entrambe le societ\u00e0 furono definite le \"migliori squadre nazionali\". Il roster mensanino era composto da: Macucci, Marchi, Pianigiani, Ricci, Salvini e Trachi. Davanti a spalti gremiti la partita fin\u00ec 1-0 per i padroni di casa.\nNel 1935 la Mens Sana partecip\u00f2 al campionato con Novara, Sampierdarena e Busto Arsizio. Purtroppo per\u00f2 le difficolt\u00e0 economiche resero impossibile la partecipazione ai campionati negli anni successivi.\nGli anni '50-60.\nDopo svariati anni di inattivit\u00e0 agonistica, la societ\u00e0 senese viene riportata ai vertici dell'hockey italiano da Bruno Tiezzi (figura di spicco nell'hockey senese e italiano, ha lavorato sia come giocatore, poi allenatore, arbitro, presidente della sezione Hockey a Siena e ha ricoperto incarichi a livello nazionale nella Federazione, arrivando fino a livello internazionale). \nTiezzi propone un nuovo hockey: veloce, moderno, spettacolare. La squadra mensanina era composta da Calderai, Carli, Fineschi, Fratagnoli, Giamello, Gesuele, Landi, Leonardi, Toppi e Traversi. \nGli anni '70-80.\nDopo un periodo un po' buio per la societ\u00e0 senese, \u00e8 ancora Bruno Tiezzi a rivitalizzare l'ambiente chiamando Mauro Calderai, ex giocatore mensanino, alla guida della squadra. Calderai propone di ripartire dalle fondamenta lavorando sul settore giovanile. Questa mossa \u00e8 vincente e nel giro di qualche anno la Mens Sana passa dalle categorie pi\u00f9 basse fino alla serie B, passando per la serie C. La societ\u00e0, galvanizzata da un ritrovato entusiasmo e ambiente, prova il ritorno nella serie A con l'acquisto del fuoriclasse argentino Maldonado ma la promozione non arriva.\nGrazie all'ottimo ambiente universitario senese che fornisce un buon gruppo di atleti (provenienti da tutta Italia) la societ\u00e0 riesce a mantenere un posto nei campionati nazionali. Addirittura nel 1982, con l'arrivo di Grassi, Tassi e Marinoni la squadra mensanina centra la promozione in A2, serie cadetta di recentissima creazione.\nStrutture.\nDurante il periodo come sezione della Mens Sana Siena, il campo di gioco \u00e8 il Dodecaedro e successivamente il PalaChigi, intitolato a Bruno Tiezzi dopo la sua prematura scomparsa. \nDopo la separazione dalla Polisportiva, la squadra gioca alla pista Engels Lambardi, poco fuori le mura senesi. La tensostruttura ha una capienza di circa 100 posti.\nSociet\u00e0.\nL'ASD Siena Hockey comprende le sezioni di hockey su pista e pattinaggio artistico con un notevole numero di tesserati che ogni anno prendono parte ai campionati agonistici indetti dalla FISR.\nPalmar\u00e8s.\nTitoli nazionali.\n3 trofei\nBibliografia.\nFederico Valacchi, \"I muscoli della citt\u00e0: Dall'Associazione Ginnastica Senese alla Mens Sana\", Edizione Cantagalli, 1991"}
{"id": "8940216", "revid": "478814", "url": "https://it.wikipedia.org/wiki?curid=8940216", "title": "Zagreb Open 2021", "text": "Lo Zagreb Open 2021 \u00e8 stato un torneo maschile di tennis giocato sulla terra battuta. \u00c8 stata la 17\u00aa edizione del torneo e faceva parte della categoria Challenger 80 nell'ambito dell'ATP Challenger Tour 2021. Si \u00e8 giocato al Maksimir tennis centre di Zagabria, in Croazia, dal 10 al 16 maggio 2021.\nLe precedenti 16 edizioni sono state giocate dal 1996 al 2011 allo \u0160portski Park Mladost di Zagabria, sempre su campi in terra battuta. Dal 2012 al 2020 il torneo non si \u00e8 tenuto ed \u00e8 stato reinserito nel circuito per questa edizione del 2021.\nPartecipanti.\nAltri partecipanti.\nI seguenti giocatori hanno ricevuto una wild card:\nI seguenti giocatori sono entrati nel tabellone principale come alternate:\nI seguenti giocatori sono passati dalle qualificazioni:\nCampioni.\nSingolare.\nIn finale Sebasti\u00e1n B\u00e1ez ha sconfitto Juan Pablo Varillas con il punteggio di 3-6, 6-3, 6-1.\nDoppio.\nIn finale Evan King / Hunter Reese hanno sconfitto Andrej Golubev / Oleksandr Nedovjesov con il punteggio di 6-2, 7-6(4)"}
{"id": "8940233", "revid": "869733", "url": "https://it.wikipedia.org/wiki?curid=8940233", "title": "Ma che bel castello", "text": "Ma che bel castello \u00e8 stato un programma televisivo italiano per bambini in et\u00e0 prescolare andato in onda su Rai YoYo dall'11 aprile 2011. Dal 1\u00ba ottobre 2012 \u00e8 stata trasmessa una seconda edizione.\nLa trasmissione era prodotta da Rai Ragazzi in collaborazione con la Federazione Italiana Scuole Materne (FISM). Ogni puntata era dedicata a un grande artista e nel corso del programma, a cui partecipava Oreste Castagna, venivano raccontate storie ed eseguiti lavoretti manuali per educare i bambini alla creativit\u00e0."}
{"id": "8940234", "revid": "22475", "url": "https://it.wikipedia.org/wiki?curid=8940234", "title": "Cryptobatrachus", "text": "Cryptobatrachus \u00e8 un genere di anfibi della famiglia Hemiphractidae.\nDistribuzione e habitat.\nIl genere \u00e8 presente sui pendii delle Ande settentrionali e sulla Sierra Nevada de Santa Marta in Colombia e sulla Sierra de Perij\u00e1 in Venezuela.\nTassonomia.\nIl genere include le seguenti specie:"}
{"id": "8940240", "revid": "729019", "url": "https://it.wikipedia.org/wiki?curid=8940240", "title": "Rebecca Harding Davis", "text": "Fu una pioniera del realismo letterario nella letteratura statunitense. Si laure\u00f2 come \"valedictorian\" presso il Washington Female Seminary in Pennsylvania. La sua opera letteraria pi\u00f9 importante \u00e8 il racconto \"Life in the Iron-Mills\", pubblicato nell'edizione dell'aprile 1861 di \"The Atlantic Monthly,\" che la rese rapidamente una scrittrice affermata. Per tutta la sua vita sostenne gli afroamericani, le donne, i nativi americani, gli immigrati e la classe operaia, scrivendo intenzionalmente sulla difficile situazione di questi gruppi emarginati nel XIX secolo.\nBiografia.\nNata da da Richard e Rachel Leet Wilson Harding, era la maggiore di cinque figli. Dopo un periodo imprenditoriale infruttuoso a Big Spring, in Alabama, nel 1836 la famiglia si stabil\u00ec a Wheeling, West Virginia, una localit\u00e0 industriale in via di sviluppo. Davis descrisse la sua infanzia come appartenente a un tempo pi\u00f9 lento e pi\u00f9 semplice, scrivendo nella sua autobiografia del 1904 \"Bits of Gossip\" che \"non c'erano ferrovie, n\u00e9 automobili o carrelli, n\u00e9 telegrafi, niente case che raschiano il cielo. Non un solo uomo nel paese possedeva enormi accumuli di denaro\".\nFu istruita da sua madre, oltre che da occasionali istitutori. Mentre studiava a casa ebbe occasione di leggere le opere di Harriet Beecher Stowe, delle sorelle Anna e Susan Warner e di Maria Cummins, le quali suscitarono in lei la passione per la letteratura. All'et\u00e0 di 14 anni fu mandata a Washington a vivere con la sorella di sua madre per frequentare il Washington Female Seminary, dove si laure\u00f2 come \"valedictorian\" nel 1848. Dopo essere tornata a Wheeling si un\u00ec al giornale locale, l\"'Intelligencer\", presentando recensioni, storie, poesie ed editoriali, e ricoprendo brevemente anche il ruolo di editrice nel 1859.\nA Wheeling Harding Davis socializz\u00f2 molto poco, rimanendo in gran parte all'interno della sua cerchia familiare, rompendo il suo isolamento lungo tredici anni con la pubblicazione di \"Life in the Iron Mills\" nel 1861, considerato da molti critici un documento pionieristico che segna l'inizio del realismo nella letteratura statunitense. Al momento della pubblicazione Harding fu riconosciuta come una \"nuova coraggiosa voce\" da Louisa May Alcott e Ralph Waldo Emerson, i quali rimasero colpiti dall'obiettivo dell'autrice, che era \"scavare nel luogo comune, in questa vita americana volgare, e vedere cosa c'\u00e8 dentro\".\nDurante il viaggio di ritorno da un incontro con il suo editore incontr\u00f2 L. Clarke Davis a Filadelfia, con cui si spos\u00f2 1863. Clarke aveva quattro anni meno di Davis e non si era ancora stabilizzato finanziariamente. L'anno successivo Harring Davis diede alla luce il suo primo figlio Richard Harding Davis, futuro scrittore e giornalista. Seguirono poi il futuro scrittore Charles Belmont Davis nel 1866 e la figlia Nora nel 1872.\nNei primi anni di matrimonio, Rebecca fu la principale fonte di reddito per la famiglia, poich\u00e9 Clarke lavorava per affermarsi nella sua carriera legale. Tuttavia, dieci anni dopo il loro matrimonio, Davis era sostanzialmente scomparsa dal mondo letterario, e Clarke rinunci\u00f2 alla carriera legale per lavorare come editore per \"The Philadelphia Inquirer\". Nel 1892 Davis ottenne un discreto successo pubblicando \"Silhouettes of American Life\". Mor\u00ec nel 1910.\nRivalutazione postuma.\nScrittrice prolifica, Rebecca Harding Davis \u00e8 accreditata con oltre 500 opere pubblicate. Nonostante la sua profusione di opere letterarie, fu quasi completamente dimenticata al momento della sua morte nel 1910. Tuttavia fu riscoperta nei primissimi anni '70 dalla scrittrice femminista Tillie Olsen, che ne riconobbe rapidamente il talento e il significato degli scritti. Nel 1972 \"The Feminist Press\" pubblic\u00f2 \"Life in the Iron-Mills\" con l'interpretazione biografica di Olsen della vita di Davis in relazione a una selezione dei suoi lavori pubblicati. Il saggio di Olsen intitolato \"Silences\" \u00e8 un'analisi dei periodi muti degli autori nella letteratura, inclusi i blocchi dello scrittore, i lavori inediti e i problemi che gli scrittori della classe operaia, e le donne in particolare, hanno nel trovare il tempo per concentrarsi sui loro arte. La seconda parte del libro riguarda uno studio del lavoro di Davis.\nAnalisi delle opere principali.\n\"Life in the Iron-Mills\".\n\"Life in the Iron Mills\" \u00e8 ampiamente considerato l'opera pi\u00f9 significativa di Rebecca Harding Davis. Pubblicato nel 1861 su \"The Atlantic Monthly\", fu uno dei primi scritti ad esplorare l'industrializzazione nella letteratura statunitense. Il racconto vide la sua pubblicazione intorno all'alba della guerra civile americana ed acquis\u00ec importanza non solo per meriti artistici, ma anche per le sue implicazioni storiche. Sia la sua forma che il contenuto erano rivoluzionari al momento della sua pubblicazione, essendo una narrazione che segue la vita dei lavoratori e le conseguenze dell'industrializzazione, in uno stile tradizionalmente realistico.\nIl racconto \u00e8 ambientato in un piccolo villaggio il cui centro \u00e8 il lavoro industriale, in particolare quello dei mulini del ferro. Viene descritto come un villaggio inquinato e opprimente, abitato da braccianti, perlopi\u00f9 \u201cmasse di uomini, con volti spenti, infatuati, piegati a terra, affilati qua e l\u00e0 dal dolore o dall'astuzia, da pelle, muscoli e carne imbrattati di fumo e cenere\u201d. Il protagonista del racconto \u00e8 Hugh Wolfe, un operaio di una fabbrica di ferro che possiede talento artistico e un desiderio spirituale di forme superiori di piacere e appagamento. Nonostante la speranza della spinta artistica di Wolfe, egli diventa il tragico eroe della storia, poich\u00e9 il suo desiderio di una vita migliore lo porta alla prigionia e alla morte definitiva.\nSebbene il racconto riguardi temi pi\u00f9 ampi come l'industrializzazione e la classe operaia, la rappresentazione di Hugh Wolfe da parte di Davis e la sua padronanza del realismo consentono al lettore di concentrarsi sull'individuo all'interno del contesto proletario e sulle conseguenze delle sue realt\u00e0 sul suo cuore e l'anima. In \"Life in the Iron-Mills\", \"Harding rivela cosa \u00e8 stato fatto storicamente ai lavoratori e suggerisce di offrire loro educazione morale ed elevazione sociale\".\nStile.\nLo stile letterario di Rebecca Harding Davis \u00e8 comunemente definito come realista. Tuttavia le sue opere letterarie segnano una transizione dal romanticismo al realismo letterario, quindi combinano elementi di sentimentalismo, romanticismo, realismo e naturalismo. Ad esempio \"Life on the Iron Mills\" utilizza elementi sentimentali, come un narratore che si rivolge direttamente al lettore ben definito, uno scopo didattico e personaggi in situazioni estreme allo scopo di stimolare emotivamente il lettore all'azione. Il racconto utilizza anche elementi romantici, come una statua che simboleggia una donna spiritualmente affamata e di propriet\u00e0 del narratore, che ricorda la reliquia trovata nella dogana dal narratore de \"La lettera scarlatta\" di Nathaniel Hawthorne. Inoltre adopera uno stile realistico con specificit\u00e0 giornalistica e personaggi tipici della loro classe sociale e che parlano nel loro registro volgare, paragonabile a quello degli scrittori al culmine del realismo letterario statunitense, che \u00e8 arrivato due decenni dopo la pubblicazione del testo. Sebbene il realismo sia il genere pi\u00f9 prominente attribuito alle opere collettive di Davis, il naturalismo \u00e8 anche prevalente nel suo stile di scrittura. Laddove i realisti, come Davis, si sforzano di rappresentare la realt\u00e0, i naturalisti si espandono su quella realt\u00e0 avvicinandosi alle influenze scientifiche e / o psicologiche sui personaggi dovute ai loro ambienti. In \"Life in the Iron Mills\", i due generi si fondono per creare una rappresentazione realistica della vita quotidiana dell'operaio Hugh Wolfe, oltre a illustrare gli effetti di quell'ambiente su di lui. Davis impieg\u00f2 tra l'altro generi letterari come quello gotico e folcloristico.\nTemi.\nI temi ricorrenti nelle opere di Rebecca Harding Davis sono le questioni sociali e politiche del XIX secolo: la guerra civile americana, la questione razziale, il regionalismo, la classe operaia e la condizione femminile.\nIndustrializzazione.\nAvendo vissuto in una citt\u00e0 siderurgica, Davis ebbe esperienze dirette delle controversie e delle difficolt\u00e0 associate all'industrializzazione. In \"Life in the Iron Mills\" ella richiama l'attenzione sull'ambiente oscuro e lugubre dei mulini di ferro. Analizzando gli effetti delle fabbriche sui suoi abitanti, Davis \u00e8 in grado di descrivere le proprie preoccupazioni e frustrazioni associate all'emarginazione della classe operaia. La rappresentazione delle routine quotidiane della classe lavoratrice \u00e8 un tema comune in tutta la sua scrittura e, soprattutto, ha lo scopo di svelare il maltrattamento di tali individui. Il suo obiettivo nel mettere in relazione la fame fisica e mentale che affligge gli abitanti di questi mulini \u00e8 esortare il suo pubblico a pensare a soluzioni spirituali a questi problemi piuttosto che a soluzioni sociali.\nIl ruolo sociale della donna.\nL'esplorazione dei ruoli sociali femminili nella societ\u00e0 del XIX secolo \u00e8 un tema comune nelle opere di Davis. I suoi personaggi femminili possono essere visti come i primi simboli proto-femministi, in quanto esemplificano le questioni che circondano la mercificazione delle donne e la societ\u00e0 patriarcale che pone restrizioni all'identit\u00e0 femminile. Questi problemi possono essere visti nell'eroina del romanzo \"Margret Howth,\" dove i problemi della protagonista derivano dai suoi rapporti con i suoi colleghi maschi. Alla fine del romanzo sposa Stephen Holmes, il ch\u00e9 pu\u00f2 simboleggiare sia la sua accettazione del suo destino cristiano nonostante le proteste di suo padre, sia la sua accettazione del ruolo di moglie e madre. Attraverso questo personaggio, Davis rappresenta il potere che la societ\u00e0 patriarcale ha sulla donna del XIX secolo, presentando anche un forte carattere femminile che riconosce la sua indipendenza morale.\nIn \"Life in the Iron Mills\" la donna Korl, scolpita da Hugh Wolfe, rappresenta un'immagine sublime onnicomprensiva della femminilit\u00e0 della classe lavoratrice. L'intensit\u00e0 con cui questa figura viene accolta e la qualit\u00e0 umanistica della sua struttura trasmettono un messaggio destinato a rivelare la vera immagine non solo dei lavoratori, ma anche della bellezza femminile. La donna Korl funge da simbolo che sfida gli standard di femminilit\u00e0 del XIX secolo. Per mezzo di questo personaggio Davis descrive gli effetti realistici dei mulini di ferro, mettendo contemporaneamente in discussione le restrizioni sociali femminili nel loro insieme."}
{"id": "8940253", "revid": "324090", "url": "https://it.wikipedia.org/wiki?curid=8940253", "title": "Inosinmonofosfato", "text": "L'inosina monofosfato, o inosina-5-fosfato o acido inosinico, (abbreviato con l'acronimo di IMP) \u00e8 una molecola che si produce a partire dal PRPP (che \u00e8 la forma attivata del ribosio 5-fosfato) con la spesa di 5 molecole di ATP. L'IMP serve per sintetizzare AMP, GTP e tRNA."}
{"id": "8940258", "revid": "1305887", "url": "https://it.wikipedia.org/wiki?curid=8940258", "title": "Motecuhzoma I", "text": ""}
{"id": "8940278", "revid": "268995", "url": "https://it.wikipedia.org/wiki?curid=8940278", "title": "Dipartimento di Ouell\u00e9", "text": "Il dipartimento di Ouell\u00e9 \u00e8 un dipartimento della Costa d'Avorio situato nella regione di Iffou. \u00c8 creato in 2020.\nIl dipartimento \u00e8 suddiviso nelle sottoprefetture di Akpassanou, Ananda e Ouell\u00e9."}
{"id": "8940287", "revid": "1310927", "url": "https://it.wikipedia.org/wiki?curid=8940287", "title": "Sebastian Ohlsson (calciatore 1992)", "text": "Carriera.\n\u00c8 cresciuto nella sua cittadina natale Hova. Nel maggio 2010 ha giocato cinque partite in prestito all'IFK Mariestad nella quinta serie nazionale, poi ha proseguito la stagione in Division 1 allo Sk\u00f6vde AIK, societ\u00e0 proprietaria del suo cartellino. \u00c8 rimasto in biancorosso fino al termine della stagione 2013.\nNel novembre del 2013 \u00e8 stato ufficializzato il suo ingaggio \u2013 valido a partire dal successivo gennaio \u2013 da parte dell'H\u00e4cken, con un accordo dalla durata di tre anni. Durante i due anni trascorsi in giallonero, ha giocato le sue prime otto partite in Allsvenskan, rispettivamente due nell'edizione 2014 e sei nell'edizione 2015.\nIn vista della stagione 2016, \u00e8 sceso in Superettan per approdare per la prima volta al Degerfors seguendo le orme del padre Jonas, che aveva militato nello stesso club tra il 1984 e il 1987. \u00c8 rimasto in rosa fino alla scadenza del suo contratto biennale.\nNel dicembre 2017 \u00e8 stata annunciata la sua firma di un triennale \u2013 valido anche in questo caso a partire dal gennaio seguente \u2013 con il Trelleborg, squadra che aveva appena conquistato la promozione nell'Allsvenskan 2018. Al suo primo anno ha disputato 27 partite realizzando una rete (inutile ai fini della classifica, essendo arrivata in occasione della sconfitta per 2-1 sul campo dell'Elfsborg). La squadra a fine anno \u00e8 retrocessa in Superettan, ed Ohlsson \u00e8 rimasto per una seconda stagione, prima di lasciare il Trelleborg con un anno di anticipo rispetto alla scadenza contrattuale.\nNel 2020 infatti il giocatore ha fatto ritorno al Degerfors, sempre in Superettan, contribuendo con 2 reti in 28 presenze alla cavalcata che a fine anno ha riportato il club nella massima serie svedese da cui mancava dal 1997. Nel 2021 egli \u00e8 tornato cos\u00ec a calcare i campi dell'Allsvenskan."}
{"id": "8940288", "revid": "287204", "url": "https://it.wikipedia.org/wiki?curid=8940288", "title": "Sebastian Ohlsson", "text": ""}
{"id": "8940289", "revid": "827882", "url": "https://it.wikipedia.org/wiki?curid=8940289", "title": "Hyperpop", "text": "L'hyperpop \u00e8 un microgenere del pop e della musica elettronica.\nStoria.\nOrigini.\nIl termine \"hyperpop\" sembra risalire alla met\u00e0 degli anni 2010 e coniato nel circuito degli artisti amatoriali \"nightcore\" che prese piede su \"SoundCloud\". Il \"data alchemist\" di \"Spotify\" Glenn McDonald asser\u00ec di aver letto per la prima volta la parola \"hyperpop\" nel 2014, quando il termine sarebbe stato usato per identificare i musicisti dell'etichetta britannica PC Music. Inoltre, McDonald sostenne che l'hyperpop fosse divenuto un vero e proprio microgenere nel 2018. Stando alle fonti, la PC Music avrebbe definito alcuni dei caratteri propri dello stile, fra cui \"l'esuberanza melodica e le tecniche di produzione in stile cartone animato\", e che il suo piglio surreale e stravagante discenderebbe dall'hip hop prodotto lungo la seconda met\u00e0 degli anni 2010. Eli Enis ritiene che l'hyperpop fosse emerso quando alcuni artisti iniziarono a fondere il \"sound\" della PC Music a emo rap, cloud rap, trap, trance, dubstep e chiptune. \"Vice Media\" dichiar\u00f2 che Charli XCX fosse la \"regina\" dell'hyperpop, e che il suo mixtape \"Pop 2\" (2017), grazie alla produzione \"outr\u00e9\" (sic.) di A. G. Cook, Sophie, umru e EasyFun, avesse portato a definizione il microgenere, il cui compito principale sarebbe quello di \"effettuare un lifting sonico, spirituale ed estetico all'et\u00e0 moderna\".\nSuccesso.\n\"1000 Gecs\" dei 100 gecs, uscito nel 2019, accumul\u00f2 milioni di ascolti sulle piattaforme di streaming e contribu\u00ec a consolidare la notoriet\u00e0 dell'hyperpop oltre a \"portare (lo stile) alle estreme conseguenze e a risultati accattivanti: ritmi trap da stadio elaborati e distorti che sono in procinto di esplodere, voci emo esagerate ed incredibili cascate di arpeggi.\" Durante il mese di agosto dello stesso anno, \"Spotify\" cre\u00f2 la playlist \"Hyperpop\", curata da artisti come gli stessi 100 gecs, che contribu\u00ec ad aumentare ulteriormente la notoriet\u00e0 del microgenere. Durante il mese di gennaio del 2020, l'hyperpop godette ebbe un'impennata di notoriet\u00e0 grazie ad applicazioni e reti sociali come TikTok e Twitter. Diversi album hyperpop come \"How I'm Feeling Now\" di Charli XCX, \"Sawayama\" di Rina Sawayama e \"Apple\" di A.G. Cook apparvero nelle classifiche di fine anno. Nel 2021, \"The Atlantic\" inser\u00ec \"Kismet\" di XIX e \"BFF\" di Slayyyter fra le \"tracce di riferimento\" dell'hyperpop.\nCaratteristiche.\nBench\u00e9 identifichi artisti talvolta molto diversi fra loro, l'hyperpop si caratterizza principalmente per la sua visione massimalista, surrealista, nostalgica e parodistica della musica di consumo. Gli artisti hyperpop conciliano la sensibilit\u00e0 del pop con quella della musica d'avanguardia, facendo uso di melodie per sintetizzatore aggressive e che cambiano continuamente tonalit\u00e0, suoni percussivi metallici, voci processate elettronicamente che intonano motivi orecchiabili, e abusando di compressioni e distorsioni sonore. Nonostante le sonorit\u00e0 in qualche modo vivaci del genere, le liriche dei brani hyperpop sono spesso cupe e riflettono un senso di angoscia. Mark Ritchardson del \"Wall Street Journal\" dichiar\u00f2 che l'hyperpop intensificherebbe i tropi \"artificiali\" della musica popolare, apparendo come \"un muro di rumore cartoonesco fatto di melodie orecchiabili e di, cos\u00ec detti, attacchi memorabili. La musica sfreccia tra bellezza e bruttezza, mentre melodie luccicanti collidono con una strumentazione in continuo mutamento.\" Scrivendo per \"American Songwriter\", Joe Vitagliano dichiar\u00f2 che l'hyperpop \u00e8 un \"genere eccitante, ampolloso e iconoclasta (questo ammesso che si possa definire 'genere')\" fatto di \"sintetizzatori saw, voci trattate, percussioni di stampo glitch e una caratteristica atmosfera distopica da tardo capitalismo. Gli artisti (di hyperpop) spesso vacillano tra le classifiche pop e il mondo dell'avanguardia.\" La sopracitata Enis ritenne che l'hyperpop fosse \"meno radicato nella genetica di un genere nella sua interezza di quanto non sia un ethos di un genere trascendente nel suo complesso, questo pur operando nell'ambito della musica pop.\" \"The Independent\" defin\u00ec l'hyperpop un \"genere i cui gli artisti hanno la tendenza a riabilitare stili ormai passati di moda da tempo e che cercano costantemente ci\u00f2 che \u00e8 o non \u00e8 'cool' o 'artistico'\".\nInfluenze.\nL'hyperpop fonde moltissimi stili di musica pop, dance, hip hop contemporaneo ed elettronica come bubblegum pop, trance, eurohouse, emo rap, nu-metal, lo-fi cloud rap e J e K-pop. \"The Atlantic\" sostenne che \"il modo in cui il genere \"fa vorticare a gran velocit\u00e0 i generi musicali da classifica del presente e del passato: si passa dalle percussioni di un brano di Janet Jackson, uno stridio di un sintetizzatore dei Depeche Mode, al suono energico di un jingle onnipresente.\" Lo stesso articolo dichiara che il microgenere concede spazio alla \"cattiveria del punk, alla vanagloria dell'hip-hop e al rumore del metal\".\nFra le influenze non musicali da cui attinge si possono invece citare certe tendenze artistiche surreali diffuse nella cultura di Internet degli anni 2000 e l'era del web dinamico, cos\u00ec come il contesto queer ed LGBT (molti esponenti della corrente si dichiarano infatti gender fluid, gay o transgender).\nArtisti.\nFra gli esponenti della corrente si possono citare il fondatore della PC Music A.G. Cook (considerato da Lizzy Szabo, editor della playlist \"Spotify Hyperpop\", il \"padrino\" della stilistica) e suoi collaboratori come Charli XCX e Sophie. \"Variety\" e il \"New York Times\" sostennero che quest'ultima sia la pioniera dello stile. Altri artisti associati al termine includono 100 gecs, Glaive, Rina Sawayama e Dorian Electra. In America Latina, l'hyperpop conta la presenza di PUTOCHINOMARIC\u00d3N, Rakky Ripper, eurosanto, Autotune Angel, CyberKills e Pabllo Vittar.\nWill Pritchard del quotidiano \"The Independent\" riport\u00f2 che tale stile fosse stato anticipato da esponenti \"anomali\" del new rave come i Test Icicles, e che avesse molti elementi in comune con artisti contemporanei a quelli della PC Music come Rustie e Hudson Mohawke."}
{"id": "8940290", "revid": "120184581", "url": "https://it.wikipedia.org/wiki?curid=8940290", "title": "Barbara Pi\u00e9vic", "text": ""}
{"id": "8940293", "revid": "287204", "url": "https://it.wikipedia.org/wiki?curid=8940293", "title": "Poh\u00e1r FA\u010cR 2016-2017", "text": "La Coppa della Repubblica Ceca 2016-2017 di calcio (in ceco \"Poh\u00e1r \u010desk\u00e9 po\u0161ty\") \u00e8 stata la 24\u00aa edizione del torneo. La competizione \u00e8 iniziata il 22 luglio 2016 e si \u00e8 conclusa il 17 maggio 2017. Lo ha vinto il torneo per la prima volta nella sua storia."}
{"id": "8940294", "revid": "827882", "url": "https://it.wikipedia.org/wiki?curid=8940294", "title": "Nu rave", "text": ""}
{"id": "8940296", "revid": "33751", "url": "https://it.wikipedia.org/wiki?curid=8940296", "title": "Est\u00e1dio de S\u00e3o Miguel", "text": ""}
{"id": "8940307", "revid": "33751", "url": "https://it.wikipedia.org/wiki?curid=8940307", "title": "Est\u00e1dio Ant\u00f3nio Coimbra da Mota", "text": ""}
{"id": "8940330", "revid": "80598", "url": "https://it.wikipedia.org/wiki?curid=8940330", "title": "Qualcosa di mio/\u00c8 amore quando", "text": "Qualcosa di mio/\u00c8 amore quando \u00e8 un singolo di Milva, pubblicato dalla \"Ricordi\" nel novembre del 1969.\nQualcosa di mio.\n\"Qualcosa di mio\", \u00e8 un brano scritto da Pietro Garinei e Sandro Giovannini su musica del maestro Bruno Canfora, tratto dal musical \"Angeli in bandiera\", che vedeva protagonista la stessa Milva con Gino Bramieri, Toni Ucci, Giusi Raspani Dandolo e Solvejg D'Assunta.\nIl brano fu incluso nell'album \"Angeli in bandiera\", colonna sonora integrale del musical.\n\u00c8 amore quando.\n\"\u00c8 amore quando\" \u00e8 la canzone pubblicata sul lato B del singolo, scritta dagli stessi autori, anch'essa contenuta nel musical e nell'album. \nEdizioni.\nIl singolo fu distribuito anche in Svizzera e Giappone. "}
{"id": "8940334", "revid": "941725", "url": "https://it.wikipedia.org/wiki?curid=8940334", "title": "Erasmus Darwin Leavitt", "text": "Biografia.\nLeavitt era nato a Lowell, nel Massachusetts, da Erasmus Darwin Leavitt Sr., originario della Cornovaglia, nel New Hampshire e Almina (Fay) Leavitt. Si diplom\u00f2 alle scuole locali all'et\u00e0 di 16 anni e svolse un apprendistato di 3 anni presso la Lowell Manufacturing Company.\nDopo il suo apprendistato lavor\u00f2 per un anno presso lo studio di ingegneria di Corliss &amp; Nightingale a Providence, Rhode Island, prima di tornare a Boston, dove divenne assistente caposquadra per Harrison Loring. In questo ruolo progett\u00f2 il motore a vapore per la USS \"Hartford\". Torn\u00f2 a Providence, questa volta come capo disegnatore per Thurston, Gardner &amp; Company, costruttori di macchine a vapore.\nDurante la guerra civile, prest\u00f2 servizio, prima a bordo della USS \"Sagamore\", poi in ruoli di costruzione a Baltimora, Boston e Brooklyn, e infine come istruttore di ingegneria a vapore presso l' Accademia navale degli Stati Uniti. Nel 1867 si dimise dalla cattedra per diventare ingegnere consulente.\nLeavitt era un membro della American Academy of Arts and Sciences, e membro fondatore della American Society of Mechanical Engineers, della quale fu vice presidente e poi presidente nel 1883. Nel 1884 ricevette il primo dottorato honoris causa in ingegneria concesso dallo Stevens Institute of Technology.\nRisiedeva a Cambridge, Massachusetts. Lui e sua moglie, Elizabeth Pettit, figlia del progettista di locomotive di Filadelfia William Pettit, ebbero cinque figli: Mary Alford, Hart Hooker, Margaret Almira, Harriet Sherman e Annie Louise. L'astronoma Henrietta Swan Leavitt era sua nipote.\nOpere.\nLeavitt raggiunse per la prima volta la fama professionale nel 1873 per il suo progetto di un nuovo motore di pompaggio. Dal 1874 al 1904 lavor\u00f2 come consulente tecnico per la Calumet e Hecla Mining Company, per la quale progett\u00f2 pi\u00f9 di 40 tipi di motori per una variet\u00e0 di usi per le miniere del Michigan della societ\u00e0. Ogni enorme motore a vapore stazionario aveva un nome, proprio come una locomotiva a vapore o una nave, con nomi che includevano \"Arcadia\", \"Chippewa\", \"Frontenac\", \"Mackinac\", \"Marquette\" e \"Superior\".\nProgett\u00f2 anche pompe per diversi sistemi idrici municipali, compresi quelli di Louisville, nel Kentucky e Boston dove un suo motore di pompaggio \u00e8 conservato nel Museo dell'acquedotto di Chestnut Hill; progett\u00f2 inoltre la fonte di energia per una fucina idraulica presso la Bethlehem Steel Company."}
{"id": "8940336", "revid": "755885", "url": "https://it.wikipedia.org/wiki?curid=8940336", "title": "Battle of the Garages, Vol. 4", "text": "Battle of the Garages, Vol. 4 \u00e8 il quarto album della omonima collana discografica, pubblicato negli USA nel 1986 dalla Voxx Records."}
{"id": "8940337", "revid": "125731407", "url": "https://it.wikipedia.org/wiki?curid=8940337", "title": "Via Pilies", "text": "Via Pilies (letteralmente, \"Via Del Castello\"; ) \u00e8 una delle strade principali del centro storico di Vilnius, la capitale della Lituania. Si tratta di una strada piuttosto breve, lunga 500 metri, che congiunge Piazza della Cattedrale a Piazza del Municipio.\nDescrizione.\nTra le localit\u00e0 di Vilnius che attirano turisti interessati ad acquistare oggetti ricordo, di certo via Pilies \u00e8 tra le pi\u00f9 fornite. Trattandosi di una strada molto frequentata, a differenza della vicina piazza municipale ben poche volte il transito viene interdetto per via di eventi politici o culturali che si tengono comunemente presso la sede comunale. Molte persone visitano la strada per comprare regali nel periodo natalizio o prima di recarsi all'estero per visitare gli amici. Nei numerosi negozi di souvenir si vendono ambra, gioielli realizzati con tale materiale e vestiti di lino. La strada \u00e8 anche nota per via della fiera Kaziukas, occasione in cui artisti folk provenienti da tutte le contee della Lituania si riuniscono qui per mostrare e vendere le loro ultime mercanzie.\nGli eventi mondani a Vilnius si svolgono spesso in via Pilies: la maggior parte delle celebrazioni religiose e non interessa spesso il percorso la strada (si pensi alle processioni nei giorni di Natale e Pasqua, ai festeggiamenti per il giorno della Restaurazione dell'Indipendenza o semplicemente alle celebrazioni tenutesi in passato in maniera spontanea dopo grandi vittorie riportate dalla nazionale di pallacanestro della Lituania). La sede dell'Universit\u00e0 di Vilnius si trova tra via Pilies e via dell'Universit\u00e0, (\"Universiteto gatv\u0117\"). Lungo questa strada si trova anche la Casa dei Firmatari in cui \u00e8 stata sottoscritta la Dichiarazione di indipendenza il 16 febbraio 1918."}
{"id": "8940339", "revid": "277947", "url": "https://it.wikipedia.org/wiki?curid=8940339", "title": "Jean de Tournes", "text": "Biografia.\nJean de Tournes fu allievo del prototipografo Sebastian Gryphius con il quale collabor\u00f2 alle edizioni dei classici in dodicesimo e in sedicesimo.\nFond\u00f2 una sua tipografia intorno al 1540, stampandovi edizioni accurate e preziose per l'abilit\u00e0 tecnica e per l'eleganza dell'impaginazione e dei caratteri. \nSuccessivamente si un\u00ec nell'attivit\u00e0 con Guillaume Gazeau nel 1547.\nUs\u00f2 fregi silografici, rabeschi e capitali di chiara finezza.\nJean de Tournes si caratterizz\u00f2 per la sua erudizione e il suo umanesimo, secondo la migliore tradizione dell'editoria lionese.\nDe Tournes pubblic\u00f2 scrittori antichi e moderni in edizioni accuratamente stampate e filologicamente corrette, tra le quali si possono menzionare Dante Alighieri, 1547; Margherita di Navarra, 1547; Marco Vitruvio Pollione, 1552; Jean Froissart, 1559-1561. \nPer le edizioni illustrate Jean de Tournes ebbe come collaboratori in un primo tempo Georges Riverdy, poi, dal 1547, Bernard Salomon, uno dei pi\u00f9 importanti incisori francese del XVI secolo: tra i frutti pi\u00f9 apprezzati di queste collaborazioni si ricordano una \"Emblemata\" di Andrea Alciato, 1547; Esopo, 1547; \"Quadrins historiques de la Bible\", 1553-1554 con versi italiani; \"La m\u00e9tamorphose d'Ovide figur\u00e9e\", 1557-1559 con versi italiani. \nNel 1585 il figlio Jean II trasfer\u00ec la tipografia e l'attivit\u00e0 editoriale a Ginevra, dove i successori la continuarono sino al 1780."}
{"id": "8940343", "revid": "439868", "url": "https://it.wikipedia.org/wiki?curid=8940343", "title": "Daba (disambigua)", "text": ""}
{"id": "8940353", "revid": "163662", "url": "https://it.wikipedia.org/wiki?curid=8940353", "title": "Diego Cao/Nel buio/Juana", "text": "Diego Cao/Nel buio/Juana \u00e8 un singolo di Milva, pubblicato dalla \"Ricordi\" del 1969.\nDescrizione.\nNel 1969 Milva intraprende una turn\u00e8 teatrale con lo spettacolo \"La cantata del mostro lusitano\", diretto da Giorgio Strehler che intende rappresentare simbolicamente il tentativo della razza bianca di affermare la propria superiorit\u00e0 sui popoli sottosviluppati, uno spettacolo di forte impianto reazionario e anticapitalista. Dallo spettacolo, acclamato dalla critica, viene estratto un 45 giri contenente tre brani facenti parte del recital. "}
{"id": "8940356", "revid": "124354589", "url": "https://it.wikipedia.org/wiki?curid=8940356", "title": "Giuseppe Vinci (arcivescovo)", "text": "Biografia.\nNacque a Fermo nelle Marche il 27 luglio 1736, da Gian Simone, patrizio di Fermo, e dalla moglie Aldegonda Massei, dei marchesi di Ascoli.\nIntraprese la carriera ecclesiastica, probabilmente dopo studi giuridici. Nel 1765 fu nominato referendario delle due Segnature. Dal 1765 al 1778 fu governatore pontificio di Rieti, Fabriano e Camerino. Rientr\u00f2 a Roma per la nomina a chierico di Camera divenendone presidente.\nNel 1785, in vista della nomina a nunzio, ricevette in rapida successione gli ordini sacri e fu nominato, da papa Pio VI, arcivescovo titolare di Berito. Fu consacrato il 24 aprile di quell'anno dal cardinale Francesco Saverio de Zelada, coadiuvato da monsignore Martino Bianchi, arcivescovo di Lucca e da Pierluigi Galletti, O.S.B., vescovo titolare di Cirene.\nFu quindi inviato come nunzio apostolico a Lucerna dal 1785 al 1788 e, dopo un soggiorno di cura in Italia, nuovamente dal 1790 al 1794. Il nunzio dovette assistere impotente, a causa della rivoluzione francese, al crollo delle istituzioni ecclesiastiche in Alsazia con soppressione di conventi e Costituzione civile del clero e nel principato vescovile di Basilea alle rivolte del 1790 e 1791, con la fuga nel 1792 del vescovo Franz Joseph Sigismund von Roggenbach, di fronte alle truppe rivoluzionarie. Si occup\u00f2 principalmente degli \u00e9migr\u00e9s e cerc\u00f2 di garantire un ordinamento ecclesiastico provvisorio. Nel 1790 risolse i problemi di successione sorti nelle diocesi di Sion, con la nomina di monsignore Joseph Anton Blatter, che ebbe modo di consacrare a Sion il 13 gennaio dell'anno seguente, e di Karl Rudolf Buol von Schauenstein (1794), e della diocesi di Coira con la nomina nel 1794 del vescovo von Schauenstein.\nFu richiamato a Roma nel 1794 e fu nominato maggiordomo di Sua Santit\u00e0, carica che ricopr\u00ec sino alla morte.\nMor\u00ec a Roma l'anno seguente e fu sepolto nella navata centrale della chiesa romana di san Salvatore in Lauro, dove una lapide lo ricorda.\nGenealogia episcopale.\nLa genealogia episcopale \u00e8:\nLa successione apostolica \u00e8:"}
{"id": "8940365", "revid": "1543377", "url": "https://it.wikipedia.org/wiki?curid=8940365", "title": "Claire Voisin", "text": "\u00c8 membro dell'Accademia francese delle scienze e detiene la cattedra di geometria algebrica al Coll\u00e8ge de France.\nBiografia.\n\u00c8 nota per il suo lavoro sulla geometria algebrica, in particolare sulle variazioni delle strutture di Hodge e sulla simmetria speculare. Nel 2002 ha dimostrato che la generalizzazione della congettura di Hodge per le variet\u00e0 di K\u00e4hler compatte \u00e8 falsa. La congettura di Hodge \u00e8 uno dei sette problemi per il millennio dell'Istituto matematico Clay selezionati nel 2000, ciascuno con un premio di un milione di dollari.\nVoisin ha vinto l'European Mathematical Society Prize nel 1992 e il Servant Prize assegnato dall'Accademia delle scienze nel 1996. Ha ricevuto il premio Sophie Germain nel 2003 e il Clay Research Award nel 2008 per la sua smentita della congettura di Kodaira sulle deformazioni delle variet\u00e0 di K\u00e4hler compatte. Nel 2007 le \u00e8 stato conferito il Ruth Lyttle Satter Prize in Mathematics per aver risolto il caso generico della congettura di Green sulle sizigie dell'incorporamento canonico di una curva algebrica.\n\u00c8 stata relatrice su invito al Congresso internazionale dei matematici del 1994 a Zurigo nella sezione \"Geometria algebrica\" ed \u00e8 stata anche invitata come relatrice plenaria al Congresso internazionale dei matematici del 2010 a Hyderabad. Nel 2014 \u00e8 stata eletta membro dell'Academia Europaea. Ha fatto parte della giuria di scienze matematiche del Premio Infosys dal 2017 al 2019.\nNel maggio 2016 \u00e8 stata eletta associata straniera della National Academy of Sciences ed \u00e8 diventata la prima donna matematica a far parte del Coll\u00e8ge de France. Ha ricevuto la medaglia d'oro del Centro nazionale francese per la ricerca scientifica (CNRS) nel settembre 2016, il pi\u00f9 alto riconoscimento per la ricerca scientifica in Francia. Nel 2017 ha ricevuto il Premio Shaw per le scienze matematiche insieme a J\u00e1nos Koll\u00e1r.\n\u00c8 sposata con il matematico Jean-Michel Coron. La coppia ha cinque figli."}
{"id": "8940368", "revid": "2099722", "url": "https://it.wikipedia.org/wiki?curid=8940368", "title": "Lavanda Officinalis Imperia", "text": "La Lavanda Officinalis Imperia appartiene alla famiglia delle specie angustifolia. Essa deriva dalla \"Lavandula angustifolia del Col di Nava\" e dalla \"Lavandula\" \"Imperial Gem\" e ha come caratteristiche da tre a quattro fioriture all\u2019anno (se a 1000 metri sul livello del mare o vicino al mare) ed una resa in olio essenziale di circa 1,4 lt/Ql.\nDescrizione.\nLa nuova variet\u00e0 ha una buona ramificazione, le foglie numerose, lanceolate e carnose formano un cespuglio compatto e rigoglioso. Le foglie sono persistenti, hanno un aspetto pi\u00f9 largo rispetto alla nota variet\u00e0 di \"Lavandula Imperial Gem\". Questa nuova, distinta omogenea e stabile variet\u00e0 di lavanda risulta essere particolarmente resistente ai periodi di siccit\u00e0 e a gelate di media intensit\u00e0. La crescita della pianta \u00e8 di tipo \"globulare\". La taglia della pianta rientra nella categoria \"piccola\".\nInfiorescenza.\nL'infiorescenza \u00e8 armonica e ben distribuita in particolare la corolla appare di colore secondo RHS color Chart: N87B. La dimensione della spiga \u00e8 maggiore rispetto alle variet\u00e0 conosciute. L'infiorescenza su ciascuna spiga \u00e8 formata da un numero abbondante di fiori disposti a forma di gruppo compatto, ciascun gruppo adiacente l'uno all'altro a formare un'infiorescenza compatta e distribuita per gran parte dello stelo.\nFioritura.\nEssendo una variet\u00e0 rifiorente il periodo di fioritura inizia da aprile/maggio e finisce a fine dicembre. A seconda delle altitudine a cui viene coltivata pu\u00f2 variare il numero delle fioriture annuali.\nComposizione.\n\u03b1 Thujene (0,17%) \u03b1 Pinene (0,26%) Canfene (0,27%) Terpinolene (0,07%) 3 Carene (0,16%) Eucaliptolo (1,64%) Ocimene-somma isomeri (9,97%) Terpinene (0,21%) Ossido di Linalolo (0,75%) Linalolo (70,93%) \u03b1 Pyronene (0,20%) Canfora (0,10%) Lavanduolo (0,47%) Borneolo (0,72%) 4-Terpineolo (2,74%) \u03b1 Terpineolo (0,37%) Acetato di Linalile (5,87%) Acetato di Geraniolo (0,72%) Cariofilene (3,67%) \u03b2 Farsene (0,72%) Cadinene (0,23%) Ossido di Cariofilene (0,15%)\nLuogo di coltivazione e diffusione.\nLa \"Lavanda Officinalis Imperia\" viene coltivata in 39 Comuni delle Province di Imperia e Savona, della Riviera dei Fiori e dell'entroterra, in un triangolo compreso tra Ventimiglia e Verezzi e la zona di Ormea (CN) in Valle Tanaro, basso Piemonte.\nUtilizzi e impieghi.\nLa \"Lavanda Officinalis Imperia\", visto lo scarso contenuto di canfora, \u00e8 particolarmente adatta per l'uso alimentare. Con questo fine pu\u00f2 essere utilizzata per aromatizzare prodotti da forno, pani, grissini, torte, biscotti, pasta secca, sughi e condimenti, formaggi, yogurt e latticini, creme con cui farcire pasticcini e gelati. L'abbinamento con il cioccolato e i frutti a polpa gialla ne esaltano il sapore. Per l'uso alimentare si possono utilizzare sia i fiori (freschi o secchi) che l'olio essenziale.\nAltri impieghi della Lavanda Officinalis Imperia e in particolare del suo olio essenziale: funzione antimicrobica, antifungina, utile contro scottature e arrossamenti grazie al potere lenitivo, rilassante se aggiunta a del sale grosso per un bagno."}
{"id": "8940371", "revid": "125710792", "url": "https://it.wikipedia.org/wiki?curid=8940371", "title": "Carel Industries", "text": "CAREL Industries \u00e8 una multinazionale italiana che progetta, produce e commercializza soluzioni elettroniche di controllo per il settore HVAC/R, e sistemi per l\u2019umidificazione e l\u2019evaporative cooler.\nFondata nel 1973 in provincia di Padova (Italia) conta 25 filiali commerciali, 9 siti produttivi e oltre 1700 dipendenti.\nNel 2018 si \u00e8 quotata alla Borsa di Milano negli indici FTSE Italia STAR e FTSE Italia Small Cap.\nStoria.\nCAREL \u00e8 nata nel 1973 in provincia di Padova (Italia) come azienda business to business, utilizzando l'acronimo C.AR.EL. per indicare la propria attivit\u00e0 principale: Costruzioni ARmadi ELettrici.\nCAREL inizi\u00f2 a operare come fornitore per un costruttore di unit\u00e0 di condizionamento per centri di calcolo (Hiross), producendo la componente elettrotecnica specifica, che altrimenti il cliente avrebbe dovuto continuare a reperire in altre regioni, con grande dispendio di tempo e risorse.\nNel 1981, CAREL ide\u00f2 uno dei primi controlli a microprocessore realizzati in Europa per il settore del condizionamento. L'anno successivo fu immesso sul mercato con il nome di Miprosent.\nLa nuova tecnologia a microprocessore rendeva possibile l'eliminazione di molti componenti elettromeccanici, dalle prestazioni e caratteristiche limitate. Nel contempo, il controllore a microprocessore permetteva di cambiare il modo stesso di costruire le macchine frigorifere, consentendo una diminuzione dei costi e dei tempi d'assemblaggio, un significativo aumento delle prestazioni e delle funzioni, garantendo una gamma di performance costanti nel tempo. Il primo controllore elettronico CAREL era \"parametrico\", ovvero gi\u00e0 pre-programmato in fabbrica, adatto cio\u00e8 alla produzione in serie e in grandi volumi, quindi con un rapporto prezzo/prestazioni particolarmente favorevole.\nNacque cos\u00ec il controllo programmabile CAREL, \"Macroplus\", primo di una serie che divenne il prodotto di punta per il decennio successivo, quando l'azienda bas\u00f2 i propri controlli programmabili su un nuovo linguaggio di programmazione software: \"EasyTools\".\nPer \"controllo programmabile\" si intende un controllo che pu\u00f2 essere facilmente personalizzato sia nel design che in termini di funzionamento (algoritmo), offrendo prestazioni elevate e massima flessibilit\u00e0.\nIntorno a CAREL, alla fine degli anni Novanta, cominci\u00f2 a svilupparsi quello che diventer\u00e0 il \"distretto del freddo\", attualmente uno dei maggiori al mondo.\nIn pochi anni, CAREL riusc\u00ec a uscire dal mercato circoscritto del Nord Italia, affrontando il mercato nazionale e poi quello europeo, dapprima nei settori del condizionamento dell'aria e dell'umidificazione e poco dopo in quello della refrigerazione. La produzione di sistemi di umidificazione, caratterizzati da una forte componente elettromeccanica, continu\u00f2, ma fu soprattutto nell'elettronica che si concentrarono gli investimenti.\nRisale agli anni Novanta l'avvio dell'espansione internazionale, con l'apertura di filiali commerciali in Francia, Gran Bretagna, Sud America e Germania.\nNel corso degli anni Duemila vengono aperte filiali in:\nDegli stessi anni anche l'apertura di un sito produttivo negli Stati Uniti, Cina, Brasile e, nel 2015 in Croazia, oltre a sedi commerciali in Nord Europa, Messico, Middle East, Tailandia, Polonia,Ucraina e Giappone.\nAlle fine del 2018 CAREL inizia anche una crescita per linee esterne e acquisisce le societ\u00e0 Recuperator e Hygromatik che entrano a far parte del Gruppo.\nNel 2021, ha continuato la sua espansione internazionale, acquisendo CFM So\u011futma ve Otomasyon A.\u015e, distributore e partner storico in Turchia.\nOggi CAREL \u00e8 un'azienda globale di componenti e soluzioni tecnologicamente avanzate (hardware e software) per il controllo e la regolazione di sistemi e impianti di condizionamento dell'aria (\"HVAC\") e di refrigerazione (complessivamente \"HVAC/R\").\nRicerca &amp; sviluppo.\nOgni anno l\u2019azienda investe il 6% circa del fatturato consolidato in Ricerca &amp; Sviluppo. A questo scopo CAREL dispone anche di laboratori di ricerca in applicazioni HVACR in Italia, Cina e Stati Uniti. Questi luoghi sono deputati allo studio delle innovazioni tecnologiche che offre il mercato; \u00e8 qui che vengono concepiti, progettati e realizzati impianti per la refrigerazione e il condizionamento.\nAll'interno della sede si trova anche un laboratorio dedicato ai sistemi per l'umidificazione dell'aria e per il evaporative cooler.\nSostenibilit\u00e0 ambientale.\nLa sostenibilit\u00e0 ambientale rappresenta da sempre uno dei valori di CAREL: tutte le soluzioni commercializzate sono pensate per generare risparmio energetico e ridurre l\u2019impatto ambientale delle macchine e degli impianti in cui vengono installate.\nRefrigeranti naturali.\nI refrigeranti naturali sono considerati una soluzione sostenibile perch\u00e9 caratterizzati da un basso GWP. CAREL ne supporta la diffusione e investe per offrire soluzioni per il miglioramento dell\u2019efficienza energetica compatibili con le caratteristiche uniche dei refrigeranti naturali e in linea con le normative internazionali che ne regolamentano l\u2019uso.\nAssociazioni.\nCAREL \u00e8 iscritta ad alcune associazioni nazionali e internazionali con le quali partecipa ad attivit\u00e0 di advocacy volte a sostenere e promuovere i diversi settori del proprio business. Tra queste ASHRAE, EPEE,Eurovent, AHRI, Ehpa e AiCARR, tra le altre.\nPremi e riconoscimenti.\nCAREL ha ricevuto numerosi premi e riconoscimenti, sia come azienda che per i propri prodotti. A livello di gruppo il premio Mediobanca, lo Small &amp; Mid Cap Award ricevuto nel 2019 per il segmento STAR mentre gli Innovation Award di China Refrigeration sono stati assegnati nel corso degli ultimi anni alla valvola di espansione elettronica E2v Z, alla soluzione per unit\u00e0 motocondensanti Hecu e all\u2019eiettore modulante EmJ."}
{"id": "8940373", "revid": "4175", "url": "https://it.wikipedia.org/wiki?curid=8940373", "title": "George Pritchard", "text": "Missionario anglicano e rappresentante del governo britannico a Tahiti (1824), divenne influente alla corte della regina Pomare IV che spinse a espellere i missionari cattolici francesi dal suo regno (1836). Espulso nel 1844 dalle autorit\u00e0 francesi dopo l'instaurazione del protettorato a Tahiti (1842-1847), riusc\u00ec a ottenere un indennizzo dalla Francia mettendo in difficolt\u00e0 il re Luigi Filippo e il suo governo. In seguito fu nominato console a Samoa fino al 1856, allorquando si ritir\u00f2 e torn\u00f2 in Inghilterra dove mor\u00ec nel 1883."}
{"id": "8940389", "revid": "110157", "url": "https://it.wikipedia.org/wiki?curid=8940389", "title": "Jarret (fiume)", "text": "Il Jarret \u00e8 un fiume francese che scorre nel dipartimento Bocche del Rodano nella regione della Provenza-Alpi-Costa Azzurra e che sfocia nell\u2019Huveaune a Marsiglia.\nGeografia.\nNasce all\u2019estremit\u00e0 est del massiccio dell'\u00c9toile, ma il luogo della sua sorgente \u00e8 incerto: secondo la SANDRE si trova sul versante ovest del colle Redon a 340 m di altitudine; secondo l\u2019IGN \u00e8 invece da individuare sul pendio sud-est del Mont Julien, a 420 m s.l.m..\nIl corso d\u2019acqua prende quasi subito la direzione sud-ovest nel comune di Allauch e scorre tra l'\u00c9toile e i rilievi a nord del Garbalan, in una valle stretta e tortuosa. Incorntra come primo centro La F\u00e8ve, frazione di Allauch. Prima di entrare a Marsiglia presso il quartiere Croix-Rouge attraversa Plan-de-Cuques. Si dirige poi a sud e si getta nell\u2019Huveaune poco lontano dallo Stadio V\u00e9lodrome.\nStoria.\nIn origine il Jarret nel quartiere Chartreux piegava verso ovest per sfociare direttamente nel Mar Mediterraneo, nel Porto vecchio. In periodo medioevale fu deviato sull\u2019attuale percorso. Nel 1954, quando ormai era diventato una fogna a cielo aperto, il torrente venne coperto da viali di circonvallazione, ovvero i boulevard Jean-Moulin, Sakakini, Fran\u00e7oise-Duparc, Mar\u00e9chal-Juin. Essi furono poi prolungati a sud da altri boulevard (Jean-Moulin, Rabatau e Schloesing). Oggi \u00e8 stato cos\u00ec interrato da Saint Just al termine, fatta eccezione per un breve tratto prima della confluenza con l\u2019Huveaune."}
{"id": "8940394", "revid": "2078053", "url": "https://it.wikipedia.org/wiki?curid=8940394", "title": "Caff\u00e8 istantaneo", "text": ""}
{"id": "8940409", "revid": "287204", "url": "https://it.wikipedia.org/wiki?curid=8940409", "title": "Piovere", "text": "Piovere (\"Pi\u00f9er\" in dialetto bresciano) \u00e8 una frazione del comune di Tignale, in provincia di Brescia. \n\u00c8 situato sul fianco destro della valle omonima a 419 m s.l.m., sotto il monte Rocchetta. Si sviluppa su un breve pianoro, anch'esso accidentato con strapiombi a SO. Vi si sale per la strada per Tignale o con un sentiero panoramico da Muslone. Conserva vecchie case di tipo veneziano del '700, con stretti e ripidi vicoletti e sottoportici, dei portoni bugnati con chiavistelli finemente lavorati. \nToponimo.\nIl nome deriverebbe secondo qualcuno come l'Olivieri da \"pioda\" = tegola di pietra e in generale lastra di pietra scistosa. Altri, esclusa una derivazione come lo Gnaga da Piviere, un genere di uccello trampoliere che non esiste in luogo, ricorrono all'analogo termine per\u00f2 nel significato pieve o popolo della stessa.\nIl nome \u00e8 Pluer nel 1537, Piuer nel 1609 (Catastico), Piover nel 1616 (Rossi). Il nome compare una delle prime volte in un documento del 10 settembre 1332 nel quale un Marchetto di Piovere, vicario di Giovanni de' Castelli \u00e8 presente ad una stima di beni di Morando di Gardola. Nel 1444 un Venturello Pelacani di Piovere \u00e8 \"vicario della terra\" e annoverato fra i sapienti nella quietanza di una somma. Nel 1494 \u00e8 nominato un altro di Piovere, Giovanni Stefanini anch'egli vicario di Tignale.\nLa parrocchia di San Marco.\nEcclesiasticamente Piovere fece parte della pieve di Gardola di Tignale, appartenente alla Diocesi di Trento. Con decreto del 16 agosto 1574 dell'ordinario di Trento veniva concesso, mantenuto dalla propria popolazione, un curato. Negli atti della visita del 1580 si rileva che la chiesa \u00e8 \"distante da quella madre\" per cui si d\u00e0 il permesso di tenere il SS. Sacramento.\nQui di seguito sono elencati gli amministratori della parrocchia di San Marco, divisi in due elenchi. Si riferiscono rispettivamente al periodo precedente e seguente l'elevazione a parrocchia, avvenuta nel 1790.\nLa chiesa di San Marco.\nCronologia La chiesa \u00e8 nominata nel 1537 negli atti di una visita pastorale e in un documento risalente al XV secolo. Nel 1633 era in costruzione la nuova chiesa, e nello stesso anno viene dedicata ufficialmente a san Marco. La data 1642 che si legge sulla controfacciata indica il compimento dell'edificio nella sua forma attuale.\nDa resoconti del 1671, la chiesa appare come di struttura moderna ed elegantissima coperta di tegole con le pareti imbiancate, illuminata, con pavimento compatto e due acquasantiere.\nNel 1676 si ottenne la conservazione del SS. Sacramento ma a condizioni ritenute stravaganti che suscitarono contrasti e contese per le pi\u00f9 diverse occasioni. Nel 1694 vi esiste la Scuola della dottrina cristiana Nella visita pastorale del 1750\n l'altare gi\u00e0 di S. Antonio abate \u00e8 dedicato a S. Filippo Neri. \nLa chiesa venne consacrata il 18 gennaio 1752\n. Passata alla diocesi di Brescia nel 1785 con decreto vescovile del 14 maggio 1790 veniva eretta in parrocchia autonoma.\nL'edificio La sua struttura a capanna \u00e8 di semplici linee con il solo ornamento del portale architravato in marmo bianco. Quasi contemporaneamente venne costruito l'altare maggiore. Barocco ed ornato di colonne, nicchie e statuette, da qualcuno, ma senza prove e senza analogie evidenti, attribuito ai Bosca\u00ec. Pi\u00f9 tarda sembra l'ancona con cariatidi, colonne intagliate che sorreggono un piccolo fastigio ad arco spezzato con il busto del Padre Eterno. Ivo Panteghini lo avvicina a Baldassare Vecchi. I marmi per le decorazioni vennero portati dalla popolazione con mezzi propri da \"Marmer\", localit\u00e0 del Monte Denervo che sovrasta Piovere e dove rimangono ancora oggi i resti di una cava usata per abbellire molte chiese della zona\nPresenta tre altari: il maggiore dedicato a S. Marco, quello \u00abin cornu Evangeli\u00bb a S. Antonio abate, l'altro \u00abin cornu Epistolae\u00bb alla Madonna del Rosario. Furono ordinati un \"quadro proporzionato\" per l'altare maggiore e i 15 misteri per l'altare del SS. Sacramento che vennero ottimamente eseguiti. Ha un bell'altare maggiore con una bella soasa di intonazione manieristica che porta la firma \u00abAurera p.\u00bb. Ai lati della soasa esistevano due belle statue dei S.S. Pietro e Paolo. Il ciborio, forse del 1770 circa, \u00e8 probabilmente opera di Giovanni Battista Pialorsi (Bosca\u00ec)\n. Come scrive Giovanni Vezzoli \u00abricorda quello di San Michele di Idro. Le statuette sembrano essere originali. Pur con sproporzioni e ingenuit\u00e0, amabilissime del resto, compongono un complesso di lieta freschezza. Anche i Santi si succedono nelle nicchie dei fianchi press'a poco con lo stesso ordine di Idro. La porticina del tabernacolo, con allusione evidente all'affermazione di Ges\u00f9, che promette la risurrezione a chi si ciber\u00e0 dell'Eucarestia, rappresenta la Resurrezione, un po' compressa e con qualche squilibrio\u00bb. Vi esiste anche un bel Crocifisso rinascimentale. \nL'organo Di rilievo l'organo, opera di don Gerolamo Venturelli\n, sacerdote, organista, nativo di Piovere, il quale compiuti gli studi a Sal\u00f2, ebbe nel 1750 l'incarico di organista presso il celebre organo della Chiesa di Tione di Trento. Egli, essendo un ingegnoso meccanico e intenditore di organaria, costru\u00ec un organo che don\u00f2 al suo paese natale. Chiuso in una cassa grandiosa e appeso alla parete sinistra detto organo \u00e8 stato rimaneggiato da Giovanni Tonoli\n, noto organaro tignalese. Aveva lo stemma della famiglia Venturelli che fu in seguito levato perch\u00e9 ritenuto \"scandaloso\": raffigurava una ballerina in costume succinto. La chiesa venne ampiamente restaurata nel 1990-1991. Ladri rubarono una notte due belle statuette dell'altare opera dei Bosca\u00ec.\nLa festa del patrono.\nLa festa del paese \u00e8 il 25 aprile, giorno di san Marco, con processione e sparo dei caratteristici \u00abmunt\u00e9r\u00bb, recipienti di ghisa troncoconici, riempiti con strati pressati di polvere da sparo, carta di giornale e polvere di mattone bagnata."}
{"id": "8940411", "revid": "599013", "url": "https://it.wikipedia.org/wiki?curid=8940411", "title": "Dmytro Semeniv", "text": "Caratteristiche tecniche.\n\u00c8 un trequartista.\nCarriera.\nCresciuto nel Viktorija Avanhard, inizia la propria carriera con il con cui debutta il 30 agosto 2015 in occasione dell'incontro di Druha Liha perso 2-1 contro il . Nel 2016 passa al dove trascorre due anni nelle giovanili prima di trovare spazio in prima squadra; debutta in Prem\"jer-liha il 16 febbraio 2018 in giocando il match perso 5-0 contro lo .\nNel marzo 2020 si trasferisce in Lettonia al dove gioca solamente 5 incontri prima di fare rientro in patria firmando con l' in Per\u0161a Liha; nel febbraio 2021 viene acquistato dal tornando quindi nella massima divisione ucraina.\nStatistiche.\n\"Statistiche aggiornate al 27 aprile 2021\"."}
{"id": "8940450", "revid": "84184", "url": "https://it.wikipedia.org/wiki?curid=8940450", "title": "Rescigno", "text": ""}
{"id": "8940451", "revid": "123214033", "url": "https://it.wikipedia.org/wiki?curid=8940451", "title": "Oslo (film)", "text": "Oslo \u00e8 un film per la televisione del 2021 diretto da Bartlett Sher, tratto dall'omonima opera teatrale di J. T. Rogers.\nTrama.\nIl governo israeliano e l'Organizzazione per la Liberazione della Palestina lavorano segretamente, tramite i norvegesi, per raggiungere degli accordi politici, portati a termine a Oslo nel 1993.\nProduzione.\nSviluppo.\nNell'aprile del 2017 fu annunciato che Marc Platt avrebbe prodotto un adattamento televisivo del dramma di J. T. Rogers. Il progetto sarebbe stato diretto da Berlett Sher, che aveva gi\u00e0 curato la regia della pi\u00e8ce a Londra e Broadway.\nNel novembre del 2020 Andrew Scott e Ruth Wilson entrarono nel cast del film.\nRiprese.\nLe riprese cominciarono a Praga nel novembre 2020.\nPromozione.\nIl primo trailer del film \u00e8 stato distribuito il 26 aprile 2021.\nDistribuzione.\nIl film debutta negli Stati Uniti in prima serata sul canale via cavo HBO il 29 maggio 2021."}
{"id": "8940460", "revid": "599013", "url": "https://it.wikipedia.org/wiki?curid=8940460", "title": "Josip Gucmirtl", "text": "Carriera.\nInizi\u00f2 la carriera cittadina nella squadra cittadina del per poi, nell'autunno 1964, trasferirsi nella con cui esord\u00ec il 7 febbraio 1965 nel derby contro l'.\nCon i \"Modri\" vinse la Coppa delle Fiere ed una Coppa di Jugoslavia andando a rete nella finale di andata contro i \"Majstori s mora\". "}
{"id": "8940462", "revid": "439868", "url": "https://it.wikipedia.org/wiki?curid=8940462", "title": "Daban (disambigua)", "text": ""}
{"id": "8940473", "revid": "2008491", "url": "https://it.wikipedia.org/wiki?curid=8940473", "title": "Canzone/La luna", "text": "Canzone/La luna \u00e8 un singolo di Milva, pubblicato dalla \"Ricordi\" nel 1968.\nCanzone.\n\"Canzone\", \u00e8 un brano musicale composto da Don Backy e Detto Mariano, terzo classificato al \"Festival di Sanremo 1968\" nell'interpretazione di Milva ed Adriano Celentano. \nLa canzone fu al centro di una celebre diatriba tra Celentano e Don Backy, rischiando di non partecipare al festival. Per quella lite il cantautore toscano non partecip\u00f2 alla manifestazione, ed al suo posto il brano fu eseguito proprio da Celentano e Milva.\nIl brano fu inserito nell'album \"Un sorriso\". Milva incise il brano anche in giapponese, dove fu distribuito su 45 giri.\nLa luna.\n\"La luna\" \u00e8 la canzone pubblicata sul lato B del singolo, scritta dagli stessi autori. Anche questo brano fu inserito nell'album \"Un sorriso\"..\nEdizioni.\nIl singolo \u00e8 stato distribuito in Italia dall'etichetta \"Ricordi\", con codice SRL 10.490, ed \u00e8 stato distribuito anche in Brasile, Spagna, Grecia, Yugoslavia, Olanda, Svizzera e Giappone nel 1973."}
{"id": "8940482", "revid": "363629", "url": "https://it.wikipedia.org/wiki?curid=8940482", "title": "Episodi di VR Troopers (prima stagione)", "text": "La prima stagione della serie televisiva VR Troopers \u00e8 stata trasmessa in anteprima negli Stati Uniti d'America in syndication tra il 3 settembre 1994 e il 28 febbraio 1995."}
{"id": "8940484", "revid": "932362", "url": "https://it.wikipedia.org/wiki?curid=8940484", "title": "Jutta Lampe", "text": ""}
{"id": "8940488", "revid": "363629", "url": "https://it.wikipedia.org/wiki?curid=8940488", "title": "Episodi di VR Troopers (seconda stagione)", "text": "La seconda stagione della serie televisiva VR Troopers \u00e8 stata trasmessa in anteprima negli Stati Uniti d'America in syndication tra l'11 settembre 1995 e il 21 febbraio 1996."}
{"id": "8940499", "revid": "883510", "url": "https://it.wikipedia.org/wiki?curid=8940499", "title": "Gardola", "text": "Gardola \u00e8 una frazione del comune di Tignale, in provincia di Brescia.\nSociet\u00e0.\nParrocchia di Santa Maria Assunta.\nSolo una leggenda sostiene che la chiesa parrocchiale sia stata costruita su un tempio del dio Bergimo. La chiesa sembra invece sia stata costruita nel sec. XIV e ristrutturata nel sec. XVI. Gli atti della curia vescovile di Trento registrano documenti del 1537-1580. Nel 1537 si registra l'esistenza di una confraternita del SS. Sacramento. Il 21 marzo 1632 viene deliberata la costruzione dell'altare del Rosario, consacrato l'anno dopo. Il 24 agosto 1660 venivano deliberate riparazioni. \nLa chiesa veniva consacrata l'8 ottobre 1779. In seguito a gravi cedimenti, nel 1953-1954 la chiesa veniva in gran parte ristrutturata e consolidata. Il 4 settembre 1954 essa fu consacrata dal vescovo mons. G. Tredici. Nuovi restauri, per iniziativa del parroco don Angelo Gozio, vennero compiuti nel 1990, durante i quali venne riaperta la finestra del presbiterio, arricchita di vetrate con i simboli eucaristici. Ad unica navata, di m 40x16x12 di altezza, la chiesa \u00e8 scandita da quattro arcate-cappelle per parte. Non \u00e8 decorata se non nella cupola del presbiterio. Entrando, a destra si trova l'altare di S. Francesco che riceve le stimmate, con pala di buona scuola veronese del tardo '500. L'altare della Madonna del Rosario ha una pala (olio su tela), secondo Gaetano Panazza, di intitolazione palmesca, e da alcuni attribuita a Francesco Giugno. L'altare maggiore ha un ciborio opera dei Bosca\u00ec. \nLa pala raffigura l'Assunzione della B. V., firmata da G. Bertanza e datata 1623. Ai lati dell'altare maggiore sono appese due tele: una di esse raffigura i SS. Antonio ab., Rocco e Caterina d'Alessandria, di ignoto autore del '500 considerato vicino al Torbido; l'altra dedicata a Maria Madre della Chiesa, di Francesco Squassina (1974). Scendendo sulla sinistra, si trova un altare dedicato a S. Antonio di Padova raffigurato in una pala di Alessandro Campi (sec. XVIII). Interessante \u00e8 lo strappo proveniente dalla casa parrocchiale con il Leone di S. Marco con castello e torre. Il Battistero \u00e8 adorno di una tela raffigurante il Battesimo di Ges\u00f9, opera del ferrarese Mario Capuzzo (1954), copia del quadro del Verrocchio degli Uffizi a Firenze. \nL'organo venne costruito con delibera comunale del 22 maggio 1633. Venne probabilmente ricostruito verso la fine del '700 da Gerolamo Bonatti. Seguirono interventi di Paride Fancini di Sopraponte e, di nuovo, di Giovanni Tonoli, originario del luogo. In grave abbandono, venne poi restaurato nel 1988. Nella chiesa esistono tele di Andrea Celesti, raffiguranti la Visitazione ad Elisabetta, la Nativit\u00e0, l'Adorazione dei Magi. Nel 1994 la Compagnia di S. Angela don\u00f2 alla chiesa due tele di Maria Grazia Scarduelli raffiguranti la visione di S. Angela al Brudazzo e S. Angela catechista."}
{"id": "8940500", "revid": "92723", "url": "https://it.wikipedia.org/wiki?curid=8940500", "title": "Tempio ed ex convento di San Agust\u00edn Acolman", "text": ""}
{"id": "8940511", "revid": "729019", "url": "https://it.wikipedia.org/wiki?curid=8940511", "title": "2S38 Derivatsiya-PVO", "text": "Il 2S38 Derivatsiya-PVO \u00e8 un veicolo semovente anfibio per la difesa aerea di punto di fabbricazione russa, sviluppato dalla Uralvagonzavod negli anni 2010 ed al 2021 in fase avanzata di sperimentazione presso le forze armate della Federazione Russa.\nProgettato per neutralizzare velivoli con e senza pilota, missili da crociera, missili aria-superficie e razzi, \u00e8 basato su telaio BMP-3 ed \u00e8 in grado di intercettare proietti di artiglieria dotato di cannone automatico da 57 mm con portata di 6 km e una avanzata suite di ricognizione e tracciamento del bersaglio fino ad una distanza di 12 km.\nConcettualmente simile al 2K22 Tunguska, \u00e8 possibile che a partire dal 2022 vada a sostituire quest'ultimo nelle forze armate russe, affiancando i sistemi Tor e Pantsir-S.\nCaratteristiche.\nRealizzato con un'armatura in lega di alluminio saldata, lo scafo fornisce protezione contro proiettili perforanti da 30 mm ed \u00e8 possibile migliorarne le prestazioni con piastre di corazzature reattive. Dotato di protezione NBC e sistemi automatici antincendio, il 2S38 \u00e8 dotato di lanciagranate fumogene, un sistema di imaging termico / TV con capacit\u00e0 di ingaggio e tracciamento automatico del bersaglio, un telemetro ed un sistema di guida laser.\nArmamento.\nIl Derivatsya \u00e8 armato di un cannone a canna singola da 57mm, integrato in una torretta remotizzata e priva di equipaggio. Efficace contro bersagli terrestri quali mezzi corazzati o fortificazioni leggere, pu\u00f2 intercettare velivoli, missili o proietti in volo a velocit\u00e0 prossime ai 500 m/s (Mach 1,5).\nPenalizzato da un carico di munizioni piuttosto limitato per un mezzo della sua categoria (148 colpi), per ovviare a tale problema sono in fase di sviluppo munizioni ad alta precisione (guida laser) nonch\u00e9 proiettili specifici per l'abbattimento di droni. \u00c8 stato inoltre previsto un mezzo portamunizioni di supporto al sistema.\nTra le dotazioni del mezzo, si contano una mitragliatrice da 7,62 mm ed una lama escavatrice col quale il mezzo pu\u00f2 realizzare autonomamente una postazione difensiva.\nPropulsore.\nIl mezzo \u00e8 alimentato da un motore diesel UTD-29 V-10, che sviluppa 500 CV. Il motore \u00e8 montato nella parte posteriore del veicolo per una migliorare le proprie capacit\u00e0 anfibie. Dotato di trasmissione manuale con 4 marce avanti e 2 indietro, ha una sospensione idropneumatica, che pu\u00f2 essere regolata in base al tipo di terreno attraversato.\nComposizione.\nSe considerato come sistema di combattimento, il Derivatsya prevede, oltre al mezzo corazzato 2S38, anche un veicolo di rifornimento munizioni 9T260 basato su un camion militare Ural-4320 6x6. Il 9T260 pu\u00f2 ricaricare due 2S38 contemporaneamente, operazione in grado di completare in circa 20 minuti."}
{"id": "8940512", "revid": "1711941", "url": "https://it.wikipedia.org/wiki?curid=8940512", "title": "Banque de Paris et des Pays-Bas", "text": ""}
{"id": "8940514", "revid": "125701195", "url": "https://it.wikipedia.org/wiki?curid=8940514", "title": "Pausania di Atene", "text": "Attivo intorno al 420 a.C. nella Grecia del V secolo a.C. apparteneva al demo Kerameis, era amante del poeta Agatone. Di lui si sa molto poco d'altro.\nCitazioni letterarie.\nPausania \u00e8 citato in numerosi testi greci antichi. Esso compare principalmente in due dialoghi di Platone: il \"Protagora\" e \"Il Simposio\".\nL'azione del \"Protagoras\" di Platone si svolge nel 432 a.C. Nel \"Protagora\", Pausania e Agatone sono presenti fianco a fianco, presso il letto del sofista Prodico di Ceos. Agatone era allora un \"meirakion\" (classe d'et\u00e0 designante i giovani maschi tra i 14 e i 21 anni circa) ed \u00e8 presentato come il \"paidika\" (amato) da Pausania. Si sa per altro che Agatone si attir\u00f2 gli scherni del drammaturgo Aristofane che ne fece la caricatura nella sua commedia \"Le Tesmoforie\", rappresentandolo sotto i tratti di un uomo effeminato che si traveste e pratica l'omosessualit\u00e0 passiva.\nIl dialogo di Platone ove Pausania compare pi\u00f9 a lungo \u00e8 \"Il Simposio\", la cui azione si sviluppa in 416 al momento di una vittoria di Agatone a un concorso drammatico organizzato per le Lenee.\nPausania fa parte degli intervenuti al dialogo, come Agatone. Al momento in cui avviene il dialogo, Pausania ha circa una cinquantina d'anni. Nel corso del dialogo, Pausania \u00e8 il secondo, dopo Fedro, a pronunciare un discorso su Eros (dal 180c al 185c); egli vi distingue in particolare due Afrodite, una comune e l'altra celeste (180d-181a). Nel corso del suo intervento egli evoca gli amori sia bisessuali sia omosessuali, che provengono dall'Afrodite comune e fa pi\u00f9 particolarmente l'elogio della pederastia che egli lega all'Afrodite celeste. Pi\u00f9 avanti nel dialogo il drammaturgo Aristofane, che interviene anch'egli nel dialogo, fa un'allusione forse ironica ai due uomini.\nPausania \u00e8 citato pi\u00f9 brevemente in un altro dialogo socratico, \"Il Simposio\" di Senofonte (VIII, 32-34): Socrate vi critica l'elogio della pederastia greca fatto da Pausania.\nIn epoche successive Pausania \u00e8 citato in \"I Deipnosofisti\" di Ateneo di Naucrati (al libro V) e in \"Varia Historia\" di Eliano (libro II)."}
{"id": "8940521", "revid": "671029", "url": "https://it.wikipedia.org/wiki?curid=8940521", "title": "Gamma Ethniki 2019-2020", "text": "La Gamma Ethniki 2019-2020 \u00e8 stata la 1\u00aa edizione del quarto livello del campionato greco di calcio con questa denominazione, infatti, in seguito alla riforma dei campionati, da quest'anno slitta come denominazione per il quarto livello del calcio greco, mentre il secondo livello \u00e8 stato chiamato Souper Ligka 2, in seguito alla ristrutturazione del campionato greco di calcio. Mentre la Football League che precedentemente era il secondo livello slitta a terzo livello.\nGruppo 1.\nClassifica.\nLegenda:\nGruppo 2.\nClassifica.\nLegenda:\nGruppo 3.\nClassifica.\nLegenda:\nGruppo 4.\nClassifica.\nLegenda:\nGruppo 5.\nClassifica.\nLegenda:\nGruppo 6.\nClassifica.\nLegenda:\nGruppo 7.\nClassifica.\nLegenda:\nGruppo 8.\nClassifica.\nLegenda:\nNote:\nPoule promozione.\nLegenda:"}
{"id": "8940554", "revid": "2008491", "url": "https://it.wikipedia.org/wiki?curid=8940554", "title": "Milord/Una storia cos\u00ec", "text": "Milord/Una storia cos\u00ec \u00e8 un singolo di Milva, pubblicato dalla \"Cetra\" nel 1960.\nMilord.\n\"Milord\" \u00e8 una canzone francese composta nel 1959 (musica di Marguerite Monnot e parole di Georges Moustaki), originariamente interpretata da \u00c9dith Piaf.\nDopo l'interpretazione della Piaf, di cui rimane uno dei brani pi\u00f9 famosi dopo aver venduto 400.000 copie in Francia e raggiunto la prima posizione in Germania per quattro settimane, la seconda posizione in Olanda e la sesta in Norvegia, la canzone \u00e8 stata interpretata da numerosi altri cantanti e tradotta in diverse lingue. \nLa versione di Milva ottenne un grande successo, segnando una delle sue interpretazioni pi\u00f9 celebri e rappresentative.\nUna storia cos\u00ec.\n\"Una storia cos\u00ec\" \u00e8 la canzone pubblicata sul lato B del singolo, scritta da Ernie Maresca e Luis Enriquez, futuro premio Oscar.\nEdizioni.\nIl singolo \u00e8 stato distribuito in Italia dall'etichetta \"Cetra\", con codice SP 926, ed \u00e8 stato ristampato diverse volte negli anni, ottenendo ben sei tirature nel 1960, nove nel 1961 ed altre quattro nella ristampa del singolo nel 1964."}
{"id": "8940576", "revid": "287204", "url": "https://it.wikipedia.org/wiki?curid=8940576", "title": "Hamilton Academical Football Club 2019-2020", "text": "Questa voce raccoglie le informazioni riguardanti l'Hamilton Academical Football Club nelle competizioni ufficiali della stagione 2019-2020."}
{"id": "8940577", "revid": "135224", "url": "https://it.wikipedia.org/wiki?curid=8940577", "title": "Truvar degli Obotriti", "text": "Era fratello di Rjurik e Sivar degli Obotriti"}
{"id": "8940578", "revid": "1993636", "url": "https://it.wikipedia.org/wiki?curid=8940578", "title": "Relazioni bilaterali tra Eritrea e Gibuti", "text": "Le relazioni bilaterali tra Eritrea e Gibuti si riferiscono al rapporto attuale e storico tra gli stati confinanti di Eritrea e Gibuti.\nRelazioni.\nDurante la guerra eritreo-etiope (1998-2000), l'Etiopia ha incanalato la maggior parte del suo commercio attraverso Gibuti. Sebbene Gibuti fosse nominalmente neutrale, ha interrotto le relazioni con l'Eritrea nel novembre 1998, rinnovandole nel 2000. Il presidente dell'Eritrea Isaias Afwerki ha visitato Gibuti all'inizio del 2001 e il presidente di Gibuti Ismail Omar Guelleh ha fatto una visita reciproca ad Asmara all'inizio dell'estate del 2001. Sebbene Guelleh abbia stretti legami con il Fronte Democratico Rivoluzionario del Popolo Etiope (EPRDF) al potere in Etiopia, ha cercato di mantenere una mano equilibrata, sviluppando relazioni con l'Eritrea.\nConflitto.\nIl 10 giugno 2008 si sono verificati dei combattimenti nella regione di Ras Doumeira tra Gibuti ed Eritrea che hanno portato alla vittoria dell'Eritrea e al controllo delle isole Ras Doumeira. Alla fine l'Eritrea si \u00e8 ritirata dalle zone di confine ed \u00e8 stata creata una zona cuscinetto tra i due paesi, moderata in gran parte dal Qatar. A seguito della crisi diplomatica del Qatar del 2017, il Qatar ha ritirato le sue forze di pace dal territorio conteso. Poco dopo Gibuti ha accusato l'Eritrea di rioccupare la collina sulla terraferma e l'isola di Doumeira.\nNel settembre 2018 \u00e8 stato annunciato che Gibuti ed Eritrea hanno accettato di normalizzare le loro relazioni."}
{"id": "8940580", "revid": "287204", "url": "https://it.wikipedia.org/wiki?curid=8940580", "title": "Palazzo Ghislieri Aizaghi Malaspina", "text": "Palazzo Ghislieri Aizaghi Malaspina \u00e8 un palazzo di Pavia, in Lombardia.\nStoria e descrizione.\nIl palazzo esisteva gi\u00e0 nella seconda met\u00e0 del XVII secolo ed era dimora dei Ghislieri Aizaghi Malaspina, un ramo secondario dei Ghislieri (che fondarono per iniziativa di papa Pio V l\u2019omonimo collegio pavese). I Ghislieri Aizaghi Malaspina, membri del patriziato pavese, furono elevati nel 1683 dal re di Spagna Carlo II al titolo di marchesi di Zerbo e Torre Selvatica. Nel 1771 il marchese Pio Ghislieri Aizaghi Malaspina, a lungo giudice delle vettovaglie della citt\u00e0 di Pavia, mor\u00ec senza eredi e il palazzo, insieme ad altri beni (tra cui l\u2019importante quadreria ospitata in palazzo che annoverava opere del Perugino, Guercino, Sebastiano Ricci, Morazzone, Francesco Cairo e altri e la grande collezione di porcellane cinesi, veneziane e sassoni e maiolica pavese raccolta dal marchese) furono divisi tra i figli della sorella Anna: il canonico Giovanni Tommaso Gallarati, suo fratello il conte Giovanni Battista Gallarati Scotti e il conte Alfonso Turconi. Pochi anni dopo il palazzo pass\u00f2 ai pavesi Silvio e Giovanni Giacomo Selvatico, che nel 1781 tentarono di vendere l\u2019edificio al governi di Vienna, impegnato, su mandato del cancelliere Wenzel Anton von Kaunitz-Rietberg, a trovare una sede a Pavia per il collegio Illirico, che l\u2019imperatore Giuseppe II intendeva spostare da Bologna a Pavia, tuttavia l\u2019operazione sfum\u00f2. Il fallimento dell\u2019operazione immobiliare costrinse i Selvatico a cedere il palazzo a Giuseppe Antonio Bianconi nel 1782. Nel palazzo abit\u00f2 per oltre vent\u2019anni Lazzaro Spallanzani, che allest\u00ec anche un piccolo laboratorio al suo interno e dove mor\u00ec nel 1799. L\u2019edificio, dalla pianta a \u201cU\u201d, presenta una facciata ricca di stucchi, risistemata nella seconda met\u00e0 del Settecento, mentre internamente dispone di un cortile \u201cnobile\u201d, attraverso il quale si accedeva al giardino (che fu urbanizzato tra gli anni \u201950 e \u201960 del Novecento)."}
{"id": "8940604", "revid": "6923", "url": "https://it.wikipedia.org/wiki?curid=8940604", "title": "Kazimierz Leon Sapieha", "text": "Biografia.\nEra il figlio di Aleksander Pawe\u0142 Sapieha, e di sua moglie, Marie Christine de B\u00e9thune, nipote della regina Maria Casimira Luisa de la Grange d'Arquien.\nCarriera.\nNel 1725 ricevette il grado di generale dell'artiglieria lituana, nel 1729 fu eletto ambasciatore (deputato) alla Dieta e nel 1735 fu nominato governatore di Brest.\nMatrimonio.\nNel 1727 spos\u00f2 Karolina Teresa Radziwi\u0142\u0142 (1707-1765), figlia del cancelliere Karol Stanis\u0142aw Radziwi\u0142\u0142. Ebbero tre figli:"}
{"id": "8940605", "revid": "1513836", "url": "https://it.wikipedia.org/wiki?curid=8940605", "title": "Drag Race Espa\u00f1a (prima edizione)", "text": "La prima edizione di \"Drag Race Espa\u00f1a\" \u00e8 andata onda in Spagna a dal 30 maggio al 1\u00ba agosto 2021 sulla piattaforma streaming ATRESplayer.\nIl 26 aprile 2021 vengono annunciate le dieci concorrenti, provenienti da tutta la Spagna, per essere incoronate le prima \"Espa\u00f1a's Next Drag Superstar\".\nCarmen Farala, vincitrice dell'edizione, ha guadagnato come premio 30 000 euro, una fornitura di cosmetici della Krash Kosmetics e una corona di Fierce Drag Jewels.\nConcorrenti.\nLe dieci concorrenti che prendono parte al reality show sono:\nTabella eliminazioni.\nLegenda:\nRiassunto episodi.\nEpisodio 1 - \"\u00a1Bienvenidas a Espa\u00f1a!\".\nIl primo episodio della prima edizione spagnola si apre con le concorrenti che entrano nell'atelier. La prima a entrare \u00e8 Arantxa Castilla La Mancha, l'ultima \u00e8 The Macarena. Supremme de Luxe fa il suo ingresso annunciando l'inizio di una nuova edizione e dando il benvenuto alle concorrenti.\nGiudice ospite della puntata \u00e8 Jon Kortajarena. Supremme de Luxe dichiara Vulcano, Arantxa, Killer e Inti salve, e lasci\u00f2 le altre concorrenti sul palco per le critiche. The Macarena e Dovima Nurmi sono le peggiori, mentre Hug\u00e1ceo Crujiente \u00e8 la migliore della puntata.\nEpisodio 2 - \"Divas\".\nIl secondo episodio si apre con le concorrenti che rientrano nell'atelier dopo l'eliminazione di Macarena, con Dovima triste per aver eliminato un'amica che \u00e8 sempre stata al suo fianco. Intanto molte concorrenti si congratulano con Hug\u00e1ceo per la prima vittoria dell'edizione anche se alcune, in particolare Inti, sono convinte che Carmen avrebbe dovuto vincere la sfida.\nGiudice ospite della puntata \u00e8 Paca La Pira\u00f1a. Il tema della sfilata di questa puntata \u00e8 \"Tributo a La Veneno\", dove le concorrenti devono sfoggiare un abito che sia un tributo all'omonima icona LGBT+ spagnola. Supremme de Luxe dichiara Sagittaria, Dovima, Hug\u00e1ceo e Killer salve, e lasci\u00f2 le altre concorrenti sul palco per le critiche. Drag Vulcano e Arantxa Castilla La Mancha sono le peggiori, mentre Carmen Farala \u00e8 la migliore della puntata.\nEpisodio 3 - \"Mocatriz\".\nIl terzo episodio si apre con le concorrenti che rientrano nell'atelier dopo l'eliminazione di Vulcano, con le concorrenti si complimentano con Arantxa per la sua esibizione, mentre altre, in particolare Carmen, \u00e8 convinta che Arantxa doveva essere eliminata. Intanto Pupi inizia a non sopportare pi\u00f9 gli atteggiamenti di superbia di Carmen.\nGiudice ospite della puntata \u00e8 Carlos Areces. Il tema della sfilata di questa puntata \u00e8 \"Mis Raices\", dove le concorrenti devono sfoggiare un abito che rappresenti le proprie origini e le proprie radici. Supremme de Luxe dichiara Killer, Arantxa, Carmen e Hug\u00e1ceo salve, e lasci\u00f2 le altre concorrenti sul palco per le critiche. Durante l\"Untucked\", nonostante i vari consigli delle altre concorrenti e di Supremme, Inti decide di abbandonare definitivamente la competizione. Dovima Nurmi \u00e8 la peggiore, mentre Sagittaria \u00e8 la migliore della puntata.\nEpisodio 4 - \"Snatch Game\".\nIl quarto episodio si apre con le concorrenti che rientrano dopo la scioccante auto-eliminazione di Inti, con le concorrenti cercano di capire i motivi che hanno spinto la loro amica ad abbandonare la competizione. Intanto le concorrenti fanno i complimenti a Dovima per la sua esibizione al playback, anche se quest'ultima considera la sua vittoria dolce-amara poich\u00e9 non ha potuto sfidare nessuno.\nGiudice ospite della puntata \u00e8 Bad Gyal. I temi della sfilata di questa puntata sono \"Choni de Barrio\", \"Ejecutiva Agressiva\" e \"Jet-Set Marbelli\", dove le concorrenti devono sfoggiare rispettivamente un abito da donna tamarra, un abito da donna in carriera ed, infine, un abito elegante perfetto per un volo in prima classe. Dopo la sfilata e le critiche dei giudici, Supremme de Luxe dichiara Arantxa Castilla La Mancha e Hug\u00e1ceo Crujiente le peggiori, mentre Killer Queen \u00e8 la migliore della puntata.\nEpisodio 5 - \"B\u00e1sica o C\u00ednica\".\nIl quinto episodio si apre con le concorrenti che rientrano nell'atelier dopo l'eliminazione di Arantxa, con le concorrenti tristi per l'uscita di quest'ultima poich\u00e9 trasmetteva sempre positivit\u00e0. Intanto alcune concorrenti, in particolare Carmen e Dovima, sono convinte che Pupi avrebbe dovuto vincere la sfida precedente rispetto a Killer.\nGiudice ospite della puntata \u00e8 Alaska. Il tema della sfilata di questa puntata \u00e8 \"Arte Espa\u00f1ol Elegancia Extravagancia\", dove le concorrenti devono sfoggiare un abito ispirato all'Arte spagnola. Durante i giudizi viene chiesto alle concorrenti, chi secondo loro merita di essere eliminata. Dopo la sfilata e le critiche dei giudici, Supremme de Luxe dichiara Killer Queen e Hug\u00e1ceo Crujiente le peggiori, mentre Pupi Poisson \u00e8 le migliore della puntata.\nEpisodio 6 - \"Drags de la Comedia\".\nIl sesto episodio si apre con le concorrenti che rientrano nell'atelier dopo l'eliminazione di Hug\u00e1ceo, con Killer triste per aver eliminato una sua cara amica, ma afferma che comunque si tratta di una competizione e che, a questo punto della gara, bisogna dare sempre il massimo in qualsiasi sfida.\nGiudice ospite della puntata \u00e8 Susi Caramelo. Il tema della sfilata di questa puntata \u00e8 \"Las Noches de las Mil Rosal\u00edas\", dove le concorrenti devono sfoggiare un abito che rispecchi un look iconico di Rosal\u00eda. Dopo la sfilata e le critiche dei giudici, Supremme de Luxe dichiara Sagittaria e Dovima Nurmi le peggiori, mentre Carmen Farala \u00e8 la migliore della puntata.\nEpisodio 7 - \"Titanes del Drag\".\nIl settimo episodio si apre con le concorrenti che rientrano nell'atelier dopo l'eliminazione di Dovima, con Sagittaria non \u00e8 molto contenta per aver eliminato una sua amica, anche Carmen \u00e8 triste per l'eliminazione di Dovima, poich\u00e9 avevano stretta una profonda amicizia. Intanto si discute si chi riuscir\u00e0 ad accedere alla finale.\nGiudice ospite della puntata \u00e8 Envy Peru. Dopo la sfilata e le critiche dei giudici, Supremme de Luxe dichiara che Pupi Poisson, Sagittaria e Killer Queen sono le peggiori della puntata, mentre Carmen Farala \u00e8 la migliore della puntata ed accede alla finale.\nEpisodio 8 - \"El Reencuentro\".\nIn questo episodio tutti le concorrenti, si riuniscono insieme con Supremme de Luxe, per parlare della loro esperienza nello show: discutendo di quali sono stati i loro momenti migliori, delle sfide pi\u00f9 difficili e delle scelte di stile effettuate delle concorrenti durante lo show.\nInoltre viene eletta la prima \"Miss Simpatia\" dello show che, come accade nella versione statunitense, \u00e8 stata scelta dalle concorrenti. A vincere il titolo \u00e8 stata Pupi Poisson.\nEpisodio 9 - \"La Gran Final\".\nIl nono ed ultimo episodio di quest'edizione si apre con le finaliste che ritornano nell'atelier dopo l'eliminazione di Pupi, si discute dei punti di forza ed i punti deboli delle tre finalista, inoltre si discute su chi riuscir\u00e0 a vincere quest'edizione ed il titolo di prima \"Drag Superstar\" spagnola.\nIl giorno dopo le concorrenti tornano nell'atelier dove ricevono un video-messaggio da Valentina, concorrente nella nona edizione statunitense e della quarta edizione All Stars per augurare buona fortuna alle finaliste. \nPer l'ultima prova, prima di incoronare la vincitrice di quest'edizione, le concorrenti dovranno cantare, ballare ed esibirsi dal vivo sulla canzone di RuPaul, \"U Wear It Well\" e poi dovranno prendere parte ad un'intervista con Supremme de Luxe.\nPer la realizzazione della coreografia, le concorrenti raggiungono lo studio, dove il coreografo Carmelo Segura insegna i vari passi della coreografia. Nel frattempo a uno a uno le concorrenti prendono parte all'intervista con Supremme de Luxe che pone domande sulla loro esperienza in questa edizione di \"Drag Race Espa\u00f1a\".\nI giudici della puntata sono: Supremme de Luxe, Ana Locking, Javier Calvo e Javier Ambrossi. Il tema della sfilata \u00e8 \"Mi Mejor Look Drag\", dove le concorrenti dovranno sfilare con il loro vestito migliore.\nDopo le critiche, le finaliste tornano nell'atelier dove ad aspettarle ci sono tutte le concorrenti dell'edizione, con le quali discutono dell'esperienza vissuta nello show. Prima di comunicare il giudizio, tutte le concorrenti sfilano sulla passerella con il loro \"Mejor Look Drag\" per un'ultima volta. Dopo l'ultima sfilata, Supremme de Luxe comunica che tutte le finaliste hanno rubato la scena e che si affronteranno insieme per la sfida finale. Carmen Farala, Killer Queen e Sagittaria si esibiscono in playback sulla canzone \"La gata bajo la lluvia\" di Roc\u00edo D\u00farcal. Dopo l'esibizione, Supremme de Luxe dichiara Carmen Farala vincitrice della prima edizione di \"Drag Race Espa\u00f1a\".\nEpisodio 10 - \"La Coronaci\u00f3n\".\nIn questo episodio speciale, condotto dal presentatore spagnolo Jonathan Ruiz, le tre finaliste si riuniscono per un'ultima volta per discutere su come il programma gli ha cambiato la vita e, per scoprire per la prima volta, il nome della vincitrice della prima edizione di \"Drag Race Espa\u00f1a\"."}
{"id": "8940606", "revid": "1869172", "url": "https://it.wikipedia.org/wiki?curid=8940606", "title": "Laufey (mitologia)", "text": ""}
{"id": "8940615", "revid": "767487", "url": "https://it.wikipedia.org/wiki?curid=8940615", "title": "Florence Faivre", "text": "Ha iniziato la sua carriera come conduttrice televisiva adolescente in Thailandia, e successivamente si \u00e8 ramificata nel settore della moda e nella recitazione, facendo il suo debutto cinematografico nel film del 2004 The Siam Renaissance. Successivamente si \u00e8 trasferita negli Stati Uniti ed \u00e8 apparsa in diversi film e serie televisive. \u00c8 di origine francese e thailandese.\nVita e opere.\nFaivre \u00e8 nata a Bangkok da padre francese e madre thailandese. \u00c8 cresciuta ad Aix-en-Provence in Francia e si \u00e8 trasferita con la sua famiglia in Thailandia quando aveva otto anni. A tredici anni ha iniziato a lavorare come conduttrice televisiva per Teen Talk e E for Teen. Un anno dopo, ha iniziato a lavorare come modella.\nDopo essersi diplomata al liceo in Thailandia, \u00e8 stata scelta per interpretare Maneechan, il personaggio principale di The Siam Renaissance, un adattamento cinematografico del 2004 del romanzo Thawiphop. Il film era a quel tempo \"la seconda pi\u00f9 grande produzione thailandese di sempre\". [2] Faivre \u00e8 stata nominata per il Suphannahong Award come migliore attrice, ma non ha vinto. [3]\nSuccessivamente Faivre si \u00e8 trasferita a New York, dove inizialmente si \u00e8 concentrata sulla moda. [3] Da allora \u00e8 apparsa in diverse serie televisive e film. [2] John Anderson di Variety ha elogiato la sua interpretazione in The Elephant King, altrimenti scarsamente accolto, anticipando \"una carriera promettente, non solo per la sua bellezza statuaria ma per la sua capacit\u00e0 di affrontare un ruolo e un personaggio irto di contraddizioni e banchi morali\". [4]\nFaivre ha recitato in diverse serie TV, tra cui How to Make It in America e The Following, prima di ottenere un ruolo importante in The Expanse, un thriller di fantascienza. [5] Il primo episodio dello spettacolo si \u00e8 aperto con una ripresa di Faivre che fluttua senza peso attraverso un'astronave. [6] Il personaggio di Faivre, Julie Mao, \"una donna intelligente e ribelle proveniente da una famiglia benestante che sceglie una vita basata sui principi di difficolt\u00e0 e viene coinvolta in attivit\u00e0 politicamente sovversive\", [5] era una regolare nelle stagioni 1 e 2, tornando per un'apparizione come ospite nella stagione 3.\nNella quinta stagione di Agents of S.H.I.E.L.D. (2017-2018), Faivre ha avuto un ruolo ricorrente come \"il potente guerriero Kree Sinara che abbatte la gente con un duo di sfere di metallo\". [2]"}
{"id": "8940618", "revid": "767487", "url": "https://it.wikipedia.org/wiki?curid=8940618", "title": "Al \u00f3leo", "text": "Al \u00f3leo \u00e8 un film del 2019 diretto da Pablo Lavado.\nTrama.\nMar\u00eda, giovane studentessa di Belle Arti, decide di trascorrere un fine settimana con Julio, il suo compagno, nella casa dei suoi genitori. Una volta l\u00ec, Julio dovr\u00e0 affrontare la solida mentalit\u00e0 della famiglia della sua ragazza, la quale tenta di cambiare in meglio la situazione."}
{"id": "8940621", "revid": "309289", "url": "https://it.wikipedia.org/wiki?curid=8940621", "title": "Pirda", "text": "Il Pirda () \u00e8 un fiume della Russia siberiana orientale, affluente di destra della Ejka (nel bacino della Tunguska Inferiore). Scorre nell'\u0116venkijskij rajon del Territorio di Krasnojarsk.\nIl fiume ha origine da un piccolo lago a 1\u00a0km dal confine con la Jakuzia e scorre nella taiga tra gli speroni sud-occidentali dell'altopiano del Viljuj, nella zona del permafrost, in direzione prevalentemente meridionale. Il fiume ha una lunghezza di 243\u00a0km, il bacino misura 4\u00a0990\u00a0km\u00b2. Sfocia nella Ejka a 115\u00a0km dalla foce. Non ci sono insediamenti nel bacino del fiume."}
{"id": "8940627", "revid": "486946", "url": "https://it.wikipedia.org/wiki?curid=8940627", "title": "Palazzo delle scintille", "text": ""}
{"id": "8940628", "revid": "1442080", "url": "https://it.wikipedia.org/wiki?curid=8940628", "title": "Ostrava Open Challenger 2021 - Doppio", "text": "Artem Sitak e Igor Zelenay erano i detentori del torneo, ma solo Zelenay ha scelto di partecipare, in coppia con Roman Jebav\u00fd.\nIn finale Marc Polmans / Serhij Stachovs'kyj hanno sconfitto Andrew Paulson / Patrik Rikl con il punteggio di 7\u20136(4), 3\u20136, [10\u20137].\nWildcard.\n&lt;ol start=\"3\"&gt;"}
{"id": "8940630", "revid": "486946", "url": "https://it.wikipedia.org/wiki?curid=8940630", "title": "Palazzo scintille", "text": ""}
{"id": "8940654", "revid": "2093650", "url": "https://it.wikipedia.org/wiki?curid=8940654", "title": "10 yuan Panda bullion", "text": "Il panda gigante (Ailuropoda melanoleuca), impresso sui tondelli, \u00e8 un mammifero della famiglia degli Ursidi la cui ubicazione si trova nelle regioni montuose del Sichuan (Cina centrale). La sua gradevole immagine \u00e8 diventata un emblema nazionale in Cina, ed inoltre \u00e8 stata scelta come simbolo del WWF. Oggi la sua rappresentazione \u00e8 conosciuta ed apprezzata in tutto il mondo, tanto da essere identificata come emblema degli animali a rischio d\u2019estinzione.\nLe \"Brilliant Uncirculated\" sono monete da investimento coniate con metalli pregiati (purezza non inferiore a 900 millesimi) e come tali hanno avuto corso legale nella nazione emittente. Ovviamente, raramente sono state utilizzate come spesa quotidiana, considerato che il valore nominale, quello impresso sul tondello \u00e8 decisamente inferiore al loro valore intrinseco. In genere sono multipli o frazioni dell\u2019oncia troy (31,103 g), vengono anche realizzati esemplari in quantit\u00e0 limitata, di peso notevole da un chilogrammo e suoi sottomultipli. \nLe prime emissioni in argento risalgono al 1983 e fino al 1985 sono stati coniati 10.000 esemplari in versione proof, per ciascun anno corrente. La moneta \u00e8 costituita in argento avente titolo 900/1000 e 27 g (24,3 g la quantit\u00e0 di argento). Il diametro \u00e8 di 38,6 mm.\nNel 1987 il Panda Coin/Brilliant Uncirculated raggiunge la tiratura di 30.720 esemplari, nelle versioni \"Proof\" e \"Frosted Proof\". La moneta \u00e8 costituita in argento avente titolo 925/1000 e pesano 31,1g. Il diametro \u00e8 di 38,6 mm o 40,0 mm.\nNelle annate 1986 e 1988 non sono stati coniati panda da un'oncia d'argento. Dal 1989 il Panda, presentano un diametro di 40 mm e il peso 31,1g, ma in questo caso sono con un titolo di argento .999, ovvero un'oncia (troy)."}
{"id": "8940660", "revid": "287204", "url": "https://it.wikipedia.org/wiki?curid=8940660", "title": "Jacques-Aim\u00e9 Meffre", "text": "Biografia.\nJacques-Aim\u00e9 Meffre era figlio di Edmond Meffre, capocantiere della \u00c9cole des Ponts ParisTech, e di sua moglie Ren\u00e9e Goujon. Era cugino del pittore Jean-Baptiste Collet.\nNel 1819 entr\u00f2 a far parte dell'\u00c9cole des Ponts ParisTech con l'intento di divenire architetto. Parallelamente, per trent'anni fu membro del consiglio municipale di Tours come primo assistente dei vari sindaci che si succedettero in citt\u00e0.\nNel 1828 acquist\u00f2 da M. Reverdy, l'h\u00f4tel de la Chancellerie e nel 1832, l'h\u00f4tel Papion, a Tours.\nNel 1840, divenne uno dei primi membri della Societ\u00e0 archeologica di Tours.\nArchitetto della citt\u00e0 di Tours, fu membro della commissione d'esame del progetto per la realizzazione della \"place du Palais\"(attuale \"place Jean Jaur\u00e8s\") adottato in via definitiva nel 1840.\nNel 1843, effettu\u00f2 i primi rilievi archeologici gallo-romani presso Cinq-Mars-la-Pile.\nNel 1846 si aggiudic\u00f2 il progetto di costruzione delle stazioni comprese nella tratta ferroviaria tra Tours e Nantes.\nSi impegn\u00f2 nel contempo nella costruzione dell'H\u00f4tel Meffre, poi distrutto, come pure nella chiesa e nel convento delle suore della Presentazione, dell'h\u00f4pital des Dames Blanches, e della ristrutturazione del castello di Cand\u00e9 per conto del ricco imprenditore cubano Santiago Drake del Castillo.\nSpos\u00f2 C\u00e9cile Abrassart, nipote di Dom Jean-Joseph Abrassart (1759-1800), segretario del capitolo e bibliotecario dell'abbazia di Marmoutier. Il loro figlio fu Edmond Meffre (1823-1888), anch'egli architetto di spicco a Tours (si occup\u00f2 ad esempio della sistemazione del castello de la Plaine, dell'h\u00f4tel du Saussay, e del restauro dell'h\u00f4tel Go\u00fcin); questi fu padre di Jacques Meffre. La loro figlia, C\u00e9cile Augustine Meffre, spos\u00f2 il banchiere Charles Henri Ren\u00e9, e fu nonna dell'ammiraglio Robert Leloup."}
{"id": "8940665", "revid": "287204", "url": "https://it.wikipedia.org/wiki?curid=8940665", "title": "Ravil' Chabutdinov", "text": "Biografia.\nInizi\u00f2 ad allenarsi nel sollevamento pesi nel 1948 mentre prestava servizio nell'esercito sovietico.\nNel 1956 arriv\u00f2 terzo nei pesi leggeri ai campionati nazionali sovietici, ma fu selezionato ugualmente per la squadra nazionale di sollevamento pesi in occasione dei Campionati europei di Helsinki 1956 passando alla categoria superiore dei pesi medi, dove riusc\u00ec a vincere la medaglia d'argento con 375 kg. nel totale su tre prove, dietro al connazionale Igor Rybak.\nQualche mese dopo fu convocato alle Olimpiadi di Melbourne 1956, riuscendo a rientrare nella categoria inferiore dei pesi leggeri, dove vinse un'altra medaglia d'argento con 372,5 kg. nel totale, ancora alle spalle di Rybak, anche lui sceso di categoria.\nNel 1957 si laure\u00f2 campione nazionale sovietico e successivamente vinse la medaglia d'oro ai Campionati europei di Katowice con 375 kg. nel totale.\nL'anno successivo Chabutdinov abbandon\u00f2 l'attivit\u00e0 agonistica, dedicandosi in seguito all'attivit\u00e0 di allenatore.\nNel corso della sua carriera di sollevatore realizz\u00f2 sette record del mondo, tutti nella prova di distensione lenta, di cui cinque nei pesi leggeri e due nei pesi medi."}
{"id": "8940670", "revid": "92723", "url": "https://it.wikipedia.org/wiki?curid=8940670", "title": "Memoriale di Srebrenica", "text": "Il Memoriale di Srebrenica, ufficialmente noto come Memoriale e cimitero di Srebrenica-Poto\u010dari per le Vittime del Genocidio del 1995 (tradotto dall'inglese), \u00e8 un complesso commemorativo situato a Srebrenica, in Bosnia ed Erzegovina.\nIl memoriale commemora il genocidio di Srebrenica in cui furono uccise oltre 8000 persone.\nStruttura.\nIl Memoriale di Srebrenica, situato di fronte all\u2019ex complesso della Forza di protezione delle Nazioni Unite UNPROFOR, \u00e8 composto da un museo e un cimitero in ricordo delle vittime del massacro.\nIl museo presenta una mostra permanente sugli effetti personali ritrovati nelle fosse comuni. L\u2019esposizione \u00e8 arricchita da film informativi e documentari sugli eventi del genocidio. Dal 2017 \u00e8 stata inoltre inaugurata una mostra riguardante il ruolo delle forze di pace olandesi presenti durante il massacro. Il museo \u00e8 attualmente in fase di ampliamento: si sta formando un archivio con libero accesso a documenti d\u2019archivio sulla storia del genocidio. \nIl cimitero, posto al di l\u00e0 della strada, presenta all'entrata il muro della memoria, delle lastre posizionate in semicerchio dove sono incisi i nomi delle 8.000 vittime del massacro di Srebrenica. Vi sono elencate sia le vittime sepolte nel cimitero sia le vittime ancora disperse. All\u2019entrata del sito vi \u00e8 inoltre la Mu\u1e63all\u0101, il luogo per la preghiera comune che precede la sepoltura delle vittime. Intorno all\u2019area centrale si dispongono, a forma di petali di fiore, sette spiazzi di terra coperti quasi interamente da sottili lapidi bianche in ricordo delle vittime del genocidio. Il cimitero \u00e8 in continua espansione, ed ogni anno vengono sepolti i corpi delle vittime ritrovate.\nInaugurazione.\nIl massacro di Srebrenica \u00e8 stato un genocidio avvenuto nel luglio 1995, ed il Memoriale di Srebrenica ne ricorda le oltre 8000 vittime.\nIl Memoriale venne ufficialmente inaugurato il 20 settembre 2003, in presenza di Bill Clinton, presidente degli Stati Uniti d'America nel momento del genocidio. Clinton fu colui che autorizz\u00f2 la Nato a bombardare l\u2019esercito serbo, decisione sulla quale incisero anche le notizie provenienti da Srebrenica nelle settimane precedenti. Fu anche il presidente americano firmatario degli accordi di Dayton che posero fine alla guerra in Bosnia ed Erzegovina. \nLa sua figura \u00e8 comunque tutt'oggi controversa in questo ambito, essendo egli accusato da alcuni sopravvissuti e dalle famiglie delle vittime di aver agito troppo tardi, lasciando che il genocidio avvenisse.\nDurante l\u2019apertura Clinton condann\u00f2 duramente il genocidio e i suoi autori, riferendosi testualmente a \u201ccattive persone che uccidevano quelle buone\u201d (\"The bad people killed the good ones\"), e invocando gli arresti di Ratko Mladi\u0107 (avvenuto il 26 maggio 2011) e Radovan Karad\u017ei\u0107 (avvenuto il 21 luglio 2008), al tempo ancora latitanti.\nLa testimonianza di apertura della cerimonia fu assegnata ad una sopravvissuta, Advija Ibrahimovi\u0107, rimasta orfana di padre all\u2019et\u00e0 di 10 anni a causa del genocidio. Durante l\u2019apertura raccont\u00f2 la sua storia e fece commuovere la folla, affermando per esempio che \u201cL\u2019umanit\u00e0 intera era stata uccisa\u201d e che \u201cIn questo luogo sacro la memoria dei nostri cari non deve essere mai dimenticata\u201d.\nLa cerimonia di inaugurazione si svolse facendo passare sopra le teste delle famiglie colpite (in lutto da pi\u00f9 di 8 anni) 107 bare avvolte in un drappo verde, che vennero sotterrate a fine cerimonia assieme alle 850 che gi\u00e0 erano sepolte nel luogo (i corpi rinvenuti furono circa 5000 ma di questi solo un quarto furono riconosciuti dai familiari).\nIl complesso (composto dal cimitero e da un museo) \u00e8 costato circa 5,8 milioni di dollari, raccolti da donazioni estere, compreso un milione donato dagli Stati Uniti d'America.\nRicorrenze.\n11 luglio.\nOgni 11 luglio avviene, nel cimitero del memoriale, la sepoltura dei \u2018nuovi\u2019 corpi delle vittime ritrovate nel corso dell\u2019anno. Delle vittime non restano che poche ossa adagiate in semplici contenitori metallici, contrassegnati da una targhetta e coperti di un drappo verde (che simboleggia la fede islamica). Alla cerimonia di sepoltura partecipano, ogni anno, milioni di persone provenienti da tutto il mondo.\nNel 2020, anno di pandemia da Covid-19, alla commemorazione poterono partecipare solo i familiari stretti delle vittime, il tutto svolto nel rispetto delle misure restrittive e di sicurezza imposte. L'11 luglio dello stesso anno, 25\u00ba anniversario del genocidio, solamente poche autorit\u00e0 bosniache poterono partecipare alla cerimonia tenutasi al memoriale, sempre a causa della pandemia: la maggior parte di coloro che avrebbero dovuto presenziare hanno mostrato la loro vicinanza registrando un video-messaggio in cui respingevano con forza le persecuzioni e le violenze. \nIdentificazione dei corpi.\nDurante il genocidio i cadaveri venivano gettati nelle diverse fosse comuni sparpagliate su tutto il territorio, azione che rende difficile tutt\u2019ora determinare la posizione delle fosse e il successivo riconoscimento dei corpi. La riesumazione dei corpi \u00e8 stata iniziata negli anni Novanta dal Tribunale Penale Internazionale per l'ex-Jugoslavia, ma negli ultimi anni \u00e8 passata sotto la responsabilit\u00e0 delle autorit\u00e0 bosniache.\nAl giorno d\u2019oggi, quando si scopre una nuova fossa comune - individuata generalmente tramite testimonianze dei superstiti e documenti raccolti nei processi per crimini di guerra - i resti vengono raccolti in sacche al Centro di identificazione di Tuzla. Questi vengono successivamente ricomposti e, tramite gli effetti personali, i resti dei vestiti e l\u2019analisi del DNA prelevato dalle ossa, vengono riconosciuti e identificati.\nMar\u0161 Mira.\nOgni anno, per ricordare i sopravvissuti, i bosniaci organizzano quella che loro chiamano \u201cMar\u0161 Mira\u201d, ossia una Marcia della Pace che inizia l\u20198 luglio a Nezuk per finire il 10 luglio a Srebrenica. Tre giorni e 100 km per ricordare le migliaia di persone che tentarono di sfuggire al genocidio, correndo tra le montagne, senza acqua e cibo, rincorsi dall\u2019esercito serbo-bosniaco. La Marcia, nata da un\u2019idea dei superstiti di quella fuga, si \u00e8 tenuta per la prima volta nel 2004 e continua ancor oggi."}
{"id": "8940678", "revid": "729019", "url": "https://it.wikipedia.org/wiki?curid=8940678", "title": "Vladimir Trifunovi\u0107", "text": " \u00c8 stato comandante del 32\u00ba Corpo della JNA-Vara\u017edin.\nBiografia.\nNell'estate del 1991 Trifunovi\u0107 era al comando del Trentaduesimo corpo della JNA di stanza a Vara\u017edin, in Croazia. Dopo lo scoppio delle ostilit\u00e0, la guardia nazionale croata decise di assediare la caserma di Vara\u017edin, dove Trifunovi\u0107 e i suoi soldati si erano rifugiati.\nIl generale Trifunovi\u0107 rimase intrappolato, insieme a 220 soldati e 60 ufficiali senza acqua ed elettricit\u00e0. L\u2019ordine da parte di Belgrado era quello di tenere duro e combattere ad ogni costo. Trifunovi\u0107 decise invece di avviare un dialogo con le autorit\u00e0 croate. Trifunovi\u0107 e i suoi uomini, dopo aver disarmato le proprie armi lasciando quasi nulla ai nemici, rientrarono in Serbia.\nDopo essere tornato in Serbia, nel gennaio 1992 Vladimir Trifunovi\u0107 venne arrestato per poi essere processato per \"atto criminale di indebolimento delle capacit\u00e0 militari e di difesa\".\nNel 1994, dopo due assoluzioni, il tribunale militare lo condann\u00f2 a 11 anni di detenzione per tradimento e consegna di armi al nemico.\nTrifunovi\u0107 riusc\u00ec per\u00f2 ad essere scarcerato nel 1997, su forti pressioni dell'opinione pubblica democratica e dell'allora presidente della Jugoslavia: Zoran Lili\u0107.\nSolamente nel 2010 la Corte Suprema ha annullato la condanna e ha ordinato un nuovo processo. Nello stesso anno, il pubblico ministero ha poi archiviato il caso contro Trifunovi\u0107 e altri quattro ufficiali, affermando che l'imputato \"ha agito per estrema necessit\u00e0\". Il tribunale superiore della citt\u00e0 slovena di Maribor lo ha assolto nel luglio 2014 per aver commesso crimini di guerra contro civili nel giugno 1991.\nIn Croazia per\u00f2, il tribunale della contea di Vara\u017edin lo condann\u00f2 nel 1993 insieme a due dei suoi ufficiali (Berislav Popov e Vladimir Davidovi\u0107) a 15 anni per aver commesso crimini di guerra nella citt\u00e0, atto precedente alla ritirata. La Corte Suprema croata conferm\u00f2 il verdetto nel 1994.\nTrifunovi\u0107 disse di s\u00e9:\nDopo aver raccolto testimonianze da Radimir \u010ca\u010di\u0107 (ex vice primo ministro croato) e altri, il tribunale della contea di Vara\u017edin concesse a Trifunovi\u0107 un nuovo processo nel 2013, che fu successivamente trasferito al tribunale della contea di Zagabria. Trifunovi\u0107 non pot\u00e9 partecipare alle udienze a causa del suo cattivo stato di salute e il tribunale si aggiorn\u00f2 per l'ultima volta a dicembre 2014.\nTrifunovi\u0107 combatt\u00e9 anche durante i suoi ultimi anni per dimostrarsi innocente.\nTrifunovi\u0107 mor\u00ec il 17 gennaio 2017 nell'ospedale di Belgrado, all'et\u00e0 di 79 anni.\nI suoi funerali si svolsero nel paesino natale di Rakeli\u0107i, nei pressi di Prijedor in Bosnia Erzegovina.\nOnorificenze.\nNel 2014 ricevette il premio Du\u0161ko Kondor \u201cal coraggio civile\u201d a Sarajevo.\nYouth Initiative for Human Rights (YIHR) chiede di costruire un monumento a Belgrado per Trifunovi\u0107 per ricordare anche alle nuove generazioni i valori della sua figura e di tutti gli eroi che hanno salvato vite umane nei momenti bui della storia recente."}
{"id": "8940684", "revid": "2050421", "url": "https://it.wikipedia.org/wiki?curid=8940684", "title": "Francesco Giosu\u00e8 Galli", "text": "Biografia.\nFiglio di due cattedratici dell\u2019Universit\u00e0 di Milano, dopo il liceo scientifico Sacro Cuore, nel 1995 si laurea all\u2019Universit\u00e0 Cattolica di Milano in scienze politiche.\n\u00c8 amministratore delegato degli Istituti Ospedalieri Bergamaschi - Gruppo San Donato e coordina una catena di centri medici ambulatoriali, Smart Clinic.\nDa ottobre 2021 \u00e8 stato nominato presidente di GSD Strategy and Operations Committee . \u00c8 inoltre vicepresidente di GKSD Healthcare Management Consulting.\nRicopre ruoli di rappresentanza in associazioni di categoria come l\u2019Associazione italiana ospedalit\u00e0 privata, di cui \u00e8 stato presidente della sezione di Bergamo e all\u2019interno della quale \u00e8 attualmente presidente della Commissione Nazionale AIOP IRCCS e membro della Commissione Alta Specialit\u00e0 di AIOP Nazionale. Per la Compagnia delle Opere ha inoltre rivestito il ruolo di membro del comitato esecutivo e del direttivo nazionale fino al 2017 e poi del direttivo di Bergamo.\nDal 2017 \u00e8 direttore del Master in Management Ospedaliero delle Aziende Ospedaliere, nato dalla collaborazione tra il Gruppo San Donato e l\u2019Universit\u00e0 degli Studi di Bergamo.\nDa novembre 2021 \u00e8 amministratore unico di GSD Food&amp;Wine, societ\u00e0 che condivide e promuove i valori di \u201cEAT - Alimentazione sostenibile\u201d , progetto di educazione alimentare della Fondazione del Gruppo San Donato\nnato per sensibilizzare a un corretto stile di vita e a un\u2019alimentazione sostenibile per il pianeta e per la salute.\nOnorificenze.\nNel 2018 viene insignito dell'onorificenza di Cavaliere dell'ordine al merito della Repubblica italiana."}
{"id": "8940687", "revid": "1566286", "url": "https://it.wikipedia.org/wiki?curid=8940687", "title": "Pastasciutta nel deserto", "text": "Pastasciutta nel deserto \u00e8 un film italiano del 1961 diretto da Carlo Ludovico Bragaglia.\nTrama.\nAfrica settentrionale, 1943. Un militare italiano dislocato presso il caposaldo Girasole, riesce a ottenere la sospirata licenza che gli permetter\u00e0 di tornare, sia pure per pochi giorni, in Italia. Ma all'improvviso si scatena la battaglia decisiva che sorprende il milite ancora in suolo africano. A bordo di un camion, da un comando all'altro, egli si pone alla disperata ricerca di un ufficiale per la convalida della licenza. Quando riesce nell'intento, grazie all'aiuto di un'amica, viene per\u00f2 fatto prigioniero dagli inglesi."}
{"id": "8940689", "revid": "22475", "url": "https://it.wikipedia.org/wiki?curid=8940689", "title": "Mine terrestri in Bosnia ed Erzegovina", "text": "La contaminazione da mine terrestri in Bosnia-Erzegovina \u00e8 il risultato di un conflitto armato, avvenuto avvenuto tra il 1992 e il 1995. Le mine antiuomo utilizzate, dopo pi\u00f9 di due decenni dalla fine della guerra, fanno della Bosnia-Erzegovina uno dei 61 Paesi ancora intaccati da questo tipo di mine. Esse sono state disposte nel territorio dai belligeranti secondo quelle che erano le linee del fronte; tuttavia non si conosce in modo preciso la locazione dei singoli ordigni.Molte di queste aree, definite a rischio sono state isolate e rese inaccessibili, nonostante ci\u00f2 le mine antiuomo situate nelle regioni boschive o rurali, causano ogni anno svariati morti tra i civili, e impediscono il pieno sfruttamento delle risorse naturali. \nInquadramento storico.\nIl conflitto in Bosnia ed Erzegovina.\nLa guerra in Bosnia ed Erzegovina \u00e8 stato un conflitto armato svoltosi tra il 1992 e il 1995, fino alla stipula dell'accordo di Dayton, che pose ufficialmente fine alle ostilit\u00e0. Il conflitto si inserisce all'interno delle guerre jugoslave svoltesi tra il 1991 e il 2001, all'indomani della dissoluzione della Repubblica Socialista Federale di Jugoslavia. Il violento conflitto vide il coinvolgimento dei tre principali gruppi nazionali: serbi, croati e bosgnacchi. gi\u00e0 nel 1993 diverse forze dell'ONU furono dispiegate su tutto il territorio. \nAll'inizio del 1992, venne tenuto un referendum circa l\u2019indipendenza del territorio dalla Repubblica Socialista Federale Jugoslava. Il conflitto che segu\u00ec determin\u00f2 vari episodi di pulizia etnica, mentre gli eserciti contrapposti, HVO, VRS, e ARBiH, disposero lungo i confini politici mine e ordigni, rendendo ad oggi, il territorio bosniaco uno dei pi\u00f9 contaminati dalle mine in Europa. La distribuzione del campo minato si approssima alla linea di confronto degli eserciti; a seguito del frazionamento interno alla Bosnia Erzegovina, in Federazione di Bosnia ed Erzegovina e Repubblica Serba di Bosnia ed Erzegovina, la maggior parte degli ordigni si trovano ad oggi nel territorio della Federazione.\nMine utilizzate.\nI tipi di mine utilizzate.\nLe mine antiuomo sono ordigni carichi di esplosivo, progettati per uccidere o ferire esseri umani; spesso ci si riferisce a loro come ai \u201csoldati perfetti\u201d perch\u00e9 sono in grado di nascondersi nel terreno o nella vegetazione per anni anche dopo che un conflitto \u00e8 terminato. Le mine di terra possono essere classificate come AP (Mina Antiuomo) oppure AT (Mine Anticarro). Il quadro delle mine (o ordigni esplosivi) che sono state piazzate dalle tre fazioni durante i tre anni di guerra \u00e8 alquanto composito. Ad ogni modo v\u2019\u00e8 un modello particolare di mina, la quale ha causato numerosi morti tra gli sminatori e tra i civili, dal momento che presenta particolari dinamiche di detonazione. La maggior parte degli ordigni inesplosi sul territorio bosniaco sono per l\u2019appunto un tipo di mine denominato PROM-1. Oltre alle mine anche i residui inesplosi di guerra (ERW) causano danni e devono essere rimossi; essi possono essere classificati come ordigni inesplosi (UXO) oppure ordigni esplosivi abbandonati (AXO). Fanno parte degli UXO bombe, razzi e granai, che, a differenza delle mine di terra, causano disastri di maggiore portata. Invece con l\u2019acronimo AXO si fa riferimento a munizioni abbandonate alla fine di un conflitto armato.\nLa mina PROM-1.\nLa PROM-1 \u00e8 una mina antiuomo a frammentazione di fabbricazione Jugoslava, che rientra nella categoria di \u201cmine saltanti\u201d. Questi tipo di mine vengono tipicamente interrate lasciando esposti i tre rebbi che consentono l\u2019innesco, tramite pressione o tensione di un filo. L\u2019inclinazione dei rebbi, a causa di calpestamento o tensione, determina l\u2019innesco della piccola carica di propellente contenuta nell\u2019involucro esterno della mina. In seguito alla contenuta detonazione, il vero corpo cilindrico della mina viene proiettato in aria per 65 centimetri circa, pari alla lunghezza del filo con la quale \u00e8 collegata al terreno. \u00c8 infatti la tensione di quest\u2019ultimo filo a determinare la detonazione effettiva dell\u2019ordigno. Assieme alla carica esplosiva, nel corpo della mina sono allocati numerosi frammenti di acciaio, che al momento dell\u2019esplosione vengono scagliati ovunque, formando un nugolo di schegge capace di raggiungere i 50 metri di distanza. Le PROM-1 hanno tendenzialmente un decadimento temporale catastrofico e ci\u00f2 significa che l\u2019innesco guadagna di sensibilit\u00e0 con il passare degli anni; il lavoro degli sminatori \u00e8 cos\u00ec reso estremamente pericoloso. Proprio in ragione dell\u2019estrema sensibilit\u00e0, questo ordigno non pu\u00f2 essere disinnescato sul posto come altri tipi di mine, bens\u00ec deve essere isolato e fatto esplodere a distanza dagli artificieri. La PROM-1 presenta numerose caratteristiche a richiamo della sua ancestra S-Mine, omonima mina utilizzata dai tedeschi durante il secondo conflitto mondiale.\nDanni delle mine.\nIl territorio occupato.\nIl territorio occupate dalle mine in Bosnia \u00e8 stimato all\u20191,97% del territorio del Paese ovvero circa 952 km2. Questa regione \u00e8 stata divisa in 8525 aree che sono state identificate e delimitate come zone a rischio, nelle quali si trovano, secondo una stima approssimata, 79 000 tra mine di terra, munizioni e ordigni inesplosi. Sono interessate da questo problema circa 129 citt\u00e0 e 1398 comunit\u00e0. Il 13% della popolazioni totale della Bosnia ed Erzegovina, per un totale di 517 238 abitanti, \u00e8 direttamente interessato dalla contaminazione delle mine e munizioni a grappolo sul territorio. \nIndagine tecnica.\nDal 1996, quando iniziarono le operazioni di bonifica del terreno, sono stati ridotti e puliti circa 210,3 km2, nei quali sono state ritrovate 67 560 mine antiuomo, 8540 mine anticarro e 59 289 ordigni inesplosi. Le sole operazioni svolte nell\u2019anno 2019 furono 106, e consentirono la bonifica di 3842,660 m2 di terreno.\nVittime e feriti.\nDalla fine della guerra organi preposti si sono occupati di tener conto delle vittime e dei feriti a seguito delle mine antiuomo presenti sul territorio bosniaco. Nella seguente tabella sono riportati i dati riguardanti i danni delle mine. \nLo sminamento.\nCome avviene lo sminamento.\nIl processo di sminamento \u00e8, tendenzialmente lento e costoso in quanto si articola secondo linee guida ben definite. La messa insicurezza di un singolo ordigno, pu\u00f2 infatti arrivare a costare fino a 1000 \u20ac. Durante le indagini vengono raccolti, prima di tutto, dei dati che identificano e registrano determinate aree minate. Queste zone vengono poi mappate, delimitate e sminate disinnescando gli ordigni esplosivi e catalogandoli. Infine si verifica l\u2019effettiva sicurezza del terreno riabilitandone l\u2019utilizzo. \nEsistono metodi differenti per rendere inoffensivi gli ordigni; le motivazioni determinanti nella scelta delle procedure dipendono da vari fattori. Lo sminamento manuale consiste nel suddividere il terreno in sezioni, che gli sminatori procedono successivamente ad analizzare con metal detector, aghi di ricerca o rastrelli. Lo sminamento meccanico sfrutta l\u2019azione di macchine, da integrare all\u2019intervento umano. Questi strumenti rendono pi\u00f9 agibile il terreno, e nel loro incedere fanno esplodere le mine, senza rischi per gli sminatori. Si tratta di un sistema efficace ma molto costoso in quanto danneggia maggiormente il territorio e richiede una manutenzione per le macchine. La ricerca pu\u00f2 avvenire anche grazie ad animali addestrati che riescono a fiutare ed individuare le mine. L\u2019odore dell\u2019esplosivo pu\u00f2 essere riconosciuto da cani o dai ratti che essendo particolarmente leggeri sono utilizzati per il minor rischio di innescamento degli ordigni.\nL\u2019azione contro le mine in BiH.\nNel 1996, dopo la firma degli accordi di Dayton, in Bosnia ed Erzegovina viene istituito, grazie al supporto del neo nato UNMAC, un centro avente come obiettivo quello di istituire a struttura locale di gestione dello sminamento con capacit\u00e0 cooperativa. In questo periodo segue un grande lavoro di raccolta dati sui campi minati, creazioni di database centrali e di attivit\u00e0 sul campo, che vengono perorate grazie ai fondi della Banca Mondiale, ad ONG e all\u2019aiuto dell'IFOR, ovvero una forza armata della Nato dispiegata in Bosnia ed Erzegovina.\nGrazie all\u2019assistenza finanziaria e tecnologica, vengono fondati i centri RS MAC, FC MAC e il centro di coordinamento BH MAC, Bosnia Erzegovina Mine Action Centre; si sviluppa, cos\u00ec, il potenziale per affrancarsi dagli aiuti esteri. La responsabilit\u00e0 di pianificare e coordinare i lavori giace nel Consiglio dei Ministri e nelle entit\u00e0 governative, come la Commissione per lo Sminamento e l\u2019Entit\u00e0 del Centro di Azione Contro le Mine.\nNel 2002 \u00e8 stata approvata una legge sullo sminamento con la quale il BH MAC \u00e8 stato riconosciuto come organo governativo e come struttura del Ministero per gli Affari Civili. Il suo compito \u00e8 quello di fornire la cartografia dei campi minati, accreditare le organizzazioni di sminatori e verificarne le attivit\u00e0. Le organizzazioni accreditate per lo sminamento sono 17 e si dividono in organizzazioni non governative di tipo umanitario o commerciale; circa 1200 persone posseggono la licenza per operare sminamenti in terreni privati.\nLe organizzazioni commerciali lavorano allo sminamento sulla base di gare d\u2019appalto. Si tratta di competizioni, nelle quali, la concorrenza tra organizzazioni si gioca al ribasso dei prezzi; un grave problema se il margine di spesa \u00e8 ridotto a tal punto da costringere il vincitore del concorso a svolgere un lavoro sbrigativo, non rispettando le dovute precauzioni, dettate dalla procedura sopra citata.\nSimilmente a quanto accade in un appalto per un cantiere edile, si considerano diverse variabili relative ai concorrenti, ma quella principale rimane normalmente il prezzo. L\u2019analisi delle proposte \u00e8 presieduta dall\u2019organo governativo BH MAC: \nIn questo contesto di ottimizzazione dei tempi, in funzione dei budget ridotti, le mine PROM-1 rappresentano un problema complicato da affrontare. Si tratta infatti di un tipo di ordigni per i quali andrebbe prestata particolare attenzione durante il processo di sminamento. La mancata osservanza anche solo di parte delle numerose precauzioni ha causato numerosi decessi tra gli sminatori. Gli sminatori non sono gli unici a correre il rischio di innescare le mine cosparse su suolo bosniaco. La popolazione civile che ha abitato le zone ad alto rischio-mine ha subito negli anni del dopoguerra consistenti perdite.\nAspetto istituzionale.\nDal punto di vista istituzionale il ministero degli Affari civili rimane il responsabile ultimo dell'azione contro le mine, la Commissione per lo sminamento rappresenta l'organo strategico responsabile della definizione della politica di lotta contro le mine e propone la nomina del personale senior della BH MAC, per l'approvazione del Consiglio dei ministri. La Commissione per lo sminamento \u00e8 composta da rappresentanti di tre ministeri (Affari civili, Sicurezza e Difesa) eletti dai tre \"popoli\" costituenti della BiH e che rappresentano i tre gruppi etnici maggioritari della Bosnia-Erzegovina (bosgnacchi, croati e serbi).\nIl BH MAC, istituito con un decreto del Consiglio dei ministri del 2002, \u00e8 responsabile della regolamentazione dell'azione contro le mine e dell'attuazione del piano di sminamento della BiH, compreso l'accreditamento di tutte le organizzazioni di azione contro le mine. La strategia di azione contro le mine della Bosnia ed Erzegovina rappresenta la visione, la missione, gli obiettivi strategici e operativi del programma di azione contro le mine della Bosnia ed Erzegovina per il periodo 2018-2025. L\u2019obiettivo del piano di sminamento 2018-2025 \u00e8 quello di rendere la Bosnia-Erzegovina priva di mine e residuati bellici esplosivi rendendo cos\u00ec la vita nello Stato pi\u00f9 sicura per le generazioni a venire.\nPreambolo al Trattato di Ottawa.\n\"\u201cGli Stati partecipanti sono determinati a porre fine alle sofferenze e alle vittime causate dalle mine antiuomo, che uccidono o mutilano centinaia di persone ogni settimana, per lo pi\u00f9 civili innocenti e indifesi e soprattutto bambini, ostacolano lo sviluppo economico e la ricostruzione, inibiscono il rimpatrio dei rifugiati e degli sfollati interni, e hanno altre gravi conseguenze che si protraggono per anni dopo il loro collocamento\" [...] \"\"\" estratto dal preambolo al Trattato di Ottawadel 1997.\nDopo che la BiH ha ratificato la Convenzione sul divieto dell'uso, dello stoccaggio, della produzione e del trasferimento di mine anti-persona e sulla loro distruzione (trattato di Ottawa) nel 1998, la Convenzione \u00e8 entrata in vigore nel marzo 1999 e ha fissato il 1 \u00b0 marzo 2009 come termine ultimo per la registrazione e la distruzione di tutti gli ordigni anti-persona su aree minate nella propria giurisdizione. \nNel suo primo rapporto consegnato nel febbraio 2000 la Bosnia Erzegovina ha riferito di aver completato la distruzione di tutte le mine anti-persona di sua propriet\u00e0, possesso, giurisdizione o controllo. La prima richiesta di proroga, da parte del governo bosniaco, sui termini per la conclusione dello sminamento \u00e8 pervenuta nel marzo 2008; la richiesta \u00e8 stata approvata in occasione della nona riunione degli Stati firmatari del trattato di Ottawa. La BiH fu obbligata a distruggere tutte le mine anti-persona il prima possibile e non oltre il 1 marzo 2019. Ci\u00f2 nonostante, la Bosnia ed Erzegovina non \u00e8 stata in grado di adempiere a tutti i suoi obblighi verso il trattato entro tale termine. Pertanto, le autorit\u00e0 bosniache hanno richiesto e ottenuto un\u2019ulteriore proroga nel novembre 2018. La nuova scadenza \u00e8 stata fissata al 2025 e sul sito ufficiale del BH MAC \u00e8 possibile esplorare la corrente strategia di sminamento, comprendente il periodo 2018-2025.\nGordana Sekaric, responsabile operativo dell\u2019UDAS, un'organizzazione che rappresenta gli amputati dell'entit\u00e0 Republika Srpska del paese, ha detto al BIRN che tra il 2009 e il 2016 sono stati spesi circa 330 milioni di marchi (169 milioni di euro) dei 660 milioni di marchi stanziati per lo sminamento della Bosnia Erzegovina.\nLe mine oggi.\nGiornata internazionale contro le mine.\nIl 4 aprile, si celebra la Giornata Mondiale contro le mine, una campagna internazionale promossa dalle Nazioni Unite per dare voce a tutte le vittime. Questa Gionata vuole sensibilizzare le persone sulle problematiche causate dalle mine antiuomo. Esse continuano ad uccidere migliaia di persone ogni anno non solo in Bosnia Erzegovina.\nMineland \u2014 The Endless War.\nRocco Rorandelli, lavorando per TerraProject Photographers, mentre documentava il viaggio dei rifugiati siriani, dalla Grecia alla Germania, venne a conoscenza della piaga che le guerre degli anni 90 hanno lasciato, nel territorio bosniaco: le mine antiuomo. Il fotoreporter romano, ha quindi deciso di narrare la vicenda che coinvolge la popolazione locale, viaggiando attraverso la Croazia, il Kosovo, la Bosnia ed Erzegovina. Il suo progetto, dal titolo Mineland-The Endless War, include ritratti dei sopravvissuti agli ordigni, immagini aeree dei campi minati, e delle operazioni di sminamento, ordigni esplosi e protesi. Lo scopo, raccontare dell\u2019attrito tra la popolazione, che vive il territorio, e le autorit\u00e0. Il report fotografico, venne pubblicato nel 2019 su \"The Journal of Conventional Weapons Destruction\", un forum internazionale riguardante problemi post bellici."}
{"id": "8940695", "revid": "767487", "url": "https://it.wikipedia.org/wiki?curid=8940695", "title": "Yo, adolescente", "text": "Yo, adolescente \u00e8 un film del 2019 diretto da Lucas Santa Ana e tratto dal romanzo di Nicol\u00e1s Zamorano. \u00c8 interpretato da Renato Quattordio, Malena Narvay, Thom\u00e1s Lepera e Jer\u00f3nimo Giocondo Bosia.\n\u00c8 stato trasmesso il 23 luglio 2020 sul canale Cine.ar. Poco dopo, Netflix ha acquisito i diritti per presentarlo in anteprima sulla sua piattaforma il 12 novembre dello stesso anno.\nTrama.\nNicol\u00e1s \"Zabo\" Zamorano \u00e8 un adolescente, che dopo il suicidio di un amico e l'incendio di un locale da ballo chiamato Croma\u00f1\u00f3n, inizia a scrivere un blog sulla sua vita quotidiana, che lo porta a porsi domande esistenziali e a domandarsi se sia pi\u00f9 attratto dalle donne o gli uomini.\nAccoglienza.\nCritica.\nIl film ha ricevuto recensioni per lo pi\u00f9 contrastanti da parte di esperti. Ezequiel Boetti di \"Otros Cines\" ha dichiarato che il film \"finisce per diventare un film pieno di colpi bassi, con prestazioni irregolari e una profondit\u00e0 degna di una striscia di Cris Morena\", aggiungendo che la narrazione del film \u00e8 costituita \"da una successione di scene forzate, da una sceneggiatura pi\u00f9 attenta a generare consapevolezza che a quella cinematografica\". D'altra parte, Adolfo C. Mart\u00ednez del quotidiano \"La Naci\u00f3n\" ha evidenziato la performance di Renato Quattordio, che considera il vero capo del cast del film, trasformando la storia \"in un ritratto fedele e profondo di quell'epoca difficile in cui si iniziano a scoprire i segreti dell'et\u00e0 adulta\". Da parte sua, Juan Velis del portale \"Medium\" commenta che \"Santa Ana espone in modo convincente e straordinario\" cosa significa essere un adolescente in quei tempi post-Cro-Magnon, tuttavia, dice che \"lo \u00e8 alcune decisioni della sceneggiatura un po' brusche e devastanti, con una chiusura declamatoria e qualcosa di ingannevole ma, ovviamente, imperativamente urgente\".\nD'altra parte, Gimena Meilinger di \"Sin Subt\u00edtulos\" ha dato al film un punteggio di 8 su 10 e ha detto che la performance di Quattordio \u00e8 stata meravigliosa, mentre \"la fotografia \u00e8 attenta, che denota solitudine, interpretazioni corrette e un'ottima colonna sonora, che rendono il film un film da vedere\". Diego Da Costa di \"Cinema Gavia\", conclude che \"Yo, adolescente\" \"\u00c8 diluito dalla mancanza di concretezza e dalle troppe linee aperte [...], cos\u00ec diventa un ritratto a met\u00e0 gas, che avrebbe potuto dare molto di pi\u00f9. Il suo cast \u00e8 in piena proiezione per maturare interpretativamente, quindi non c'\u00e8 una visualizzazione artistica accurata. La proposta di produzione non trova la sua strada e finisce per cadere nello standard di un film per adolescenti. \u00c8 cos\u00ec dispersa e mutevole che non riesce a trovare se stessa\"."}
{"id": "8940698", "revid": "70217", "url": "https://it.wikipedia.org/wiki?curid=8940698", "title": "Chirurgia ortognatica", "text": "Per chirurgia ortognatica si intendono tutte quelle metodiche chirurgiche atte alla correzione delle deformit\u00e0 dentoscheletriche dei mascellari."}
{"id": "8940699", "revid": "547034", "url": "https://it.wikipedia.org/wiki?curid=8940699", "title": "The Powers That B", "text": "The Powers That B \u00e8 il quarto album del gruppo statunitense Death Grips, suddiviso in due parti. La prima, Niggas on the Moon (in collaborazione con Bj\u00f6rk), \u00e8 stata pubblicata nel 2014, mentre la seconda, Jenny Death, nel 2015. Entrambe sotto l'etichetta Harvest Records. Il disco completo viene pubblicato il 31 marzo del 2015.\nIl disco ottiene un punteggio pari a 73/100 sul sito \"Metacritic\".\nTracce.\nDisco 1 - Niggas on the Moon\nDisco 2 - Jenny Death"}
{"id": "8940713", "revid": "2176804", "url": "https://it.wikipedia.org/wiki?curid=8940713", "title": "Roberta Miranda", "text": "Non ha nessun rapporto di parentela con Carmen Miranda e Aurora Miranda.\nBiografia.\nInterprete di brani inquadrabili nella MPB e nel sertanejo, \u00e8 la quarta donna brasiliana ad aver venduto il maggior numero di dischi nel mondo (dopo Rita Lee, Xuxa, Maria Beth\u00e2nia) e a tutt'oggi l'unica ad aver venduto pi\u00f9 di un milione di copie del suo album di esordio. Durante la sua pluridecennale carriera, intrapresa nel 1986, ha collaborato con importanti artisti come Raimundo Fagner e Paula Fernandes. Si \u00e8 anche affermata come scultrice e pittrice."}
{"id": "8940714", "revid": "22475", "url": "https://it.wikipedia.org/wiki?curid=8940714", "title": "I giusti nel tempo del male", "text": "I giusti nel tempo del male (\"Good People in an Evil Time\") \u00e8 una raccolta di testimonianze del 1999 scritta da Svetlana Broz.\nStoria editoriale.\nIl libro usc\u00ec nel 2008 ma la sua storia fu lunga e tortuosa. Molti criticarono il libro dicendo che questo fosse troppo generale. Alcuni minacciarono la scrittrice. Arrivarono persino a rubarle le bozze in cui si era appuntata le testimonianze, costringendola cos\u00ec a ricominciare il lavoro. Lei per\u00f2 fin\u00ec comunque il suo libro infondendo un messaggio di determinazione, speranza e memoria.\nTrama.\nSvetlana Broz nasce a Belgrado (finito l\u2019intervento della NATO, nel 1999 si trasferisce a Sarajevo, citt\u00e0 che, la scrittrice definisce: \"Con una forte anima\", in quanto \u00e8 riuscita a resistere a tre anni e mezzo di guerra). Suo padre, \u017darko Broz era il figlio maggiore di Josip Broz, anche chiamato Tito. Svetlana Broz fu una cardiologa che svolse attivit\u00e0 di volontariato durante il conflitto in Bosnia, dove poi di trasfer\u00ec definitivamente. Decise successivamente di raccogliere la storia degli anni della guerra in un libro. Il suo scritto non racconta le storie brutali e violente, ma le vicende dei \u201cgiusti\u201d che consideravano i vicini, gli uomini e le donne dei loro pari. Coloro che ripudiarono la logica etnicista. Un esempio di questo \u00e8 la frase che disse un croato a un militare dell'ONU che lo vede salutare un soldato serbo (un suo vecchio amico): \"Non stai capendo niente, ah? Questi sono i Balcani!\".\nPersonaggi.\nEssendo il libro una raccolta di testimonianze di guerra sui giusti nel tempo del male, i personaggi sono dei civili che raccontano le azioni che hanno compiuto i giusti (rischiando di morire) in tempo di guerra. Il fine del libro non \u00e8 quello di negare il male, il quale infatti appare nelle pagine in tutta la sua tragicit\u00e0, ma salvaguardare quegli atti di generosit\u00e0 esistiti e raramente ricordati. L'autrice si chiede infatti nell\u2019introduzione: \"Le persone che si sono distinte per il loro coraggio, per la loro bont\u00e0, riceveranno mai un riconoscimento?\".\nChi sono i giusti?\nHannah Arendt afferma che si ha sempre la possibilit\u00e0 di scegliere. I giusti sono coloro che hanno scelto di opporsi a una guerra secondo loro ingiustificata, coloro che hanno deciso di non uccidere il proprio vicino ma di aiutarlo, rischiando a volte anche la vita. Gli intervistati, nelle testimonianze descrivono atti di coraggio estremo, un esempio lo troviamo nella testimonianza di Hamid Dedovi\u0107, dell'Ottobre 1998, nella quale il protagonista stava per essere portato nel luogo in cui veniva uccisi i musulmani bosniaci. Un amico del protagonista, \"Bora\", si pose davanti al protagonista dicendo \"Prendetemi al posto suo. Impiccate me ma lui lasciatelo andare\" - e atti invece di importanza minore.\nTestimonianze.\nSvetlana Broz inizi\u00f2 a raccogliere le informazioni nel 1993 in Bosnia Erzegovina, quando la guerra era nel pieno della sua violenza e ancora non si sapeva quanto tempo sarebbe durata. La scrittrice decise di raccogliere delle testimonianze (un centinaio) direttamente dai civili, ovvero coloro che sono sempre le vittime pi\u00f9 colpite durante una guerra, siccome si trovano in un territorio perennemente minacciato dall'avvento di una battaglia. Decise di non inserire nel suo libro delle testimonianze fatte da bambini anche se loro vengono nominati molte volte all'interno di questa raccolta.\nOpere derivate.\nRispetto alla raccolta di testimonianze di Svetlana Broz, sono state costruite attorno ad essa anche delle rappresentazioni teatrali. Il messaggio di speranza che l\u2019autrice cerca di trasmettere ai lettori, \u00e8 stato rappresentato anche nell\u2019opera teatrale che vede come regista Diego Ciarloni, intitolato \u201cI giusti nel tempo del male - Storie di coraggio, eroismo e umanit\u00e0\u201d.\nLa pi\u00f9 nota opera teatrale (e film - documentario) messa in scena relativamente a questo libro \u00e8 quella di Marco Cortesi, intitolata: \"La scelta\"."}
{"id": "8940719", "revid": "120689737", "url": "https://it.wikipedia.org/wiki?curid=8940719", "title": "Rial ARC1", "text": "La Rial ARC1 \u00e8 stata la prima auto costruita dalla casa automobilistica Rial, e ha partecipato al Campionato di F1 del 1988.\nMonoposto.\nL'auto, come Dallara, EuroBrun, Coloni, Lola e Minardi, era equipaggiata da un Ford Cosworth DFZ da 3,5 litri, che aveva circa 598 cavalli.\nLa livrea dell'auto era totalmente blu, eccetto l'alettone posteriore, nero, e la sezione esterna vicina all'abitacolo, bianca.\nStagione.\nLa stagione inizi\u00f2 col Gran Premio del Brasile, in cui De Cesaris si qualific\u00f2 14\u00b0. In gara per\u00f2 si dovette ritirare a 7 giri dalla fine a causa di un problema al motore.\nSeguirono altri tre ritiri a San Marino, a Montecarlo e in Messico, dove si era qualificato rispettivamente in 16\u00aa, 19\u00aa e 12\u00aa posizione.\nIn Canada arriv\u00f2 la prima gara conclusa, in cui termin\u00f2 in 9\u00aa posizione dopo essere partito dalla 12\u00aa posizione.\nNella gara successiva, a Detroit, De Cesaris ottenne l'unico piazzamento a punti per il team in quella stagione arrivando 4\u00ba.\nIn Francia arriv\u00f2 10\u00b0, mentre in Inghilterra si ritir\u00f2 al 9\u00ba giro per problemi alla frizione. Il gran premio successivo lo concluse in 13\u00aa posizione, a 2 giri dal vincitore Senna.\nSi susseguirono 6 ritiri consecutivi, e all'ultimo gran premio della stagione ottenne un 8\u00ba posto a 5 giri dal vincitore a causa della fine della benzina nell'auto.\nIl team quindi fin\u00ec la stagione al 9\u00ba posto del campionato costruttori con 4 punti."}
{"id": "8940721", "revid": "228587", "url": "https://it.wikipedia.org/wiki?curid=8940721", "title": "Discografia de La sagra della primavera", "text": "Le registrazioni de \"La sagra della primavera\" sono innumerevoli; quasi tutti i pi\u00f9 celebri direttori d'orchestra si sono cimentati con questa partitura. Le edizioni in commercio sono oltre un centinaio, ne vengono pubblicate sempre di nuove e vengono rieditate anche vecchie registrazioni. Le prime risalgono al 1929 e Pierre Monteux riusc\u00ec a battere sul tempo Stravinskij incidendo l'opera su disco fonografico quattro mesi prima dell'autore. Il compositore riteneva fondamentale la sua attivit\u00e0 di registrazione per stabilire una tradizione di esecuzione esatta delle proprie opere, lasciando un esempio per altri interpreti. "}
{"id": "8940734", "revid": "1543377", "url": "https://it.wikipedia.org/wiki?curid=8940734", "title": "Massiccio dell'\u00c9toile", "text": "Il massiccio dell'\u00c9toile \u00e8 un piccolo massiccio montuoso che si estende a nord di Marsiglia. La cima pi\u00f9 alta \u00e8 rappresentata dalla vetta del Grand Puech, che raggiunge i 779 m di quota. L'\u00c9toile, insieme al massiccio del Garlaban, forma una piccola catena costiera calcarea della Bassa Provenza, nel dipartimento Bocche del Rodano, del quale interessa 18 comuni. Esso ospita, sulle sue colline, una flora dove non mancano specie endemiche e rare, fra cui l\"'Arenaria provincialis\", ma anche la fauna mediterranea presenta tratti di tipicit\u00e0 ed originalit\u00e0."}
{"id": "8940735", "revid": "594360", "url": "https://it.wikipedia.org/wiki?curid=8940735", "title": "Hybe Corporation", "text": ""}
{"id": "8940742", "revid": "120196289", "url": "https://it.wikipedia.org/wiki?curid=8940742", "title": "Maria Albuquerque Miranda", "text": ""}
{"id": "8940755", "revid": "120196650", "url": "https://it.wikipedia.org/wiki?curid=8940755", "title": "Villa Schiff Giorgini", "text": ""}
{"id": "8940757", "revid": "15756", "url": "https://it.wikipedia.org/wiki?curid=8940757", "title": "Gino Mangiavacchi", "text": "Biografia.\nMilitante sin dal 1939 nell\u2019organizzazione clandestina del Partito Comunista Italiano (PCI), mentre lavorava presso il Laboratorio di Precisione del Ministero della Difesa, fu scoperto e arrestato nel 1942.\nDeferito al tribunale speciale, rest\u00f2 in carcere sino all'agosto 1943, quando fu liberato per l'amnistia concessa ai detenuti politici a seguito della deposizione di Mussolini il 25 luglio 1943. Rimase a Roma fino all'8 settembre 1943, quando, a seguito dell'Armistizio concordato da Pietro Badoglio con le truppe alleate che stavano risalendo la penisola, i tedeschi attaccarono la Capitale. Fu in quella circostanza che pass\u00f2 alla lotta armata, prendendo parte coraggiosamente alla vana difesa di Roma.\nDopo l'occupazione della Capitale da parte dei nazisti, Mangiavacchi, per incarico del PCI, pass\u00f2 la linea del fronte tra la zona occupata dai nazisti e la zona meridionale, gi\u00e0 liberata dagli Alleati Anglo-Americani. Raggiunta Bari, entr\u00f2 in contatto e cominci\u00f2 a collaborare con la britannica \u201cSpecial Force\u201d.\nNel novembre del 1943, dopo un periodo di addestramento come sabotatore, artificiere e esperto di armamenti presso un centro alleato in Africa del Nord, Mangiavacchi fu fatto sbarcare da un MAS sulla costa tirrenica, all'altezza del lago di Fogliano, vicino a Sabaudia. Di qui riusc\u00ec fortunosamente a raggiungere Roma con un carico di esplosivi, che pot\u00e9 consegnare al comando dei Gruppi di Azione Patriottica. A Roma divenne uno dei principali e pi\u00f9 attivi referenti politici e e militari della resistenza romana. Prese in affitto, sotto lo pseudonimo di Giorgio Mancinelli, un appartamento in Via Giulia 23/a. Questo divenne la Santa Barbara (l'armeria) dei GAP Romani dove operarono Alfio Marchini, Gianfranco Mattei e Giorgio Lab\u00f2 . Condannato a morte e ricercato dalle SS per la propriet\u00e0 dell'armeria clandestina e per la sua attivit\u00e0 di referente politico del PCI e di collegamento fra le varie organizzazioni della resistenza e con le forze alleate (per le quali svolgeva anche attivit\u00e0 di spionaggio sotto gli pseudonimi di Luigi Rossi e Giorgio Mancinelli), si trasfer\u00ec nel Viterbese dove assunse il comando delle formazioni garibaldine gi\u00e0 operanti nella zona (fu comandante della Banda Biferali dopo la morte del comandante Fernando Biferali).\nDopo la liberazione di Viterbo, Mangiavacchi entr\u00f2 in contatto con l\u2019OSS USA, che aveva in programma di paracadutarlo nel Nord Italia; purtroppo rimase gravemente ferito durante un lancio di addestramento e dovette rinunciare al resto della missione. Tornato a Roma, nella Capitale ormai libera, si diede per diversi anni all\u2019attivit\u00e0 di sindacalista.\nNel dopoguerra, dal 1946 al 1948, fece parte della Commissione per la concessione delle qualifiche partigiane in rappresentanza delle Brigate Garibaldi GAP insieme a Rosario Bentivegna e Carlo Salinari.\nPer il contributo da lui dato alla lotta di Liberazione, Gino Mangiavacchi fu decorato di Medaglia d\u2019argento al valor militare e gli \u00e8 stata intitolata insieme ai martiri di Cefalonia la sezione ANPI presso il Ministero della Difesa."}
{"id": "8940758", "revid": "2091133", "url": "https://it.wikipedia.org/wiki?curid=8940758", "title": "Challenger Salinas II 2021 - Doppio", "text": "Miguel \u00c1ngel Reyes Varela e Fernando Romboli erano i detentori del titolo, ma hanno scelto di non partecipare in questa edizione.\nIn finale Nicol\u00e1s Barrientos / Sergio Gald\u00f3s hanno sconfitto Antonio Cayetano March / Thiago Agust\u00edn Tirante per ritiro."}
{"id": "8940763", "revid": "661526", "url": "https://it.wikipedia.org/wiki?curid=8940763", "title": "PVT", "text": ""}
{"id": "8940764", "revid": "547034", "url": "https://it.wikipedia.org/wiki?curid=8940764", "title": "Massacro di Beit Yisrael", "text": "Il massacro di Beit Yisrael fu un attentato suicida palestinese avvenuto nel quartiere di Beit Yisrael nel centro di Gerusalemme il 2 marzo 2002. Undici civili israeliani furono uccisi nell'attacco, inclusi due neonati, tre bambini e due adolescenti. Nell'attacco rimasero ferite oltre 50 persone, quattro delle quali in modo grave. L'attacco avvenne all'ingresso della yeshiva Haredi \"Beit Yisrael\" nel centro di Gerusalemme, dove le persone si erano radunate per una celebrazione del bar mitzvah. L'attentatore suicida fece esplodere la bomba piena di schegge insieme a un gruppo di donne con i loro passeggini, in attesa che si concludessero i servizi in una vicina sinagoga. La Brigata dei Martiri di al-Aqsa rivendic\u00f2 la responsabilit\u00e0 dell'attacco.\nL'attentato.\nL'attentato avvenne un sabato sera nel quartiere Haredi Beit Yisrael di Gerusalemme, che era stato preso di mira gi\u00e0 in tre precedenti attentati.\nPoco dopo le 19:00, le strade erano affollate di fedeli che avevano appena terminato le preghiere al tramonto che segnano la conclusione dello Shabbat. La gente si era radunata vicino alla Yeshiva Mahane Yisrael per il bar mitzvah di Naveh Hazan. Un'altra famiglia, gli Hajabis, celebrava anche il bar mitzvah del figlio, e membri delle famiglie imparentate Nehmad e Ilan erano arrivati a Gerusalemme per la celebrazione. Pi\u00f9 di 1.000 ebrei pregavano ogni sabato sera nel seminario di Mahane Israel.\nL'attentatore era in piedi accanto a un gruppo di donne con carrozzine che aspettavano il ritorno dei mariti dalla sinagoga, e si fece esplodere proprio mentre la famiglia e gli ospiti stavano iniziando a partire. L'esplosione che ne segu\u00ec scosse il centro di Gerusalemme e fece bruciare un'auto nelle vicinanze. Tra i morti vi furono un neonato e suo fratello di sei anni, una madre e suo figlio di tre anni e un ragazzo di dodici anni.\nResponsabili.\nLa Brigata dei Martiri di al-Aqsa, ala armata di Fatah, rivendic\u00f2 la responsabilit\u00e0 e afferm\u00f2 che l'attacco sarebbe avvenuto per vendicare la morte di 19 palestinesi uccisi durante le incursioni militari israeliane nei campi profughi di Balata e Jenin all'inizio della settimana. L'attentatore fu identificato come il diciannovenne Mohammed al-Chouhani del campo profughi di Dheisheh vicino a Betlemme. Circa 1.500 palestinesi festeggiarono attraverso il campo distribuendo dolci e sparando in aria.\nReazioni internazionali.\nCentinaia di palestinesi festeggiarono alla notizia del massacro. Gli Stati Uniti condannarono duramente il massacro."}
{"id": "8940779", "revid": "2018934", "url": "https://it.wikipedia.org/wiki?curid=8940779", "title": "Massiccio del Garlaban", "text": "Il massiccio del Garlaban \u00e8 un piccolo massiccio montuoso che si estende a nord della citt\u00e0 e della pianura di Aubagne. La cima pi\u00f9 alta \u00e8 rappresentata dalla vetta della Butte des Pinsots, che raggiunge i 731 m di quota. Insieme al massiccio dell'\u00c9toile, forma una piccola catena costiera calcarea della Bassa Provenza, nel dipartimento Bocche del Rodano. Prende il nome da una delle sue vette maggiori, il Garlaban (719 m), che risulta di maggiore visibilit\u00e0 rispetto alla Butte des Pinsots in quanto il primo copre la vista della seconda.\nFanno parte del massiccio anche la T\u00eate Rouge (di colore ocra dato dalla bauxite) ed il Taoum\u00e9 (dove si trova la grotta del Grosibou, resa celebre dai romanzi \"La gloria di mio padre\" e \"Il castello di mia madre\" di Marcel Pagnol)."}
{"id": "8940783", "revid": "1892390", "url": "https://it.wikipedia.org/wiki?curid=8940783", "title": "Solrun Lokke Rasmussen", "text": ""}
{"id": "8940801", "revid": "339392", "url": "https://it.wikipedia.org/wiki?curid=8940801", "title": "Tennessee Walker", "text": ""}
{"id": "8940813", "revid": "1463849", "url": "https://it.wikipedia.org/wiki?curid=8940813", "title": "Tennessee Walking", "text": ""}
{"id": "8940819", "revid": "8660", "url": "https://it.wikipedia.org/wiki?curid=8940819", "title": "Nationalligaen 2021", "text": "La Nationalligaen 2021 \u00e8 la 34\u00aa edizione del campionato di football americano di primo livello, organizzato dalla DAFF.\nStagione regolare.\nClassifica.\nLa classifica della regular season \u00e8 la seguente:"}
{"id": "8940822", "revid": "287204", "url": "https://it.wikipedia.org/wiki?curid=8940822", "title": "Associazione Calcio Bellinzona 2014-2015", "text": "Questa voce raccoglie le informazioni riguardanti l'Associazione Calcio Bellinzona nelle competizioni ufficiali della stagione 2014-2015.\nStagione.\nLa squadra fa il suo esordio in campionato il 27 Agosto 2014 contro il Paradiso. Nella prima stagione dopo la rinascita il Bellinzona vince la Coppa Ticino e il campionato di Seconda Lega, venendo cos\u00ec promosso in Seconda Lega interregionale.\nOrganigramma societario.\nArea direttiva\nArea sanitaria\nArea tecnica\nRosa.\n\"Aggiornata al 03.06.2015\"\nCalciomercato.\nSessione estiva.\nIn seguito alla ripartenza della societ\u00e0 dopo il fallimento, la rosa \u00e8 completamente nuova."}
{"id": "8940826", "revid": "120198275", "url": "https://it.wikipedia.org/wiki?curid=8940826", "title": "Oliver Decesary Santos", "text": ""}
{"id": "8940832", "revid": "1711941", "url": "https://it.wikipedia.org/wiki?curid=8940832", "title": "Ahermoumou", "text": ""}
{"id": "8940836", "revid": "1463849", "url": "https://it.wikipedia.org/wiki?curid=8940836", "title": "Holsteiner Verbant", "text": ""}
{"id": "8940844", "revid": "339392", "url": "https://it.wikipedia.org/wiki?curid=8940844", "title": "Parco Fluviale Regionale del Trebbia", "text": ""}
{"id": "8940846", "revid": "1463849", "url": "https://it.wikipedia.org/wiki?curid=8940846", "title": "Holsteiner", "text": ""}
{"id": "8940850", "revid": "120793960", "url": "https://it.wikipedia.org/wiki?curid=8940850", "title": "Eropol", "text": "LEropol (), che nella parte superiore si chiama Eropol'krytkyn, \u00e8 un fiume della Russia estremo-orientale, affluente di destra dell'Anadyr'. Scorre nell'Anadyrskij rajon della \u010cukotka.\nIl fiume ha origine nell'area della cresta Gydan del monti dei Coriacchi e ha un carattere prevalentemente montuoso; nella parte inferiore, quando raggiunge la pianura, si scompone in rami e canali. Il fiume ha una lunghezza di 261\u00a0km, il bacino misura 10\u00a0700\u00a0km\u00b2. Sfocia nell'Anadyr' a 740\u00a0km dalla foce. Il congelamento del fiume avviene solitamente alla fine di ottobre, sgela a fine maggio. Nel corso medio del fiume si trova il villaggio di \u010cuvanskoe, e alla foce del fiume si trova la stazione meteorologica abbandonata Eropol."}
{"id": "8940852", "revid": "339392", "url": "https://it.wikipedia.org/wiki?curid=8940852", "title": "Basso Trebbia", "text": ""}
{"id": "8940854", "revid": "83531", "url": "https://it.wikipedia.org/wiki?curid=8940854", "title": "Justinas Jarutis", "text": "Biografia.\nNato a Skapi\u0161kis, all'et\u00e0 di 17 anni si \u00e8 trasferito a Vilnius. Ha intrapreso la carriera musicale come artista solista nel 2016, pubblicando due anni dopo l'album in studio di debutto eponimo, che ha trascorso 78 settimane all'interno della top forty della classifica lituana redatta dalla AGATA e gli ha conferito il premio di Artista dell'anno ai Muzikos asociacijos met\u0173 apdovanojimai, i principali premi nazionali. Ha ottenuto una candidatura alla medesima cerimonia di premiazione per altri due anni consecutivi. Nel 2021 ha conquistato la sua prima numero uno nella Album\u0173 Top 100 e la sua prima top ten nella Singl\u0173 Top 100, grazie rispettivamente a \"Tav\u0119s man\u0119s sav\u0119s\" e \"Tu palauk\", una collaborazione con Jessica Shy. \"Rugpj\u016btis\", in collaborazione con quest'ultima, \u00e8 divenuta la sua prima numero uno nella graduatoria dei singoli per cinque settimane consecutive.\nAi M.A.M.A. 2021 \u00e8 figurato l'artista con il maggior numero di nomination ricevute e quello pi\u00f9 premiato, con cinque candidature e tre statuette."}
{"id": "8940858", "revid": "6923", "url": "https://it.wikipedia.org/wiki?curid=8940858", "title": "Parco fluviale regionale del Trebbia", "text": ""}
{"id": "8940862", "revid": "287204", "url": "https://it.wikipedia.org/wiki?curid=8940862", "title": "Vuelta a Asturias 2021", "text": "La Vuelta a Asturias 2021, sessantatreesima edizione della corsa, valida come prova dell'UCI Europe Tour 2021 categoria 2.1, si svolge in tre tappe, dal 30 aprile al 2 maggio su un percorso di 510,3 km con partenza da Oviedo e arrivo al Monte Naranco nelle Asturie in Spagna. La vittoria fu appannaggio del colombiano Nairo Quintana, il quale complet\u00f2 il percorso in 13h34'27\", precedendo lo spagnolo Antonio Pedrero ed il francese Pierre Latour.\nSul traguardo di Monte Naranco 94 ciclisti, su 109 partiti da Oviedo, portarono a termine la competizione."}
{"id": "8940863", "revid": "344503", "url": "https://it.wikipedia.org/wiki?curid=8940863", "title": "David Ellison", "text": "Biografia.\nDavid Ellison \u00e8 nato nella Contea di Santa Clara, in California ed \u00e8 cresciuto in una fattoria vicino a Woodside . \u00c8 figlio del CTO della Oracle Corporation Larry Ellison e della sua terza moglie Barbara Boothe Ellison. Ha una sorella, Megan, anche lei produttrice. Dopo il liceo inizi\u00f2 a frequentare l'universit\u00e0 Pepperdine per laurearsi in economia, ma in seguito decise di cambiare percorso e studi\u00f2 produzione cinematografica e televisiva alla University of Southern California.\nCarriera.\nEllison nel 2006 fond\u00f2 la casa di produzione cinematografica Skydance Productions, poi diventata Skydance Media. Nel 2010, grazie all'aiuto di suo padre, allora il sesto uomo pi\u00f9 ricco del mondo, Ellison firm\u00f2 un accordo con Paramount Pictures e la Skydance riusc\u00ec a raccogliere 350 milioni di dollari in azioni e crediti per co-finanziare i suoi film. Grazie al successo dell'accordo, nello stesso anno Ellison venne inserito da \"Variety\" nella lista dei migliori negoziatori e nella lista di Forbes dei migliori talenti under 30.\nNel 2014 Ellison lanci\u00f2 una linea di abbigliamento maschile, chiamata \"LANAI Collection\". Nel 2016 si occup\u00f2 dell'acquisizione da parte di Skydance dello studio di videogiochi The Workshop Entertainment e dello sviluppo di Skydance Interactive, dedicata alle esperienze in realt\u00e0 virtuale. Nel 2017 Skydance firm\u00f2 un accordo con Ilion Animation Studios per la fondazione di Skydance Animation. Nel 2018 Ellison annunci\u00f2 che Skydance aveva stretto un accordo con Tencent Holdings.\nVita privata.\n\u00c8 membro della Producers Guild of America e della Television Academy. \u00c8 sposato con la musicista Sandra Lynn Modic.\nEllison \u00e8 un pilota di elicotteri e aerei e nel 2003 venne scelto per esibirsi con la squadra acrobatica \"Stars of Tomorrow\" in occasione del EAA AirVenture Oshkosh."}
{"id": "8940864", "revid": "8660", "url": "https://it.wikipedia.org/wiki?curid=8940864", "title": "Campionatul Na\u0163ional de Fotbal American 2020", "text": "Il Campionatul Na\u0163ional de Fotbal American 2020 \u00e8 l'11\u00aa edizione del campionato di football americano di primo livello, organizzato dalla LEFA.\nIl torneo \u00e8 stato in un primo momento rinviato, poi annullato a causa della pandemia di COVID-19 del 2019-2021.\nStagione regolare.\nClassifica.\nLa classifica della regular season \u00e8 la seguente:"}
{"id": "8940868", "revid": "1863966", "url": "https://it.wikipedia.org/wiki?curid=8940868", "title": "Vincenzo Colli", "text": ""}
{"id": "8940874", "revid": "963244", "url": "https://it.wikipedia.org/wiki?curid=8940874", "title": "Ancelle della Sacra Famiglia", "text": "Le Ancelle della Sacra Famiglia (sigla \"A.S.F.\") sono un istituto religioso femminile di diritto pontificio.\nStoria.\nLa congregazione fu fondata nel 1933 a Cagliari dall'arcivescovo Ernesto Maria Piovella.\nL'istituto ricevette il pontificio decreto di lode il 22 novembre 1956 e l'approvazione definitiva il 24 giugno 1967.\nAttivit\u00e0 e diffusione.\nLe suore si dedicano all'educazione della giovent\u00f9, all'assistenza ai malati e collaborano con l'Azione cattolica e le opere di culto.\nLe comunit\u00e0 della congregazione sono tutte in Italia; la sede generalizia \u00e8 a Cagliari.\nAlla fine del 2015 l'istituto contava 143religiose in 30 case."}
{"id": "8940880", "revid": "93556", "url": "https://it.wikipedia.org/wiki?curid=8940880", "title": "Universit\u00e0 Abate Oliva CEU", "text": "L\u2019Universit\u00e0 Abate Oliva CEU (la cui denominazione ufficiale in catalano \u00e8 Universitat Abat Oliba CEU) \u00e8 un\u2019universit\u00e0 privata senza fini di lucro e di ispirazione cattolica, con sede a Barcellona (Spagna). Tale status lo acquisiva nel 2003 in virt\u00f9 del decreto promulgato dal Parlamento della Catalogna, che conferiva il titolo di universit\u00e0 all\u2019omonimo collegio universitario fondato nel 1973.\nL\u2019Universit\u00e0 adottava il nome dell\u2019Abate Oliva, conte di Berga e Ripoll, vescovo di Vic, riformatore dell'Abbazia di San Michele di Cuxa e Monastero di Ripoll nonch\u00e9 fondatore di quello di Monastero di Montserrat, poich\u00e9 \"aspira a fare proprio lo spirito di colui che mille anni fa gett\u00f2 le fondamenta della nascente Catalogna sulla base della cultura romana e cristiana\".\nL\u2019abate Oliva, da cui prende nome, \u00e8 una figura chiave nel ripopolamento della Catalogna sulla base della cultura romana e cristiana e del pattismo politico, le cui assemblee di Pace e Tregua di Dio rappresentano la forma embrionale di uno dei primi parlamenti d\u2019Europa.\n\u00c8 una delle tre universit\u00e0 spagnole appartenenti al gruppo educativo CEU. Appartiene all\u2019Associazione Cattolica dei Propagandisti, un\u2019istituzione creata nel 1908 dal padre gesuita \u00c1ngel Ayala.\nLa sede principale dell\u2019UAO CEU \u00e8 il Campus di Bellesguard, situato nel quartiere di Sarri\u00e0-Sant Gervasi. L\u2019architetto Miquel \u00c0ngel Armengou, il cui studio si trova a Barcellona, si occupava della progettazione e della costruzione dell\u2019Universit\u00e0 che circonda la chiesa centrale.\nStoria.\nL\u2019origine dell\u2019attuale Universit\u00e0 risale al Collegio Universitario Abat Oliba, istituzione creata a Barcellona nel 1973 dalla Fondazione Universitaria San Pablo CEU come collegio universitario. Il centro iniziava la rispettiva attivit\u00e0 nel gennaio 1974 in virt\u00f9 di un accordo di affiliazione e collaborazione siglato con l\u2019Universit\u00e0 di Barcellona, per cui si considera la pi\u00f9 antica scuola privata di Giurisprudenza tra quelle esistenti in Catalogna.\nNel 1992 acquistava il complesso costruito dall\u2019architetto modernista Bernard\u00ed Martorell su richiesta della benefattrice Francesca Balart, per trasformarlo in quella che attualmente ne \u00e8 la sede principale, inaugurata nel 1995. Lo stesso anno, in coincidenza con la ristrutturazione a cura dell\u2019architetto Miquel \u00c0ngel Armengou, veniva rinominato Centro Docente di Insegnamento Superiore Abat Oliba e offriva corsi di laurea in Diritto, Amministrazione e Gestione Aziendale, nonch\u00e9 il primo ciclo di Economia.\nOtto anni dopo, nel 2003 l\u2019Universit\u00e0 Abat Oliba CEU veniva riconosciuta dalla legge n. 20/2003 promulgata il 4 luglio del 2003 dal Parlamento della Catalogna, diventando cos\u00ec una delle tre universit\u00e0 spagnole appartenenti al gruppo educativo CEU.\nNella primavera del 2007 nascevano i GoliADs UAO CEU Awards, i premi di pubblicit\u00e0 e comunicazione che ogni anno gli studenti dell\u2019Universit\u00e0 assegnano ad agenzie pubblicitarie e mass media. I premi GoliADs rappresentano la continuazione dei precedenti ICOMI Awards, promossi dal Centro di Studi ICOMI nel 1995.\nNel 2012 iniziavano le giornate UAO CEU International Journalism Week, ciclo di conferenze internazionali della durata di cinque giorni (da luned\u00ec a venerd\u00ec) che riunisce relatori e presentazioni in lingua inglese nel campo del giornalismo. L\u2019UAO CEU International Journalism Week \u00e8 un evento annuale che a ogni edizione propone una tematica diversa.\nIl 14 dicembre 2012 l\u2019UAO CEU e le altre universit\u00e0 catalane si impegnavano sul fronte della difesa dell\u2019immersione linguistica e di un modello proprio e coordinato di accesso all\u2019educazione universitaria per far fronte alla Legge Organica per il Miglioramento della Qualit\u00e0 dell\u2019Istruzione, promossa da Jos\u00e9 Ignacio Wert, allora Ministro dell\u2019Istruzione spagnolo.\nIl 31 gennaio 2013, l\u2019UAO CEU e altre universit\u00e0 catalane, su impulso del Governo spagnolo tramite il Consiglio Interuniversitario, decidevano di valutare la rispettiva qualit\u00e0 e competitivit\u00e0 sulla base del nuovo sistema di indicatori U-Multirank, promosso dalla Direzione Generale dell\u2019Istruzione e della Cultura della Commissione Europea. Tale sistema di valutazione, a cui hanno aderito volontariamente 500 universit\u00e0 internazionali, prevede diversi parametri in modo tale da offrire informazioni rigorose e pi\u00f9 flessibili, ai fini di riflettere la diversit\u00e0 delle situazioni delle universit\u00e0, soprattutto europee.\nI rettori dell\u2019Universit\u00e0 sono stati: Joan Corona (2003-2004), Jos\u00e9 Mar\u00eda Alsina Roca (2004-2009), Carlos P\u00e9rez del Valle (2009-2017), Eva Perea (2017-2018) e Rafael Rodr\u00edguez-Ponga (dal 2019).\nStruttura.\nL\u2019UAO CEU \u00e8 organizzata in tre facolt\u00e0: la facolt\u00e0 di Giurisprudenza ed Economia Aziendale, il cui decano \u00e8 la dott.ssa Mar\u00eda Jes\u00fas Pesqueira Zamora, la facolt\u00e0 di Comunicazione, Scienze dell\u2019Educazione e Scienze Umane, il cui decano \u00e8 il dott. Enrique Mart\u00ednez Garc\u00eda, nonch\u00e9 la facolt\u00e0 di Psicologia, il cui decano \u00e8 il dott. Mart\u00edn Echevarr\u00eda. L\u2019offerta didattica comprende corsi di laurea, master e post-laurea nelle aree di Comunicazione, Giurisprudenza e Scienze Politiche, Scienze dell\u2019Educazione, Economia e Gestione aziendale, Scienze Umane e Psicologia.\nNel 2017 l\u2019Organizzazione delle Nazioni Unite per l'educazione, la scienza e la cultura conferiva all\u2019UAO CEU la Cattedra di Pace, Solidariet\u00e0 e Dialogo Interculturale, ai fini di promuovere un concetto globale di pace.\nSeguivano la Cattedra di Aziende a conduzione familiare e Creazione di Aziende, la Cattedra di Economia Solidale, la Cattedra Gift &amp; Task di Bioetica e Diritto, la Cattedra Re Martino l\u2019Umano, Conte di Barcellona, e nel 2019, in occasione della commemorazione del 500\u00ba anniversario, la Cattedra CEU Elcano - Il Primo Giro del Mondo.\nNel 2020 si creavano la Cattedra di Studi Mondiali Antoni de Montserrat e la Cattedra Jean Monnet di Integrazione Fiscale nell\u2019Unione europea, finanziata con fondi competitivi europei del bando Erasmus+ per le attivit\u00e0 Jean Monnet.\nInoltre, esistono l\u2019Osservatorio del Lavoro, dedicato alle questioni di attualit\u00e0 del mondo del lavoro, e l\u2019Istituto di Scienze della Salute.\nL\u2019UAO CEU vanta sei gruppi di ricerca: MULTICULTCOM (Comunicazione e Conflitti in una Societ\u00e0 Multiculturale), TRIVIUM (Famiglia, Educazione e Scuola Inclusiva), EAEDIUM (Economia Applicata, Economia dell\u2019Educazione e Ricerche di Mercato), EJES (Occupabilit\u00e0, Giovani ed Esclusione sociale), GREFE (Aziende a conduzione familiare e Imprenditorialit\u00e0) e PROSOPON (Persona e Vita personale).\nL\u2019UAO CEU fa parte della Conferenza di Rettori delle Universit\u00e0 Spagnole (CRUE), della Red Vives de Universidades, che ha presieduto nel periodo 2019-2020, nonch\u00e9 dell\u2019European Association for International Education e del Consiglio Internazionale delle Universit\u00e0 di San Tommaso d\u2019Aquino. Nel 2020 aderiva all\u2019European Federation of Catholic Universities e alla Piattaforma Internazionale per la Cooperazione e la Migrazione. Infine, \u00e8 membro del gruppo educativo CEU ed \u00e8 una delle tre universit\u00e0 CEU.\nAttivit\u00e0.\nOltre alla funzione di ricerca e insegnamento, l\u2019UAO CEU organizza attivit\u00e0 culturali e informative. Nel 2007, ad esempio, nascevano i GoliADs UAO CEU Awards, i premi di pubblicit\u00e0 e comunicazione che ogni anno gli studenti dell\u2019Universit\u00e0 assegnano ad agenzie pubblicitarie e mass media.\nDal 2013 organizza anche la BCN Thinking Challenge, una maratona universitaria di imprenditoria sociale creata dal Club di Imprenditori dell\u2019Universit\u00e0.\nNel 2015 nascevano gli Education Talks, i due incontri annuali per l\u2019innovazione educativa, uno dedicato all\u2019innovazione educativa e l\u2019altro a un tema monografico.\nNel 2017 si promuoveva la Digital Communication Week, di cui si sono organizzate due edizioni: una incentrata sul ruolo dell\u2019intelligenza artificiale e l\u2019altra sulla trasformazione digitale. Tale iniziativa si organizza nell\u2019ambito del master universitario di Comunicazione Digitale e Nuove Tecnologie.\nNel contesto del gruppo di ricerca Famiglia, Educazione e Scuola Inclusiva, ogni anno si celebrano, invece, i congressi Word in Education, con sede a rotazione presso l\u2019Universit\u00e0 Abat Oliba CEU, la Universit\u00e0 di Filosofia ed Educazione dei Gesuiti Ignatianum (Polonia) e le Facult\u00e9s Libres de Philosophie et de Psychologie (Francia).\nInoltre, l\u2019UAO CEU organizza il Congresso di Diritto e Societ\u00e0, nonch\u00e9 il Congresso Europeo di Antropologia Cristiana e Scienze della Salute Mentale, la cui prima edizione si teneva, rispettivamente, nel settembre 2018 e 2019.\nL\u2019UAO CEU \u00e8 stata la prima universit\u00e0 ad aderire al programma \"Universitats amb cor\" (Universit\u00e0 di cuore) della Caritas internationalis di Barcellona e uno dei luoghi in cui \u00e8 stata presentata Fratelli tutti, l'enciclica di Papa Francesco. Fa parte del gruppo educativo CEU, l\u2019istituzione educativa privata che destina pi\u00f9 risorse in Spagna a borse di studio e agevolazioni.\nRiconoscimenti.\nPer quanto concerne la docenza, l\u2019UAO CEU \u00e8 la prima universit\u00e0 privata catalana nella classifica delle universit\u00e0 spagnole, secondo quanto accreditato dall\u2019Istituto di Analisi Industriale e Finanziaria (IAIF) dell\u2019Universit\u00e0 Complutense di Madrid. Nel settore privato nazionale, l\u2019UAO CEU occupa il terzo posto, dopo l\u2019Universit\u00e0 di Navarra e l\u2019Universit\u00e0 Pontificia Comillas.\nSecondo la settima indagine inerente all\u2019inserimento nel mercato del lavoro dei laureati delle universit\u00e0 catalane (2020), condotta dall\u2019Agenzia per la Qualit\u00e0 del Sistema Universitario della Catalogna, i laureati dell\u2019UAO CEU raggiungono un tasso di occupabilit\u00e0 del 95,3%, una percentuale superiore di vari punti alla media delle altre universit\u00e0 nell\u2019area delle Scienze Sociali.\nSecondo lo studio V\u00eda Universitaria (2016) svolto dalla Fondazione Jaume Bofill e dalla Red Vives de Universidades, l\u201985% degli studenti dell\u2019UAO CEU sono soddisfatti dei corsi frequentati. Nella settima classifica delle universit\u00e0 della Fondazione CyD (2020), l\u2019UAO CEU figura come un centro ad alto rendimento in termini di mobilit\u00e0 internazionale, docenti internazionali, stage in aziende della regione, tasso di laurea e tasso di rendimento della laurea.\nSecondo il World University Ranking, classifica stilata dal site Times Higher Education, le universit\u00e0 CEU rientrano tra le 500 migliori del mondo e si collocano al sesto posto tra le universit\u00e0 spagnole.\nSede.\nLa sede principale dell\u2019UAO CEU \u00e8 il Campus di Bellesguard, sorto attorno all\u2019antico palazzo-fortezza un tempo residenza estiva della dinastia Casa di Barcellona, dove tra l\u2019altro nel 1410 mor\u00ec il suo ultimo membro, il re Martino I di Aragona, detto l\u2019Umano.\nNel 1900 si separava una parte del fondo affinch\u00e9 l\u2019architetto Antoni Gaud\u00ed potesse costruire una residenza per l\u2019industriale Jaume Figueres, conosciuta come Torre Bellesguard. Sul restante terreno, nel 1925 gli Oblati del Santissimo Redentore promuovevano una comunit\u00e0 religiosa che svolgeva un lavoro sociale, costruita dall\u2019architetto Bernard\u00ed Martorell grazie alla generosit\u00e0 di Francesca Balart. Martorell, discepolo di Gaud\u00ed, progettava quindi la chiesa con volte iperboloidi, che oggi ospita l\u2019Aula Magna/Aula Sacra.\nNel 1992 la chiesa e il chiostro venivano allestiti come sede dell\u2019UAO CEU dall\u2019architetto Miquel \u00c0ngel Armengou. Nel 2018, si intraprendevano dei lavori di ristrutturazione dell\u2019Aula Magna/Aula Sacra, che comprendevano l\u2019installazione di un impianto di riscaldamento a pavimento e nuove attrezzature audiovisive. Nel 2019 si inauguravano i nuovi studi di radio, televisione e fotografia.\nAlumni.\nDi seguito, alcuni nomi di ex studenti dell\u2019Universit\u00e0:"}
{"id": "8940885", "revid": "547034", "url": "https://it.wikipedia.org/wiki?curid=8940885", "title": "Ancelle della Divina Provvidenza", "text": "Le Ancelle della Divina Provvidenza (sigla \"A.D.P.\") sono un istituto religioso femminile di diritto pontificio.\nStoria.\nLa congregazione fu fondata dal sacerdote Pasquale Uva: colpito dalla situazione di abbandono dei disabili e degli ammalati psichici, apr\u00ec a Bisceglie lna Casa della Divina Provvidenza \"ricovero per i deficienti dell'Italia meridionale\" e il 10 agosto 1922 diede inizio alla famiglia religiosa delle Ancelle della Divina Provvidenza per la cura dei ricoverati. Il nucleo originale dell'istituto era costituito da otto suore e la prima superiora generale fu Lucia Caprioli\nA partire dal 1933 le suore aprirono ospedali e istituti psichiatrici, neuropsichiatrici e ortofrenici a Bisceglie, Foggia, Guidonia, Potenza e Palestrina.\nL'istituto ricevette il pontificio decreto di lode il 24 gennaio 1944.\nAttivit\u00e0 e diffusione.\nLe suore si dedicano all'assistenza negli ospedali psichiatrici e negli istituti ortofrenici.\nSono presenti in Puglia e Basilicata; la sede generalizia \u00e8 a Bisceglie.\nAlla fine del 2015 l'istituto contava 83 religiose in 8 case."}
{"id": "8940888", "revid": "1573940", "url": "https://it.wikipedia.org/wiki?curid=8940888", "title": "Flectonotus", "text": "Flectonotus \u00e8 un genere di anfibi della famiglia Hemiphractidae.\nDistribuzione e habitat.\nIl genere \u00e8 presente sui pendii delle Ande della Colombia nord-orientale e dell'adiacente Venezuela; sulla Cordigliera della Costa e nella Penisola di Paria in quest'ultimo paese; nello stato di Trinidad e Tobago.\nTassonomia.\nIl genere include le seguenti specie:"}
{"id": "8940889", "revid": "120201317", "url": "https://it.wikipedia.org/wiki?curid=8940889", "title": "Certosa della Val Graziosa di Calci", "text": ""}
{"id": "8940898", "revid": "963244", "url": "https://it.wikipedia.org/wiki?curid=8940898", "title": "Suore dell'adorazione del Preziosissimo Sangue", "text": "Le Suore dell'Adorazione del Preziosissimo Sangue (in inglese \"Sisters of the Adoration of the Most Precious Blood of O'Fallon\"; sigla \"C.P.P.S.\") sono un istituto religioso femminile di diritto pontificio.\nStoria.\nNel 1870, a causa del \"Kulturkampf\", le religiose adoratrici del Preziosissimo Sangue della congregazione svizzera di Steinerberg lasciarono la Germania ed emigrarono negli Stati Uniti d'America: la prima casa fu aperta a Belle Prairie, nell'Illinois, e nel 1873 ne fu aperta una a O'Fallon, in Missouri.\nNel 1878 le religiose americane, con l'aiuto di Henry Muehlsiepen, vicario generale di Saint Louis, si resero indipendenti dalla congregazione di Steinerberg (che si era unita alle suore adoratrici del Sangue di Cristo di Maria De Mattias) dando inizio a un istituto autonomo.\nL'istituto ricevette il pontificio decreto di lode il 30 giugno 1918 e le sue costituzioni ottennero l'approvazione definitiva il 2 agosto 1938.\nAttivit\u00e0 e diffusione.\nDedite inizialmente all'adorazione del Preziosissimo Sangue, le suore estero presto il loro apostolato all'educazione delle fanciulle e, dopo il Concilio Vaticano II, alla cooperazione con le societ\u00e0 missionarie e all'apostolato dell'arte religiosa.\nOltre che negli Stati Uniti d'America, sono presenti in Bolivia, Estonia, Finlandia e Per\u00f9; la sede generalizia \u00e8 a O'Fallon, nel Missouri.\nAlla fine del 2015 l'istituto contava 126 religiose in 15 case."}
{"id": "8940906", "revid": "287204", "url": "https://it.wikipedia.org/wiki?curid=8940906", "title": "Hannes Wagner", "text": "Hannes Wagner pu\u00f2 riferirsi a:"}
{"id": "8940908", "revid": "963244", "url": "https://it.wikipedia.org/wiki?curid=8940908", "title": "Suore dell'Adorazione del Preziosissimo Sangue", "text": ""}
{"id": "8940917", "revid": "287204", "url": "https://it.wikipedia.org/wiki?curid=8940917", "title": "Firouz Ga\u00efni", "text": "Biografia.\nHa una madre faroese e un padre iraniano, ed \u00e8 cresciuto in Norvegia e nelle Isole Faroe. Firouz Ga\u00efni \u00e8 il fratello della poetessa e attrice Sigri Mitra Ga\u00efni, il nipote del politico Sigur\u00f0ur Joensen e della giornalista e femminista Sigri\u00f0 av Skar\u00f0i, nonch\u00e9 pronipote del preside di liceo ed educatore pubblico S\u00edmun av Skar\u00f0i.\nGa\u00efni \u00e8 un candidatus magisterii in antropologia sociale presso l'Universit\u00e0 di Oslo dal 1996 e detiene un master in antropologia presso l'Universit\u00e0 di Copenhagen dal 1999; ha conseguito un dottorato in antropologia sociale presso la Fr\u00f3\u00f0skaparsetur F\u00f8roya nel 2007. Ha svolto ricerche sul campo nel sud della Francia e nelle Isole F\u00e6r \u00d8er, e in particolare ha studiato i bambini e la cultura giovanile, l'identit\u00e0 culturale, le attivit\u00e0 ricreative, l'istruzione e la mascolinit\u00e0. Ga\u00efni \u00e8 stato ricercatore presso Fr\u00f8skaparsetur F\u00f8roya dal 2001 al 2007, insegnante di studi sociali presso F\u00f8roya Studentask\u00fali e HF-skei\u00f0 dal 2007 al 2008 e insegnante part-time presso F\u00f8roya L\u00e6rarask\u00fali dal 2006 al 2011. Nel 2011 \u00e8 diventato professore associato di antropologia e studi sociali presso Fr\u00f3\u00f0skaparsetur F\u00f8roya. Dal 2012 al 2015 ha un post dottorato presso il Centro norvegese per la ricerca sull'infanzia presso l'Universit\u00e0 norvegese di scienza e tecnologia.\nGa\u00efni \u00e8 stato presidente della Societ\u00e0 Scientifica Faroese dal 2010 al 2012 e presidente della filiale di Amnesty International nelle Isole F\u00e6r \u00d8er dal 2007 al 2009."}
{"id": "8940918", "revid": "963244", "url": "https://it.wikipedia.org/wiki?curid=8940918", "title": "Suore adoratrici del Preziosissimo Sangue", "text": "Le Suore Adoratrici del Preziosissimo Sangue (in inglese \"Sisters Adorers of the Precious Blood\"; sigla \"R.P.B.\") sono un istituto religioso femminile di diritto pontificio.\nStoria.\nLe origini della congregazione si ricollegano a quelle delle Adoratrici del Preziosissimo Sangue fondate nel 1861 a Saint-Hyacinthe da Aur\u00e9lie Caouette.\nL'8 maggio 1947 i monasteri di lingua inglese dell'istituto si unirono in una federazione e il 3 giugno 1949 la federazione si trasform\u00f2 in congregazione religiosa.\nAttivit\u00e0 e diffusione.\nLe suore della congregazione vivono in clausura e si dedicano essenzialmente alla preghiera contemplativa.\nLe case dell'istituto sono tutte in Canada; la sede generalizia \u00e8 a London, nell'Ontario.\nAlla fine del 2015 l'istituto contava 50 religiose in 4 case."}
{"id": "8940919", "revid": "963244", "url": "https://it.wikipedia.org/wiki?curid=8940919", "title": "Suore Adoratrici del Preziosissimo Sangue", "text": ""}
{"id": "8940921", "revid": "84184", "url": "https://it.wikipedia.org/wiki?curid=8940921", "title": "Zoo di Filadelfia", "text": "Lo zoo di Filadelfia \u00e8 un giardino zoologico che si trova a Filadelfia nello Stato della Pennsylvania, Stati Uniti d'America.\nStoria.\nLo zoo di Filadelfia \u00e8 stata la prima struttura costruita con questa funzione negli Stati Uniti d'America e venne inaugurato 1\u00ba luglio 1874, alcuni anni dopo la fine della guerra di secessione americana.\nNel 1995 un incendio accidentale caus\u00f2 la morte di 23 animali, alcuni dei quali particolarmente preziosi perch\u00e9 appartenenti a specie in via di estinzione.\nDescrizione.\nOltre ai numerosi animali presenti lo zoo offre diverse attrazioni e servizi, in particolare:"}
{"id": "8940922", "revid": "1652134", "url": "https://it.wikipedia.org/wiki?curid=8940922", "title": "Giovanni Gasperini (funzionario)", "text": "Biografia.\nAppartenente ad una famiglia veneta di nobili origini, crebbe e studi\u00f2 a Venezia, all'epoca ancora sotto il dominio dell'Impero austriaco e scossa dai fermenti patriottici e risorgimentali; dopo il liceo classico e la laurea in legge, entr\u00f2 nel 1878 a far parte dell'amministrazione del Ministero dell'Interno del Regno d'Italia. L'anno seguente spos\u00f2 la contessa veneta Gisella Zacco, dalla quale ebbe i figli Bianca Corrado e Gino Gasperini.\nLa sua carriera dur\u00f2 oltre quarant'anni, nel corso della quale collabor\u00f2 con molti ministri dell'Interno, tra i quali Agostino Depretis, Francesco Crispi e Giovanni Giolitti. Percorse tutti i gradi del \"cursus honorum\", venendo nominato commissario di Forl\u00ec nel 1894, prefetto di Massa nel 1900, prefetto di Pisa negli anni 1901-1904, prefetto di Torino negli anni 1904-1907 e, successivamente, di Napoli; infine, ebbe il suo ultimo incarico come prefetto di Livorno dal 1914 al 1921.\nNella sua lunga carriera ha attraversato un periodo di grandi trasformazioni politiche e sociali, dai primi anni dell'unit\u00e0 d'Italia a quelli seguenti la fine della prima guerra mondiale; fu insignito di numerosi riconoscimenti, medaglie ed onorificenze, tra cui quella di commendatore.\nNote.\n Giovanni Gasperini Regio Prefetto"}
{"id": "8940923", "revid": "599013", "url": "https://it.wikipedia.org/wiki?curid=8940923", "title": "Pedro Lagoa", "text": "Carriera.\nCresciuto nel settore giovanile dell', ha esordito in prima squadra il 23 agosto 2017 disputando l'incontro di Ta\u00e7a da Liga pareggiato 0-0 contro l'.\nNel febbraio 2020 ha firmato un contratto con i bulgari dell', valido fino all'estate del 2021.\nStatistiche.\nPresenze e reti nei club.\n\"Statistiche aggiornate al 21 dicembre 2021.\""}
{"id": "8940925", "revid": "963244", "url": "https://it.wikipedia.org/wiki?curid=8940925", "title": "Ancelle del Sacro Cuore di Ges\u00f9 in Lituania", "text": "Le Ancelle del Sacro Cuore di Ges\u00f9 in Lituania (in lituano \"J\u0117zaus \u0160irdies tarnai\u010di\u0173 Kongregacija\"; sigla \"A.C.J.\") sono un istituto religioso femminile di diritto pontificio.\nStoria.\nLe origini della congregazione si ricollegano a quelle delle Ancelle del Sacro Cuore di Ges\u00f9, fondate nel 1894 a Cracovia da J\u00f3zef Sebastian Pelczar.\nIl 28 ottobre 1930, con l'approvazione della sacra congregazione per i religiosi, quattro case lituane dell'istituto si distaccarono dalla casa-madre costituendosi in congregazione autonoma: la prima superiora generale fu Caterina Maria dell'Esaltazione della Croce Paliulyte.\nAttivit\u00e0 e diffusione.\nLe suore del'istituto si dedicano all'istruzione e all'educazione cristiana della giovent\u00f9.\nLa congregazione \u00e8 presente in Lituania; la sede generalizia \u00e8 a Kaunas.\nAlla fine del 2015 l'istituto contava 33 religiose in 4 case."}
{"id": "8940929", "revid": "547034", "url": "https://it.wikipedia.org/wiki?curid=8940929", "title": "IMCA Radio", "text": "IMCA Radio S.p.A. \u00e8 stata un'azienda italiana di Alessandria produttrice di elettronica di consumo. Fondata nel 1921 come ditta produttrice di scatole di cartoni per l'imballaggio, entr\u00f2 nel settore elettronico nel 1936. Passata nel 1960 sotto il controllo della Magneti Marelli, fu incorporata e assorbita da quest'ultima nel 1967.\nStoria.\nLa societ\u00e0 \"Industria Meccanica del Cartone e Affini\", con capitale sociale di lire 350.000, fu costituita il 23 novembre 1921 ad Alessandria su iniziativa dell'ingegner Italo Filippa, e le sue attivit\u00e0 inizialmente consistevano nella produzione e commercio di scatole di cartone per l'imballaggio. La sede amministrativa e produttiva si trovavano in via Fratelli Mortarotti 1.\nIl Filippa, appassionato radioamatore, diversi anni pi\u00f9 tardi decise di ampliare le attivit\u00e0 della sua ditta alla costruzione delle radio a valvole. Nel 1935, fu modificata la ragione sociale in \"IMCA Radio Soc. An.\", con capitale sociale di lire 1,2 milioni. Furono lanciati i seguenti modelli, realizzati su progetto e brevetti dallo stesso ingegner Filippa, e riproposti in pi\u00f9 serie: IF65 (1936), IF78 (1937), IF92 (1938), Esagamma IF71 (1939), Multigamma, (1941). I radioricevitori prodotti dalla ditta monferrina, erano destinati alla fascia alta del mercato, e oltre che nella costruzione di apparecchi completi, essa si specializz\u00f2 anche nella costruzione dei condensatori variabili e dei commutatori di gamma detti a \"tamburo rotante\" che consentivano una pi\u00f9 fine e precisa sintonia sulle onde corte, normalmente assai critiche da sintonizzare.\nIMCA Radio conserv\u00f2 le caratteristiche e le dimensioni di un'impresa artigiana: nel 1939 realizz\u00f2 un fatturato di 1,5 milioni di lire ed un utile netto di 224,7 mila, impiegava 28 dipendenti, e registrava una produzione giornaliera di 6.000 scatole e 20 apparecchi radio. Dopo l'ingresso dell'Italia fascista nella Seconda guerra mondiale del 1940, IMCA ricevette commesse da parte dello Stato per la costruzione in serie di stazioni radio ricetrasmittenti ad onde ultracorte - i primi in assoluto di produzione italiana - per il servizio di avvistamento contraereo per i servizi di collegamento tra Regio Esercito e Regia Aeronautica, e per la Regia Marina. Al termine del conflitto fu ripresa la produzione di apparecchi radiofonici per uso domestico: nel 1949, IMCA present\u00f2 il modello Nicoletta IF51, cos\u00ec chiamato in omaggio alla nascita prima nipotina del suo titolare, ed il primo di produzione italiana con modulatore FM. Le competenze acquisite durante la guerra nella costruzione delle stazioni radio-ricetrasmittenti, sia fisse che autotrasportate, permisero alla ditta monferrina di diventare fornitrice dei predetti apparati per l'Arma dei Carabinieri, il Corpo nazionale dei vigili del fuoco e la Polizia di Stato. Nel corso degli anni cinquanta, IMCA si specializz\u00f2 anche nella produzione dei televisori.\nNel 1960, IMCA fu rilevata dalla Magneti Marelli: l'azienda milanese volle integrare la produzione di apparecchi radioriceventi e di televisori della Radiomarelli, in un momento di forte richiesta e di insufficiente produzione a causa degli sforzi dedicati all'espansione del settore. Due anni pi\u00f9 tardi, nel 1962, fu chiuso lo stabilimento di Alessandria, e da allora l'azienda e il marchio furono solo di natura commerciale. Nel 1967, Magneti Marelli pass\u00f2 sotto il controllo della FIAT, che attu\u00f2 un piano di riorganizzazione con cui le controllate di MM, tra cui la stessa IMCA Radio, furono incorporate nella societ\u00e0-capogruppo."}
{"id": "8940935", "revid": "76963", "url": "https://it.wikipedia.org/wiki?curid=8940935", "title": "Marc Simenon", "text": "Biografia.\nFiglio dello scrittore Georges Simenon (1903-1989) e marito dell'attrice Myl\u00e8ne Demongeot (16 settembre 1968). Ha lavorato come assistente alla regia per diversi anni per poi diventare regista e sceneggiatore cinematografoco e televisivo. Mor\u00ec cadendo dalle scale nella sua casa di Parigi."}
{"id": "8940936", "revid": "1305772", "url": "https://it.wikipedia.org/wiki?curid=8940936", "title": "A Gangsta's Pain", "text": "A Gangsta's Pain \u00e8 il quarto album in studio del rapper statunitense Moneybagg Yo, pubblicato il 23 aprile 2021 da Roc Nation, Collective Music Group, Bread Gang Entertainment, N-Less Entertainment e Interscope Records.\nPromozione.\nIl 12 marzo 2021, il rapper ha annunciato di aver completato l'album ed il 26 dello stesso mese ha rivelato il nome del progetto ed ha pubblicato il secondo singolo, intitolato \"Hard For The Next\", in collaborazione con Future. Tre giorni prima della pubblicazione ha resa nota la tracklist. Il 14 aprile 2021 Moneybagg ha reso disponibile come singolo promozionale \"Go!\", interpretato assieme a BIG30.\nSuccesso commerciale.\nL'album ha debuttato nella Billboard 200 in vetta alla classifica datata 8 maggio, diventando cos\u00ec il primo progetto del rapper a raggiungere questa posizione. Nella sua prima settimana di disponibilit\u00e0 ha accumulato unit\u00e0 equivalenti ad album. La quasi totalit\u00e0 delle unit\u00e0 \u00e8 composta da stream."}
{"id": "8940942", "revid": "277947", "url": "https://it.wikipedia.org/wiki?curid=8940942", "title": "Assedio di Crema del 1514", "text": "LAssedio di Crema del 1514 fu un fatto d'arme inserito all'interno di un pi\u00f9 vasto ciclo di eventi politici e militari occorso agli inizi del XVI secolo.\nStoria.\nL'invasione francese e il ritorno a Venezia.\nNel 1509 dopo la celebre battaglia di Agnadello un araldo si rec\u00f2 sotto le mura di Crema intimando la sottomissione o l'assedio e lo sterminio da parte dell'esercito francese.\nDopo lunghe discussioni il Gran Consiglio cittadino, soprattutto per l'iniziativa, la pressione e l'arte oratoria di Socino Benzoni, si dette alla resa. Alla guida del governo cittadino, quindi, fu posto il governatore Bernardo Ricaudo e il podest\u00e0 milanese Pier Antonio Casati che accolsero solennemente re Luigi XII il 27 giugno 1509 ospitato per due giorni nel palazzo del Benzoni.\nL'arrivo dei francesi non aveva sopito le antiche discordie tra guelfi e ghibellini (quest'ultimi protetti dall'invasore) e proliferava il contrabbando di armi: Bernardino Bonzi, barcaiolo, fu sorpreso, processato e squartato proprio perch\u00e9 ne trasportava sulla propria imbarcazione.\nTemendo la pressione di forze esterne fedeli a Venezia per riprendersi la citt\u00e0 e avendo vettovaglie insufficienti il nuovo governatore francese Duras fece espellere tutti i cittadini maschi dai 15 ai 60 anni. Nel frattempo Socino Benzoni, che si era recato tra Este e Montagnana a sollecitare provviste ad un campo francese, fu sorpreso da una compagnia di mercenari stradiotti, condotto a Padova e impiccato.\nMolti degli uomini cacciati da Crema si rifugiarono a Montodine ove ricevettero rinforzi da parte dei veneziani, quindi si radunarono verso Ombriano dove tentavano di sorprendere i francesi che periodicamente uscivano per depredare le localit\u00e0 attorno alla citt\u00e0. Per i cremaschi giunsero comunque ulteriori aiuti: grazie alla tassa di un soldo e mezzo emessa si pot\u00e9 assoldare fanti bergamaschi e archibugieri della Val Trompia grazie ai quali fu possibile allestire due campi a Ombriano e San Bernardino inclusi due ponti in legno sul fiume Serio, per poter fare pressione verso gli invasori. Si aggiunge anche una squadra di contadini acquartierati presso Campagnola Cremasca guidati da un frate francescano, tale Agostino Giliolo.\nVenezia a questo punto decise di intervenire inviando il capitano Lorenzo Orsini, pi\u00f9 noto come Renzo da Ceri, il quale fece costruire due bastioni dai quali intensificare l'assedio. Le truppe e la popolazione rimasta in citt\u00e0 erano in grave affanno, ma il governatore Duras non cedeva sollecitato a resistere da un cremasco, Guido Pace Bernardi, che parteggiava per i transalpini. Fu, invece, uno dei comandanti della guarnigione francese, Benedetto Crivelli, a dare il via alla resa: assassin\u00f2 il pari grado Gerolamo da Napoli e avvi\u00f2 le trattative con Renzo Da Ceri per riconsegnare la citt\u00e0 ai veneziani: era il 9 settembre 1512.\nQuest'azione anticip\u00f2 per poco l'arrivo di rinforzi allorch\u00e9 il capitano cremasco al soldo del duca di Milano Sante Robatto si ferm\u00f2 con un esercito di 10.000 svizzeri tra Pandino, Palazzo Pignano e Scannabue. Anticipato dai veneziani si ritir\u00f2 quindi oltre l'Adda.\nCapovolgimento di fronti.\nCrema rimase citt\u00e0 militarizzata poich\u00e9 Venezia la considerava testa di ponte per riconquistare le altre terre perdute dopo la battaglia di Agnadello.\nNel 1512 il cardinale Matteo Schiner divenne vescovo di Novara e spinse a far rientrare il duca Ercole Massimiliano Sforza a Milano le cui autorit\u00e0 accettarono di fronte alla prospettiva di un saccheggio da parte dell'esercito svizzero. Il duca entr\u00f2 trionfalmente da Porta Ticinese affiancato dallo stesso Schiner e il generale spagnolo della Lega Santa Raimondo Folch de Cardona, conte di Alvito, duca di Somma e vicer\u00e9 di Napoli.\nIntanto papa Giulio II propose a Venezia di cedere a Massimiliano I d'Asburgo Verona e Vicenza ma il Senato veneto rifiut\u00f2 sdegnosamente poich\u00e9 intendeva riconquistare tutte le terre perdute dopo Agnadello e non ancora riconquistate, cos\u00ec con un capovolgimento di fronte sottoscrisse il 23 marzo 1513 la Lega di Blois con l'intento di spartirsi le terre lombarde: la Francia avrebbe messo le mani sull'intero ducato di Milano e Venezia sarebbe ritornata in possesso di Cremona e della Gera d'Adda; per perseguire questo scopo fu allestito un esercito franco-veneziano di 14.000 soldati che cinse d'assedio Milano costringendo Massimiliano Sforza a rifugiarsi a Novara difeso dagli elvetici. La coalizione franco-veneziana lo insegu\u00ec attestandosi a poca distanza della citt\u00e0 ma furono presi di sorpresa, sconfitti nella battaglia di Novara e costretti alla fuga rinunciando cos\u00ec ad ogni pretesa su Milano.\nL'assedio di Crema.\nIl vicer\u00e9 Cardona, di fronte all'arretramento delle milizie veneziane, avanz\u00f2 in Lombardia: Renzo da Ceri non aveva forze sufficienti per difendere Brescia, Bergamo e Cremona quindi si ritir\u00f2 di nuovo a Crema pur facendo sortite che permisero di rinconquistare la citt\u00e0 orobica.\nAi comando di 3.000 fanti spagnoli giunse dopo la battaglia di Vicenza il condottiero Prospero Colonna che si attest\u00f2 lungo la strada per Offanengo. Il capitano Silvio Savelli fu posto a capo degli sforzeschi con altrettanti fanti e si posizion\u00f2 nei dintorni di Ombriano. A questi si aggiunse a supporto un buon numero di soldati e cavalli capeggiato dal comandante militare Cesare Ferramosca, il quale si accamp\u00f2 poco distante da Pianengo.\nLe scorribande dei militari sul territorio per procurarsi vettovaglie causarono un esodo di contadini che si posizionarono sotto le mura della citt\u00e0, probabilmente in numero di 36.000, in condizioni igieniche estremamente precarie tanto che si svilupp\u00f2 una pestilenza durante la quale morirono non meno di 16.000 persone. Alcuni cittadini, circa 400 e per lo pi\u00f9 nobili oppure religiosi di ordini monastici, trovarono il modo di abbandonare la citt\u00e0, anche travestendosi da contadini o corrompendo con denari gli invasori, riparando a Lodi o Abbadia Cerreto e persino Piacenza o Venezia.\nIl capitano Orsini si prepar\u00f2 alla difesa facendo abbattere abitazioni e alberi attorno alla citt\u00e0 e rifugiandosi nella basilica di Santa Maria della Croce adeguatamente fortificata dalla quale pi\u00f9 volte pot\u00e9 respingere i tentativi di presa da parte del Ferramosca.\nNell'agosto 1514 la situazione era divenuta estremamente critica: la popolazione era allo stremo e mancava denaro per le paghe dei soldati per cui Renzo da Ceri si impossess\u00f2 dei tesori del Monte di Piet\u00e0 e di Santa Maria e con gli argenti di questi bottini fece battere monete da quindici soldi milanesi, dette \"petacchie\", che recavano da un lato l'immagine di San Marco.\nAlla fine del mese gli eventi parevano destinati verso una resa degli assediati, ma Renzo da Ceri nella notte tra il 25 ed il 26 agosto volle provare un'ultima azione. Divise le milizie in gruppi, collocandone due a capo di Antonio Pietrasanta e Baldassarre da Romano fuori Porta Ombriano; cento cavalleggeri guidati da Giacomo Micinello si diressero verso Capergnanica. Al capitano Andrea Matria fu dato il compito pi\u00f9 difficile, quello di aggirare la palude del Moso, transitando per Trescore Cremasco, Scannabue e giungendo a Bagnolo con settecento fanti e quattrocento contadini. Renzo da Ceri e il podest\u00e0 Bartolomeo Contarini si accamparono fuori Porta Serio per tenere a bada l'eventuale rinforzo delle truppe di Prospero Colonna.\nIn piena notte i militari del Matria attaccarono l'accampamento del Savelli alle spalle; le sentinelle, infatti, erano per lo pi\u00f9 addormentate non attendendosi attacchi per quella via; i militari sforzeschi furono trovati pertanto sorpresi, svestiti e totalmente impreparati in gran parte sbandarono e finirono accoppati o bruciati nelle tende incendiate; fece eccezione un migliaio di soldati svizzeri che arretrarono oltre la roggia Alchina e tennero testa finch\u00e9 un rinforzo di soldati filocremaschi ne permise il sopravvento.\nTutti i presidi furono soppressi e i soldati trucidati, il Colonna non intervenne in soccorso, non fu avvertito e, forse, ritenne che gli incendi dall'altra parte della citt\u00e0 fossero stati appiccati alle capanne degli sfollati dal Savelli. Renzo da Ceri non credette di assalire anche il campo degli spagnoli i quali, peraltro, si allontanarono verso Romanengo; per prudenza, comunque, fu dato ordine di abbattere il monastero di San Bernardino affinch\u00e9 non venisse usato dal Colonna per asserragliarvisi.\nIl capitano Orsini il giorno stesso port\u00f2 in Duomo tre stendardi tolti agli sforzeschi ed alcuni pezzi d'artiglieria in segno di riconoscenza mentre la popolazione spogliava l'accampamento sconfitto e massacrando i pochi soldati sopravvissuti."}
{"id": "8940944", "revid": "1710207", "url": "https://it.wikipedia.org/wiki?curid=8940944", "title": "Alfred Keller", "text": "Biografia.\nSeconda guerra mondiale.\nnel settembre 1939 all'inizio della Seconda guerra mondiale ebbe il comando del I Corpo d'armata aereo durante la Campagna di Polonia assumendo tale comando il 13 ottobre 1939. Nelle seguenti campagne di Norvegia, dei Paesi Bassi, del Belgio e di Francia ebbe il comando della Luftflotte 2 con il generale Albert Kesselring come suo diretto superiore. Keller venne decorato con la Croce di Cavaliere della Croce di Ferro il 24 giugno 1940 come comandante del IV Corpo d'armata aereo. Poco dopo il 19 luglio 1940 venne promosso a Generaloberst (Colonnello generale). Il 19 agosto 1940 durante la Battaglia d'Inghilterra venne nominato comandante della Luftflotte 1 e come comandante in capo delle forze aeree nell'est. Keller guid\u00f2 tale formazione con decisa energia durante la Campagna dei Balcani e in seguito durante l'Operazione Barbarossa dove ebbe il compito principale di supportare l'Heeresgruppe Nord (Gruppo d'armate Nord). Keller rimase con la Luftflotte 1 fino al 12 giugno 1943, quando si ritir\u00f2 dal servizio attivo all'et\u00e0 di 61 anni venendo rimpiazzato da G\u00fcnther Korten pi\u00f9 giovane di lui di 16 anni. Ci\u00f2 nonostante continu\u00f2 ad esercitare importanti funzioni nei Nationalsozialistisches Fliegerkorps (Corpi di volo Nazionalsocialisti) un'unit\u00e0 paramilitare organizzata per formare una riserva civile di piloti. Dal 26 giugno 1943 sino all' 9 maggio 1945 ebbe il grado di Korpsf\u00fchrer dei Nationalsozialistisches Fliegerkorps. Fino alla fine della guerra fu responsabile del dipartimento di armi anticarro della Luftwaffe. Keller era un convinto nazionalsocialista e le sue nomine di comando furono pi\u00f9 dovute al favore di Hermann G\u00f6ring, che non alle sue doti militari.\nUltimi anni di vita.\nCon la capitolazione tedesca l'8 maggio 1945 Keller divenne un prigioniero dei britannici, venendo trattenuto come prigioniero di guerra fino al 1947. Negli anni' 60 divenne uno dei primi presidenti dell'Associazione dei destinatari della Croce di Cavaliere. Keller mor\u00ec a Berlino, venendo sepolto nel Waldfriedhof Zehlendorf."}
{"id": "8940947", "revid": "458786", "url": "https://it.wikipedia.org/wiki?curid=8940947", "title": "Pedro Miguel de Castro Brand\u00e3o Costa", "text": ""}
{"id": "8940948", "revid": "124949600", "url": "https://it.wikipedia.org/wiki?curid=8940948", "title": "Seminario arcivescovile di Catania", "text": "Il Seminario arcivescovile di Catania \u00e8 il seminario dell'arcidiocesi di Catania nel quale si formano i candidati al presbiterato.\nLa comunit\u00e0 del Seminario di Catania accoglie attualmente anche i seminaristi delle diocesi di Nicosia e Caltagirone. Il rettore \u00e8 don Antonino La Manna, sacerdote dell'arcidiocesi di Catania.\nStoria.\nLa fondazione del Seminario di Catania risale all'episcopato di mons. Antonio Faraone, precisamente la data dell'atto di fondazione risale al 18 aprile 1572, anche se il vescovo non pot\u00e9 completare l'opera in quanto mor\u00ec il 29 luglio 1573. All'istituzione furono riservati alcuni ambienti occupati dai monaci canonici e assegnate rendite sui proventi di alcuni beni. \nA partire dal 1614 Bonaventura Secusio stabil\u00ec la sede del seminario nel palazzo che fronteggiava la Loggia Senatoria. L'edificio comprendeva Porta Uzeda e fu parzialmente realizzato sulle mura di Carlo V presso l\u2019antica chiesa di San Martino dei Bianchi. Nel 1693 il palazzo fu totalmente distrutto dal terremoto del Val di Noto, per poi essere ricostruito sotto l\u2019episcopato di mons. Andrea Riggio dall'architetto Alonzo di Benedetto e ingrandito nel 1757 da Francesco Battaglia. \nStoricamente gli alunni che abitavano il seminario catanese, erano di numero esiguo, in quanto la stessa struttura non aveva rendite alte e gli alunni non potevano permettersi il pagamento di vitto ed alloggio, pertanto continuavano la formazione nelle canoniche o frequentavano solo di giorno il seminario; infatti, durante gli episcopati di Marco Antonio Gussio e Michelangelo Bonadies, l'incidenza del seminario fu insignificante: nel 1655 vivevano in seminario solo 10 bambini. Sappiamo anche che la vita del seminarista nel 1734 era ben strutturata: oltre alle regole per la vita spirituale e temporale, erano impartite lezioni di grammatica, retorica, filosofia, teologia speculativa e morale da parte dei gesuiti.\nUn'opera di grande riforma presso il seminario catanese fu attuata dal vescovo Salvatore Ventimiglia e Statella, infatti egli lamentava il fatto che nel clero fossero state accolte persone ignoranti, dissolute e prive del patrimonio, nonch\u00e9 della stessa vocazione. Cos\u00ec invit\u00f2 docenti da Palermo e di altre citt\u00e0 della penisola istituendo nuove cattedre: teologia dogmatica e morale, filosofia, geometria, sacra eloquenza, lettere latine e greche"}
{"id": "8940949", "revid": "1910023", "url": "https://it.wikipedia.org/wiki?curid=8940949", "title": "Veglia (Ungaretti)", "text": ""}
{"id": "8940952", "revid": "1480654", "url": "https://it.wikipedia.org/wiki?curid=8940952", "title": "Memoriale di Poto\u010dari", "text": ""}
{"id": "8940955", "revid": "1310927", "url": "https://it.wikipedia.org/wiki?curid=8940955", "title": "Thomas Dasquet", "text": "Carriera.\nCresciuto nel settore giovanile del , ha esordito in prima squadra il 24 aprile 2015 disputando l'incontro di Ligue 2 perso 2-0 contro il .\nIl 6 agosto 2020, Dasquet ha firmato un contratto biennale con i bulgari del .\nStatistiche.\nPresenze e reti nei club.\n\"Statistiche aggiornate al 21 dicembre 2021.\""}
{"id": "8940956", "revid": "1305887", "url": "https://it.wikipedia.org/wiki?curid=8940956", "title": "\u0132", "text": ""}
{"id": "8940957", "revid": "47767", "url": "https://it.wikipedia.org/wiki?curid=8940957", "title": "Facciata a due spioventi", "text": ""}
{"id": "8940958", "revid": "1910023", "url": "https://it.wikipedia.org/wiki?curid=8940958", "title": "San Martino del Carso (Ungaretti)", "text": ""}
{"id": "8940959", "revid": "599013", "url": "https://it.wikipedia.org/wiki?curid=8940959", "title": "Adem Asil", "text": "Biografia.\nNato in Egitto come Abdelrahman Elgamal, disputa i mondiali di Montr\u00e9al 2017. \nSi trasferisce in Turchia e ottiene la nazionalit\u00e0 turca. Con i colori della Turchia Elgamal vince la medaglia d'argento a squadre durante gli europei di Mersin 2020. Prende in seguito un nome turco.\nSi qualifica per il concorso individuale dei Giochi olimpici di durante gli europei individuali di Basilea 2021."}
{"id": "8940965", "revid": "120203705", "url": "https://it.wikipedia.org/wiki?curid=8940965", "title": "Morgan Lewis", "text": ""}
{"id": "8940966", "revid": "663330", "url": "https://it.wikipedia.org/wiki?curid=8940966", "title": "Mare of Easttown", "text": ""}
{"id": "8940969", "revid": "938", "url": "https://it.wikipedia.org/wiki?curid=8940969", "title": "Abdelrahman Elgamal", "text": ""}
{"id": "8940970", "revid": "663330", "url": "https://it.wikipedia.org/wiki?curid=8940970", "title": "Puntate di Mare of Easttown", "text": ""}
{"id": "8940996", "revid": "767487", "url": "https://it.wikipedia.org/wiki?curid=8940996", "title": "La donna dell'altro", "text": "La donna dell'altro (\"Jons und Erdme\") \u00e8 un film del 1959 diretto da Victor Vicas.\nIl film \u00e8 basato sul romanzo omonimo di Hermann Sudermann.\nTrama.\nLa lunga e difficile vita di Erdme che lascia il lavoro da cameriera per stare con Jons e con lui va a vivere in una casa abbandonata in una zona paludosa. Unico aiuto sono il vicino di casa, il fabbro Wittkuhn. L'uomo non gode di una buona fama, ha fama di seduttore violento ma la donna non \u00e8 indifferente al suo fascino. \nNonostante molte difficolt\u00e0 la coppia riesce a mettere da parte i soldi per comprare la terra e fare studiare la figlia Katrinka che da grande viene mandata in citt\u00e0 ma la ragazza torna incinta con un parrucchiere disposto a sposarlo se la famiglia gli concede una grossa somma da investire nel suo nuovo negozio. Il padre si rifiuta scaccia l'uomo e picchia Erdme che decide di lasciarlo e andare da Wittkuhn. Il mattino dopo per\u00f2 la donna torna dall'uomo che non \u00e8 riuscito a suicidarsi, non riesce ad allontanarsi da lui.\nProduzione.\nIl film venne girato tra aprile e settembre del 1959. Le scene in interno negli studi berlinesi della UFA mentre gli esterni in Polonia.\nGli attori protagonisti Giulietta Masina e Richard Basehart avevano gi\u00e0 lavorato assieme nel 1954 per il film di Federico Fellini \"La strada\".\nIn un piccolo ruolo anche Dorothea Sudermann una discendente dell'autore del romanzo."}
{"id": "8941000", "revid": "287204", "url": "https://it.wikipedia.org/wiki?curid=8941000", "title": "Nuoto ai campionati mondiali di nuoto 2007 - 50 metri stile libero femminili", "text": "La gara di nuoto 50 metri stile libero femminili dei campionati mondiali di nuoto 2007 \u00e8 stata disputata il 31 marzo e 1\u00ba aprile presso la Rod Laver Arena di Melbourn.\nAccreditate alla partenza 143 atlete.\nLa competizione \u00e8 stata vinta dalla nuotatrice australiana Lisbeth Lenton, mentre l'argento e il bronzo sono andati rispettivamente alla svedese Therese Alshammar e all'olandese Marleen Veldhuis.\nRecord.\nPrima della manifestazione il record del mondo e il record dei campionati erano i seguenti.\nDurante l'evento non sono stati migliorati \nRisultati.\nBatterie.\nI migliori 16 tempi accedono alle semifinali\nSemifinali.\nI migliori 8 tempi accedono alla finale\nFinale.\n\"DNS= Non partita\"\n\"DSQ= Squalificata\""}
{"id": "8941004", "revid": "1543377", "url": "https://it.wikipedia.org/wiki?curid=8941004", "title": "Classe Arabis", "text": "La classe Arabis fu la terza e pi\u00f9 numerosa sottoclasse di corvette dragamine completate sotto l'Emergency War Programme durante la prima guerra mondiale per la Royal Navy. Era parte della classe Flower, anche conosciuta come \"Cabbage class\", \"classe dei cavoli\", o \"Herbaceous Borders\", \"confini erbacei\". Queste navi furono usate, oltre ai compiti di dragamine, come navi scorta, rimorchiatori e trasporti di personale e materiale.\nIl progetto della classe \"Arabis\" fu fatto alla fine del 1914. Tutte e 36 le unit\u00e0 britanniche furono ordinate nel luglio 1915 e costruite in tre gruppi di circa 12 unit\u00e0 l'uno. Altre 8 navi furono costruite in seguito in cantieri britannici per la marina francese. Il progetto era molto interessante, dato che quasi tutti i cantieri erano in grado di costruirlo e la costruzione poteva essere terminata in cinque mesi.\nCome le precedenti classi \"Acacia\" e \"Azalea\", erano navi dragamine ad elica singola con scafo triplo a prua come protezione da eventuali incidenti con le mine.\nUnit\u00e0.\nSei unit\u00e0 furono ordinate nel gennaio 1916 e due nel settembre dello stesso anno dalla marina francese. Tutte furono consegnate tra il 1916 e il 1917."}
{"id": "8941010", "revid": "287204", "url": "https://it.wikipedia.org/wiki?curid=8941010", "title": "Municipio di Vilnius", "text": "Il municipio di Vilnius () \u00e8 un municipio storico nella piazza omonima nella citt\u00e0 vecchia di Vilnius, in Lituania.\nArchitettura.\nUna struttura simile a un municipio viene menzionata per la prima volta nel 1432: inizialmente in stile gotico, da allora \u00e8 stato ricostruito molte volte. L'attuale municipio di Vilnius \u00e8 stato ricostruito secondo i canoni del neoclassicismo su progetto di Laurynas Gucevi\u010dius nel 1799. Da allora \u00e8 rimasto invariato. Alcune aree in stile gotico sono ad oggi conservate e possono essere visitate.\nAttualmente \u00e8 utilizzato per scopi rappresentativi e durante le visite di funzionari e governanti di stati stranieri, tra cui George Walker Bush e la regina Elisabetta II.\nPiazza del Municipio.\nLa Piazza del Municipio () alla fine di via Pilies ospita varie attivit\u00e0 commerciali ed \u00e8 sede di alcuni eventi a Vilnius. Le principali fiere annuali, come la fiera di Kaziukas, si svolgono in questa piazza, qui viene decorato l'albero di Natale cittadino, vengono organizzati vari concerti e altre attrazioni, nonch\u00e9 si celebrano le ricorrenze importanti per lo Stato lituano.\nStoria.\nGi\u00e0 all'inizio del XV secolo la piazza era delimitata da piccole botteghe: con l'espansione della citt\u00e0 e lo sviluppo del commercio il numero di piccoli negozi aument\u00f2. La maggior parte dei venditori commerciava sale, ferro e prodotti a base di carne. \u00c8 noto che tutti questi negozi non avrebbero potuto essere venduti, donati o trasferiti liberamente poich\u00e9 tutto era strettamente regolamentato. Il commercio nella piazza del municipio era limitato da regolamenti come il divieto per i macellai ebrei di costruire le loro macellerie sia sul mercato urbano che sulla via Vokie\u010di\u0173 (\"tedesca\"). Si viet\u00f2 inoltre di acquistare prodotti ai bordi delle strade e rivenderli poi in citt\u00e0 a un prezzo pi\u00f9 alto. Si trattava una misura volta a cercare di evitare la crescita dell'inflazione, soprattutto se vi era una carenza di qualche prodotto come il grano in tempi di carestia. Le eventuali violazioni venivano punite con multe pecuniarie, fustigazione, reclusione e confisca di merci (i beni requisiti andavano donati a vari rifugi e ospedali).\nSeguendo l'esempio di vari insediamenti di spicco del tempo, Vilnius adott\u00f2 il diritto di Magdeburgo: questo garantiva ai commercianti sulle rotte attraverso Vilnius il diritto di fermarsi nella capitale e di vendere le proprie merci in un mercato. Nel 1503, a causa del numero di commercianti stranieri, in citt\u00e0 si costruirono alcuni alloggi situati dove sorge l'attuale edificio della filarmonica nazionale. Vi erano stanze per i venditori e il loro seguito e locali per immagazzinare le merci, nonch\u00e9 spazio per cavalli, carri e slitte nella stagione invernale. Regolamenti severi furono anche imposti a commercianti e corporazioni per quanto riguarda la costruzione dei loro mercati e la partecipazione agli eventi della citt\u00e0.\nTuttavia, con il tempo i rivenditori acquisirono un potere assai rilevante tanto da opporsi talvolta agli ordini dei governanti. Ai commercianti scozzesi ed ebrei nel XVII secolo risultava vietata la cessione di frange e bordi d'oro, d'argento, di seta e semi-seta, ma tale disposizione non veniva applicata ai medesimi articoli prodotti nelle manifatture di Napoli e Francoforte.\nMolte attrazioni ed eventi sono stati organizzati nella piazza tra cui esibizioni di orsi, di acrobati itineranti, di comici e di varie compagnie, anche di circhi. La piazza del municipio era il luogo in cui venivano annunciate varie celebrazioni come incontri con ospiti importanti e governanti stranieri e feste di famiglia dei nobili locali."}
{"id": "8941014", "revid": "628767", "url": "https://it.wikipedia.org/wiki?curid=8941014", "title": "Piazza del Municipio (Vilnius)", "text": ""}
{"id": "8941027", "revid": "287204", "url": "https://it.wikipedia.org/wiki?curid=8941027", "title": "Societ\u00e0 Sportiva Giovani Calciatori Bolzaneto", "text": "La Societ\u00e0 Sportiva Giovani Calciatori Bolzaneto \u00e8 stata una societ\u00e0 calcistica italiana fondata all'incirca nel 1916 nel comune di Bolzaneto, dal 1926 quartiere di Genova.\nStoria.\nLa data di fondazione della \"Societ\u00e0 Sportiva Giovani Calciatori\" \u00e8 incerta. Sebbene diverse fonti ritengano che la nascita del sodalizio di Bolzaneto sia avvenuta nel 1920, dalle ceneri del disciolto club Giovani Calciatori Grifone di Genova, in realt\u00e0 le prime testimonianze dell'attivit\u00e0 dei G. C. Bolzaneto risalgono alla stagione 1916-1917, ovvero quando la squadra partecip\u00f2 alla \"Coppa Liguria\" classificandosi al secondo posto dietro soltanto al Genoa. Questa fu la classifica della Coppa Ligure: Genoa 14; G.C. Bolzaneto 9; Varazze 8; Andrea Doria 6; Savona 6; Libertas Savona 5.\nNella stagione 1920-21 i Giovani Calciatori di Bolzaneto si iscrissero al campionato di Promozione Ligure, vincendolo e venendo promossi in Prima Categoria, la massima serie dell'epoca. Nella stagione 1921-22, tuttavia, la squadra concluse al 6\u00b0 e all'ultimo posto l'eliminatoria ligure, racimolando soli 3 punti in 10 partite e retrocedendo in Promozione, ma venendo comunque ammessa alla nuova Seconda Divisione in seguito al Compromesso Colombo.\nNel luglio del 1922 i Giovani Calciatori di Bolzaneto si fusero con il \"FBC Officine Elettromeccaniche Rivarolo\" per formare il Gruppo Calcistico GC Officine Elettromeccaniche Rivarolo, che prese parte alla Seconda Divisione 1922-1923."}
{"id": "8941037", "revid": "2161151", "url": "https://it.wikipedia.org/wiki?curid=8941037", "title": "Alessandro Nava", "text": "Biografia.\nUna descrizione vivida del carattere e di alcuni fatti della vita di Alessandro Nava durante il suo periodo di governatore regio di Altamura (prima dell'arrivo dei francesi nel 1806) \u00e8 fornito da Luca de Samuele Cagnazzi. All'interno della sua autobiografia, Cagnazzi racconta del suo periodo ad Altamura di ritorno da una peregrinazione iniziata nel 1799. Racconta che Nava era \"uno de' soliti bricconi e venale, nondimeno mi fu giusto estimatore, anzi amico\". Cagnazzi racconta come nel febbraio 1806 gi\u00e0 si presagiva l'imminente arrivo dei francesi e Nava non voleva crederci, anzi \"pi\u00f9 inveiva contro gli Altamurani, e questi per lo contrario si erano resi pi\u00f9 arditi\". Durante una visita del generale Minichini a Gravina in Puglia, Nava fece arrestare alcuni altamurani che avevano osato rispondergli malamente.\nGiunta ad Altamura la notizia che i francesi erano entrati a Napoli, Cagnazzi aiut\u00f2 del Carretto a fuggire e offr\u00ec tutta la sua protezione e supporto a Nava, che ancora non voleva crederci (Cagnazzi gli mostr\u00f2 la lettera di suo nipote che lo informava dell'entrata dei francesi) e che ad ogni modo sarebbe decaduto dalle sue funzioni. Il prelato Gioacchino de Gemmis sarebbe presto ritornato ad Altamura nella sua duplice funzione (persa nel 1799) di primicerio e rettore dell'Universit\u00e0 di Altamura. In alcuni documenti, il nome di Alessandro Nava compare nella funzione di giudice di prima istanza a Bari nell'anno 1815."}
{"id": "8941054", "revid": "149485", "url": "https://it.wikipedia.org/wiki?curid=8941054", "title": "Zhambolat Lokyaev", "text": "Biografia.\nAlla Coppa del mondo individuale di Belgrado 2020 ha vinto la medaglia d'oro nel torneo dei 63 chlogrammi, superando in finale l'ungherese Erik Torba.\nSi \u00e8 laureato campione continentale agli europei di Varsavia 2021, battendo nella finale del torneo dei 63 chilogrammi l'azero Taleh M\u0259mm\u0259dov."}
{"id": "8941059", "revid": "228587", "url": "https://it.wikipedia.org/wiki?curid=8941059", "title": "Halloween (album)", "text": ""}
{"id": "8941061", "revid": "1847786", "url": "https://it.wikipedia.org/wiki?curid=8941061", "title": "Untitled 07 \u2013 Levitate", "text": ""}
{"id": "8941063", "revid": "599013", "url": "https://it.wikipedia.org/wiki?curid=8941063", "title": "Glyn Pardoe", "text": "Leggenda dei \"Citizens\" con cui, esordendo l'11 aprile contro il all'et\u00e0 di 15 anni e 341 giorni, divenne il pi\u00f9 giovane debuttante della storia del club. \nBiografia.\nNato nella contea del Cheshire era il cugino del compagno di squadra Alan Oakes ed il nonno materno di Tommy Doyle, anche egli giocatore nel \"City\". \nCarriera.\nClub.\n\u00c8 il pi\u00f9 giovane esordiente del con cui scese per la prima volta in campo l'11 aprile 1962 nel match contro il . Con la divisa dei \"Sky Blues\" gioc\u00f2 un totale di 380 partite andando a rete per ben 22 volte. In 14 anni con la stessa squadra (dal 1962 al 1976) vinse una Coppa delle Coppe, un campionato inglese, una FA Cup, una FA Community Shield ed una Coppa di Lega inglese, quest'ultima segnando in finale il gol vittoria contro il . "}
{"id": "8941076", "revid": "73843", "url": "https://it.wikipedia.org/wiki?curid=8941076", "title": "Michael De Santa", "text": ""}
{"id": "8941079", "revid": "125701194", "url": "https://it.wikipedia.org/wiki?curid=8941079", "title": "Victoria Jim\u00e9nez Kasintseva", "text": "Carriera.\nJuniores.\nDebutta nel tabellone principale di in un torneo del Grande Slam all'Australian Open del 2020 a soli 15 anni, la partecipante pi\u00f9 giovane, aggiudicandosi il torneo sconfiggendo in finale la polacca Weronika Baszak in tre set. \nNella carriera junior, Victoria ha conquistato otto titoli nel singolare e uno nel doppio raggiungendo la prima posizione del ranking il 9 marzo 2020.\nProfessionista.\nNel 2021 ottiene una wild card per le qualificazioni dell'Australian Open venendo per\u00f2 eliminata al primo turno.\nLa Jim\u00e9nez Kasintseva \u00e8 allenata dal padre Joan Jim\u00e9nez, che ha raggiunto la 505\u00aa posizione mondiale nel 1999. Ammira fortemente Rafael Nadal e Petra Kvitov\u00e1, giocatori mancini come lei."}
{"id": "8941080", "revid": "6923", "url": "https://it.wikipedia.org/wiki?curid=8941080", "title": "Bugatti Chiron Pur Sport", "text": ""}
{"id": "8941082", "revid": "767487", "url": "https://it.wikipedia.org/wiki?curid=8941082", "title": "Nonna trovami una moglie", "text": "Nonna trovami una moglie (\"Zack and Reba\") \u00e8 un film del 1998 diretto da Nicole Bettauer.\nTrama.\nUna settimana prima del matrimonio, Reba lascia il suo fidanzato, portandolo involontariamente a suicidarsi. Devastata dal senso di colpa, Reba parte per la sua citt\u00e0 natale, Spooner. L\u00ec incontra Beulah e suo nipote Zack, in lutto e ancora innamorato della moglie morta. Beulah inizia a \"tramare\" per unire questi due giovani attraenti e confusi."}
{"id": "8941083", "revid": "380453", "url": "https://it.wikipedia.org/wiki?curid=8941083", "title": "Volleybalvereniging SSS 2019-2020", "text": "Questa voce raccoglie le informazioni riguardanti il Volleybalvereniging SSS nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8941087", "revid": "380453", "url": "https://it.wikipedia.org/wiki?curid=8941087", "title": "Volleybal Combinatie Amigos, Smash en Avanti 2019-2020", "text": "Questa voce raccoglie le informazioni riguardanti il Volleybal Combinatie Amigos, Smash en Avanti nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8941089", "revid": "1259793", "url": "https://it.wikipedia.org/wiki?curid=8941089", "title": "Vittorio Filippo Ferrero-Fieschi", "text": "Biografia.\nVittorio Filippo nacque a Madrid, il 20 ottobre 1713, dove suo padre Vittorio Amedeo (nipote materno di Carlo Emanuele II) si era trasferito (probabilmente con l'aiuto di Guido Giacinto Besso, tenete generale e ambasciatore in Russia), allontanandosi dalle tensioni politiche del suo principato. Come il padre (che fu ambasciatore di Spagna a Torino), ben presto divenne un personaggio rilevante nella corte spagnola. \nLa carriera diplomatica.\nIntraprese la carriera diplomatica, dopo una lunga parentesi da militare come capitano generale, e fu inviato ambasciatore a Londra, nel Regno Unito dal 1763 al 1777. Fu anche capitano della Guardia Real e consigliere di stato e di guerra del re.\nIn viaggio in Francia con la moglie, da tempo aveva infatti espresso il desiderio di ricevere l'incarico di ambasciatore: fu accontentato dall'amico Girolamo Grimaldi (diventato segretario di stato) che fece curare i delicati rapporti della Spagna col Regno Unito. Importante fu il contributo del principe nella risoluzione della crisi delle Isole Falkland (1770), che come ambasciatore straordinario di Carlo III, intrattenne un carteggio col conte di Rochford, Guglielmo Enrico, segretario di stato e diplomatico inglese: il documento pass\u00f2 alla storia come la \"Dichiarazione Masserano\", un compromesso che in parte soddisfaceva le richieste del Regno Unito, e stemper\u00f2 le tensioni diplomatiche. Stanco e gi\u00e0 malato, ottenne una lunga aspettativa e, lasciando l'incarico di affari al suo segretario Francisco de Escarano, fu assente dal 21 agosto 1772 al 26 maggio 1775.\nLe dimissioni di Grimaldi (9 novembre 1776) furono per lui un duro colpo. Sempre pi\u00f9 malato, chiese e ottenne una nuova licenza temporanea per tornare in Spagna e riprendersi. Lasci\u00f2 Londra il 16 settembre 1777 e arriv\u00f2 a Barcellona il 19 ottobre, dove mor\u00ec il 26 dello stesso mese e fu sepolto il 28 nella chiesa di San Miguel.\nLa cessione del principato.\nAlla morte del padre, Vittorio Filippo ne eredit\u00f2 tutti i possedimenti e titoli annessi, nonch\u00e9 le onorificenze, concessi \"ius sanguinis\" dal re di Sardegna Carlo Emanuele III di Savoia, con lettere patenti e con l'investitura del papa (essendo il principato sotto il controllo della Santa Sede). Probabilmente durante il periodo di successione famigliare, torn\u00f2 in Piemonte, alloggiando nei suoi possedimenti.\nVittorio Filippo, nonostante il declino della autorit\u00e0 e l'inquietudine dei sottoposti, tent\u00f2 sulla carta delle riforme, seppure tardive, ma il pontefice Benedetto XIV, desideroso di liberarsi dell'ormai scomodo feudo nomin\u00f2 il re diretto vicario del possedimento.\nIl 20 marzo 1767 Vittorio Filippo alien\u00f2 il principato e il marchesato al re sabaudo per 400.000 lire, conservando i titoli ereditari e il potere di \"bassa giurisdizione\". Il figlio e successore Carlo Sebastiano dovette subire l'occupazione napoleonica, il 13 dicembre 1798, e l'unione di Masserano e Crevacuore alla municipalit\u00e0 di Vercelli. Le decisioni del Congresso di Vienna, infine, sancirono la definitiva perdita dell'indipendenza dell'ex feudo pontificio e l'annessione al regno di Sardegna.\nMatrimonio e discendenza.\nIl 26 ottobre 1737 spos\u00f2 Charlotte Louise de Rohan (Parigi, 12 marzo 1722 \u2013 Madrid, 3 ottobre 1786), figlia di Hercule M\u00e9riadec de Rohan-Gu\u00e9m\u00e9n\u00e9 e di Louise de Rohan, da cui ebbe due figli e probabilmente una figlia:"}
{"id": "8941090", "revid": "380453", "url": "https://it.wikipedia.org/wiki?curid=8941090", "title": "Volleybalvereniging Zaanstad 2019-2020", "text": "Questa voce raccoglie le informazioni riguardanti il Volleybalvereniging Zaanstad nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8941111", "revid": "1442080", "url": "https://it.wikipedia.org/wiki?curid=8941111", "title": "Giovanni Battista Susio", "text": "Biografia.\nFiglio del carpigiano Giampietro Baraldi (che dovette emigrare a Mirandola e cambiare cognome per la vergogna a seguito di un grosso delitto commesso ad Ancona dal fratello Battista, condannato a morte, ma con pena poi convertita in reclusione a vita per intercessione di Alberto Pio; la famiglia ritorn\u00f2 a Carpi verso il 1574) e di Camilla De Ruola, Giovan Battista Susio comp\u00ec gli studi universitari in medicina a Ferrara e Bologna, dove scrisse un'opera in tre libri sul sistema venoso. Trasferitosi a Padova e Venezia per completare la formazione medica e umanistica, fu medico e segretario personale del patriarca di Aquileia Giovanni Grimandi. Fu corrispondente di Pietro Aretino e del compaesano Antonio Bernardi, con cui dissert\u00f2 sulla liceit\u00e0 del duello cavalleresco. Sospettato di eresia nel 1550, venne imprigionato e torturato dalla Santa Inquisizione, abiurando poi il 22 marzo 1553 a Roma. Ritornato alla Mirandola, scrisse \"Della ingiustizia del duello et di coloro che lo permettono\", che durante le discussioni al Concilio di Trento fu uno dei testi a sostegno degli oppositori a tale pratica cavalleresca. In particolare, le tesi di Susio si opponevano a quelle di Girolamo Muzio, Sebastiano Fausto da Longiano e Giovanni Battista Possevino. Nel 1562 si trafer\u00ec a Mantova alla corte di Cesare Gonzaga e del figlio Ferrante II Gonzaga, dove fu \"professore d'onore\" in numerose dispute. In particolare difese il conte Ercole Ercolani che si rifiutava di duellare contro Carlo Antonio Desideri ed espresse un parere sulla disputa tra il bresciano Ferrante Averoldi e il vicentino Nicol\u00f2 Chierogatti, aspramente criticato da Muzio."}
{"id": "8941113", "revid": "47767", "url": "https://it.wikipedia.org/wiki?curid=8941113", "title": "Tragedia di Stava", "text": ""}
{"id": "8941115", "revid": "287204", "url": "https://it.wikipedia.org/wiki?curid=8941115", "title": "Storia della moda 1775-1795", "text": "La storia della moda nel periodo 1770\u20131795 nell'Europa occidentale e nelle colonie americane \u00e8 caratterizzata da uno stile pi\u00f9 semplice e meno elaborato. Questi cambiamenti sono la conseguenza dell'emergere della personalit\u00e0 individuale, e il crollo dello stile rococ\u00f2, particolarmente elaborato, a favore degli ideali pi\u00f9 classici e razionalistici dell'Illuminismo.\nIl concetto illuminista di \"moda\".\nNel corso dell'ultimo quarto del XVIII secolo si svilupp\u00f2 il concetto di moda come la conosciamo noi oggi, cio\u00e8 un mezzo per esprimere la propria personalit\u00e0 anche attraverso ci\u00f2 che si indossa, concetto in precedenza particolarmente limitato. I sistemi di produzione e le leggi addirittura emesse per codificare l'abbigliamento non avevano fatto altro che \"appiattire\" il vestiario generale a seconda delle classi, senza libert\u00e0 di espressione vera. Ad ogni modo, a partire dal 1750 vi fu una sostanziale controtendenza che protendeva a puntare su copie pi\u00f9 economiche di abiti elaborati, fatto che permise anche alle classi meno abbienti di acquistare vestiti alla moda. Per questo, la moda inizi\u00f2 a rappresentare una vera e propria espressione di individualit\u00e0. I costanti cambiamenti in fatto di vestiario sono a tutti gli effetti rifletti del cambiamento di una societ\u00e0 in continua evoluzione.\nLa Rivoluzione Francese.\nCol radicarsi del giacobinismo in Francia, vi fu una vera e propria rivoluzione anche del costume: vennero abbandonate tutte le raffinatezze e le stravaganze che da tempo contraddistinguevano la classe aristocratica e la corte a favore di stili pi\u00f9 semplici e uniformi, enfatizzando la modestia nel vestire e la sobriet\u00e0 come caratteri tipici dell'uomo moderno. Vennero quindi ripresi i colori scuri negli abiti e venne abbandonata la pratica di incipriare i capelli. Durante il regno del Terrore nel 1794 in Francia, la moda stessa dei sanculotti di non indossare appunto le \"culottes\" era una chiara controtendenza ala moda sino a quell'epoca imperante.\nLe stravaganze tornarono nella moda francese durante il periodo del Direttorio (1795\u201399), quando si svilupp\u00f2 un vero e proprio stile che comunque interess\u00f2 pi\u00f9 il mondo femminile che quello maschile. Questa tendenza sfocer\u00e0 poi nel neoclassicismo tra la fine del Settecento ed i primi due decenni dell'Ottocento. Per gli uomini continuarono ad indossarsi giubbe, giustacorpi e calze, ma cambiarono di forma e di colore oltre che di stoffa di fabbricazione.\nModa femminile.\nAnche nell'ultimo quarto del Settecento, l'abbigliamento femminile mantenne la propria enfasi sulla forma conica del torso ma la forma delle gonne cambi\u00f2 nel periodo. L'utilizzo dei panieri sottogonna scomparve quasi completamente attorno al 1780 se non per l'abito di corte, sostituite da falsi codrioni ai fianchi, spesso imbottiti.\nMaria Antonietta influenz\u00f2 molto la moda francese dall'inizio degli anni '80 del Settecento e cio\u00e8 da quando inizi\u00f2 a ribellarsi alla struttura della vita di corte in Francia. Abol\u00ec la cerimonia della toeletta della mattina e prefer\u00ec di gran lunga abitare al Petit Trianon, luogo meno formale della reggia, il che le attir\u00f2 critiche anche da parte dell'aristocrazia che attorno ai sovrani gravitava. La passione di Maria Antonietta per la vita lontana dagli occhi e dalle attenzioni della corte, la port\u00f2 ad occuparsi attivamente dei propri figli ed a ordinare la costruzione dell\"hameau de la reine\" per assaporare la vita di campagna. Con un gruppo selezionato di amici qui poteva indossare abiti da campagna, pi\u00f9 pratici, dettando per\u00f2 nel contempo una nuova moda.\nPer tradizione, una dama di corte doveva subito essere riconoscibile per i vestiti che indossava, ma con la nuova moda da lei lanciata Maria Antonietta intendeva anche rompere questi schemi, confondendo il pubblico sulle mode da adottare. L'uso di tessuti non francesi, inoltre, attir\u00f2 nuove critiche alla regina che venne accusata di non promuovere l'industria nazionale. Fu lei a lanciare la moda della \"gaulle\", una particolare tipologia di camicia in stoffa leggera, drappeggiata mollemente lungo tutto il corpo e legata in vita con una cintura, spesso indossata con un \"fichu\". Questa moda si diffuse velocemente anche presso le altre donne in Francia ed in Inghilterra, ma quando il ritratto della regina eseguito da Elisabeth Vig\u00e9e-Lebrun divenne popolare, cre\u00f2 inizialmente scandalo e anzich\u00e9 dare popolarit\u00e0 increment\u00f2 l'odio verso la regina. Lo scandalo era dato essenzialmente dal fatto che una dama di buona famiglia non potesse utilizzare un vestito considerato \"casalingo\" o comunque destinato allo spazio intimo della casa per uscire in societ\u00e0 e questo valeva ancora di pi\u00f9 se si trattava della regina che rappresentava l'apice di tutte le donne del regno. La natura sensuale del \"gaulle\", inoltre, faceva sorgere ombre sulla moralit\u00e0 di chi lo indossava agli occhi del pubblico.\nQuando Maria Antoinetta raggiunse i trent'anni, decise di cambiare nuovamente il proprio stile rientrando nei ranghi e dedicandosi ad un abbigliamento di corte pi\u00f9 classico, anche se continu\u00f2 a destinare il \"gaulle\" ai propri figli, quindi senza rimangiarsi completamente la parola. Malgrado un debutto controverso, ad ogni modo, il \"gaulle\" si diffuse largamente non solo in Francia ma anche all'estero e contribu\u00ec ad una transizione verso lo stile neoclassico tra fine Settecento e prima met\u00e0 dell'Ottocento.\nDurante gli anni della Rivoluzione Francese, gli abiti femminili cambiarono notevolmente seguendo il costume nazionale. Le donne alternavano infatti gonne bianche a abiti realizzati coi colori della bandiera nazionale, i quali potevano essere inclusi anche a strisce negli abiti, completati con nastri tricolori, sciarpe e scialli.\nDal 1790, inizi\u00f2 a diffondersi una redingotte in versione femminile, con maniche lunghe e una gonna completamente aperta sul davanti per lasciare spazio alla piena visibilit\u00e0 della sottogonna.\nAbiti e gonne.\nCome nel quarto di secolo precedente, anche sul finire del Settecento rimasero diffusi abiti \"alla francese\" o \"all'inglese\" di forme sostanzialmente simili, ma vi fu una generale semplificazione dei vestiti e degli stili di realizzazione.\nLa \"robe \u00e0 la fran\u00e7aise\" rimaneva lunga per l'abito di corte, ma and\u00f2 perdendosi poco dopo l'unizio degli anni '80 del Settecento.\nLa \"robe \u00e0 l'anglaise\" si impose invece come maggiormente funzionale, soprattutto se abbinata ad una gonna drappeggiata \"\u00e0 la polonaise\" che si diffuse dalla met\u00e0 degli anni '70 del XVIII scolo, ovvero una gonna lunga con un drappeggio sostenuto su ogni fianco da un noto o da coccarda.\nGiacche e redingottes.\nUn'alternativa informale all'abito era l'uso delle giacche con giustacorpi come per la moda maschile, in particolare per gli abiti da caccia o da campagna.\nIl \"caraco\" divenne un tipo di giacca particolarmente popolare presso le dame perch\u00e9 slegata dalla gonna sottostante che poteva essere portata quindi anche non necessariamente abbinata all'abito.\nUn'altra alternativa all'abito tradizionale era la cosiddetta \"joseph\" o \"redingotte\" femminile, solitamente disadorna o con poche decorazioni intessute, che rimandava alla controparte maschile.\nIntimo.\nLa \"chemise\" divenne in Francia un elemento fondamentale dell'intimo femminile della parte finale del XVIII secolo, pur continuando a non rimanere in uso le mutande.\nI corpetti erano ancora in uso e anzi si alzarono ancora di pi\u00f9 sino alle ascelle per costringere le dame a mantenere una postura eretta che era giudicata alla moda, favorendo nel contempo un torso di forma conica e fianchi larghi. In Francia, soprattutto per le classi meno alte, inizi\u00f2 a diffondersi il corsetto, realizzato senza stecche rigide e con materiale pi\u00f9 morbido, legato da nastri, che permetteva alle donne di poter lavorare o muoversi pi\u00f9 agevolmente, anche se questo non raggiunse popolarit\u00e0 alla stessa maniera in tutto il mondo occidentale.\nI panieri sottogonna rimasero fondamentali per l'abito di corte, ma col tempo vennero sostituiti sempre pi\u00f9 da sottogonne che creavano l'imbottitura necessaria.\nScarpe e accessori.\nLe scarpe disponevano ancora di tacchi alti e incurvati (i cosiddetti \"tacchi louis\") ed erano realizzate in tessuto o in cuoio. Le fibbie preziose rimasero in uso sino alla Rivoluzione Francese, I ventagli continuarono a rimanere popolari, anche se vennero sempre pi\u00f9 rimpiazzati dai parassoli all'aperto. Anche le donne iniziarono ad utilizzare bastoni da passeggio.\nAcconciature.\nA partire dagli anni '70 del Settecento, le parrucche e le acconciature in uso alle dame raggiunsero dimensioni davvero ragguardevoli, spesso incorporando oggetti decorativi (talvolta simbolici come nel caso di una nota stampa dell'epoca che raffigura una dama col modellino di una nave tra i capelli per celebrare una vittoria navale nella Guerra d'indipendenza americana). Ovviamente queste stravaganze divennero oggetti di satira.\nDagli anni '80 del Settecento, una serie di cappelli elaborati rimpiazzarono spesso l'uso di queste parrucche esagerate. In casa si utilizzavano calotte e altri cappelli piani, mentre fuori iniziarono a prevalere cappelli di stile pi\u00f9 rustico con l'uso ad esempio di materiali come la paglia.\nLe parrucche vennero incipriate sino agli anni '80 del Settecento, ma poi la moda and\u00f2 scemando a favore del colore naturale dei capelli.\nModa maschile.\nAnche durante questo periodo, gli uomini continuarono ad indossare una giacca, un giustacuore e delle braghe. Ad ogni modo non mancarono delle varianti rispetto al periodo precedente, in particolare nelle stoffe utilizzate e nei tagli sartoriali. Sulla scia dell'entusiasmo per i nuovi sport all'aperto e la rinnovata passione per la campagna, alle sete ricamate ed ai velluti degli abiti formali della prima met\u00e0 del XVIII secolo, vennero preferiti ora vestiti in lana per tutti i giorni, conservando ad ogni modo degli abiti particolari per le occasioni pi\u00f9 formal.\nA Boston e a Filadelfia nei decenni attorno alla Rivoluzione americana, l'adozione di uno stile pi\u00f9 semplice e pratico fu una reazione agli eccessi degli abiti di corte europei; Benjamin Franklin fece sensazione apparendo alla corte francese con un'acconciatura coi propri capelli e non con una parrucca come si usava all'epoca, indossando il costume tipico dei quaccheri di Philadelphia.\nNegli Stati Uniti, solo i primi cinque presidenti da George Washington a James Monroe, vestrono secondo la moda europea, indossando quindi parrucche incipriate, cappelli a tricorno e culottes.\nL'ultima persona generalmente nota per essere stata ritratta ufficialmente con la parrucca incipriata fu il granduca Konstantin Pavlovi\u010d Romanov (nato nel 1779, ritratto nel 1795).\nGiubbe.\nDagli anni '70 del Settecento, le giubbe che erano usate anche in precedenza vennero portate sempre pi\u00f9 spesso in doppiopetto. Anche i giustacorpi col tempo si accorciarono. Talvolta, in particolare nei vestiti da casa, venivano indossati i banyan che risultavano pi\u00f9 pratici e meno formali, in particolare per le persone coinvolte in ambito intellettuale o filosofico, le quali indossavano spesso un cappello di materiale soffice anzich\u00e9 una parrucca. Elementi della moda maschile, come certe fogge di giubbe o cappelli, entrarono in uso anche nella moda femminile mostrando come questi due universi potevano essere in qualche modo relazionati.\nUna giubba dal collare largo, derivata dagli abiti tradizionai della classe lavoratrice, venne sempre pi\u00f9 indossata per la caccia oppure quando ci si trovava in campagna, sia in Gran Bretagna che in America, finendo poi per diventare un abito quotidiano. I colori erano spesso sobri, naturali e i materiali erano meno raffinati di un tempo, con scelte come la lana o lana e seta.\nCamicie e \"cravat\".\nLe camicie erano portate a maniche lunghe, talvolta anche con pizzi. Tornarono di moda i foulard da collo per gli uomini, indossati con jableau sul fronte. Secondo i dettami della moda inglese dell'epoca, le camicie bianche erano considerate le ideali per l'uomo ben vestito. La \"cravat\" (a non confondere con la moderna cravatta) riprese piede sul finire di questo periodo.\nBraghe, scarpe e calze.\nLe braghe vennero sempre portate sul finire del Settecento, con aperture sul davanti.\nLe scarpe accorciarono il loro tacco e vennero portate spesso con fibbie preziose in argento o simili e con calze di lana o di seta. Gli stivali erano utilizzati per la caccia. Con la rivoluzioen francese in Francia le fibbie alle scarpe vennero abbandonate in quanto viste come simbolo dell'aristocrazia.\nAcconciature e cappelli.\nLe parrucche incipriate presero ad essere utilizzate perlopi\u00f9 nelle occasioni formali, tenute in coda con un nastro nero sul retro.\nSi indossavano regolarmente i tricorni ma vennero progressivamente soppiantati dai bicorni. Sul finire del periodo iniziarono a farsi strada dei cappelli pi\u00f9 di forma conica simili al cilindro (che per\u00f2 si diffuse dal periodo successivo).\nModa per bambini.\nSul finire del XVIII secolo, le nuove filosofie entrate in campo nell'ambito della crescita e dell'educazione dei bambini oltre che della loro natura, influenzarono la loro moda. I bambini pi\u00f9 piccoli iniziarono ad indossare abiti in lino o cotone, semplici e facilmente lavabili. I ragazzi inglesi ed americani dell'epoca furono per\u00f2 tra i primi ad indossare i primi pantaloni e giacche pi\u00f9 corte, ed anche la cosiddetta \"skeleton suit\".\nAbiti della classe lavoratrice.\nLa classe lavoratrice nel XVIII secolo in Inghilterra e Stati Uniti indossava pi\u00f9 meno abiti della medesima foggia di quelli dgli aristocratici, ma realizzati con materiali pi\u00f9 economici e meno decorati. Uomini lavoratori come ad esempio i marinai, indossavano spesso pantaloni pi\u00f9 delle braghe, abbinati a giubbotti resistenti.\nGli uomini indossavano cappelli a tesa larga e piatta e non decorati. Le scarpe erano portate con fibbie qualora ce le si potesse permettere. Gli uomini che lavoravano coi cavalli indossavano stivali.\nDurante la Rivoluzione francese, il costume degli uomini divenne particolarmente emblematico per il periodo e inizi\u00f2 a distanziarsi significativamente da quello dell'aristocrazia anche per ragioni politiche. Gli uomini iniziarono ad indossare pantaloni lunghi, senza appunto le braghe in uso sino a quel momento (i sanculotti dovevano infatti il loro nome al fatto di essere \"sans-coulottes\" cio\u00e8 di non indossare le braghe classiche). Quest'ultimo comportamento divenne una vera e propria carta da visita del rivoluzionario, in ribellione ai canoni dell'ancient-r\u00e8gime. Nel contempo si diffuse anche l'uso del berretto frigio, un rimando all'antichit\u00e0 greca ed al classicismo nonch\u00e9 alle lotte per la democrazia e la libert\u00e0 nei tempi antichi. I cittadini francesi di tutti i livelli erano soliti indossare abiti tricolori, o che in qualche modo rimandassero alla bandiera nazionale. Talvolta indossavano una coccarda tricolore per distinguersi dalle coccarde bianche indossate dai realisti. Si diffuse cos\u00ec l'uso della \"cockade de France\". Nel XVIII secolo queste coccarde erano spesso puntate sui tricorni o sui bicorni, oppure portate al bavero della giacca. "}
{"id": "8941118", "revid": "944090", "url": "https://it.wikipedia.org/wiki?curid=8941118", "title": "Giovan Battista Susio", "text": ""}
{"id": "8941120", "revid": "110157", "url": "https://it.wikipedia.org/wiki?curid=8941120", "title": "Chiesa di San Casimiro (Vilnius)", "text": "La chiesa di San Casimiro (; ) \u00e8 un edificio di culto cattolico situato nel centro storico di Vilnius, vicino al municipio cittadino. Si tratta della prima e la pi\u00f9 antica chiesa barocca di Vilnius, risalente al 1618.\nStoria.\nLa costruzione della chiesa inizi\u00f2 nel 1604 in memoria del santo principe Casimiro di Cracovia per opera dei Gesuiti e con il finanziamento del Gran Cancelliere del Granducato di Lituania Lew Sapieha, voivoda di Vilnius Miko\u0142aj Krzysztof Radziwi\u0142\u0142 detto \"l'orfano\" e altri nobili. Si presume tradizionalmente che la pietra angolare (visibile sulle mura della facciata) sia stata trasportata in citt\u00e0 accompagnati da una processione di 700 abitanti di Vilnius provenienti da Antakalnis. La costruzione fu terminata nel 1616 e il completamento degli interni avvenne nel 1618.\nLa chiesa di San Casimiro risulta uno dei primi esemplari edifici barocchi della citt\u00e0: la sua composizione spaziale e la facciata sono state progettate sulla linea della famosa chiesa del Ges\u00f9 a Roma. La forma dell'edificio \u00e8 stata modellata inoltre sulle chiese di Cracovia e Lublino, con torri aggiuntive. L'autore del progetto era Jan Frankiewicz, allievo dell'architetto Giovanni Maria Bernardoni.\nA met\u00e0 del XVIII secolo la chiesa fu ricostruita dall'architetto Thomas Zebrowski: sotto la sua supervisione, fu eretta una lanterna alla cupola a gradoni con una corona sulla sommit\u00e0. Si tratta dell'unica cupola realizzata in tale guisa nel territorio dell'antico Granducato di Lituania in termini di grandezza e imponenza. Sotto l'occupazione russa la chiesa di San Casimiro fu trasformata in una chiesa ortodossa. Nel 1915 Vilnius fu occupata dai tedeschi e la chiesa fu trasformata nella casa di preghiera evangelica luterana della guarnigione locale. Nel 1919 la chiesa di San Casimiro fu restituita ai cattolici, ma and\u00f2 nuovamente danneggiata durante la seconda guerra mondiale, chiusa nel 1949 dalle autorit\u00e0 sovietiche e nel 1963 trasformata in Museo dell'Ateismo. La chiesa \u00e8 stata riaperta nell'ottobre del 1988 e riconsacrata nel 1991: oggi ospita ancora i Gesuiti.\nLa chiesa \u00e8 nota per l'eccellente acustica e i concerti d'organo che si tengono ospitando rinomati musicisti internazionali."}
{"id": "8941124", "revid": "1442080", "url": "https://it.wikipedia.org/wiki?curid=8941124", "title": "Eudosso (poeta comico)", "text": "Biografia.\nDi lui non si conosce quasi nulla se non quanto riferito da Diogene Laerzio che riporta una informazione data da Apollodoro di Artemita. Era nato in Sicilia ed era figlio di un certo Agatocle. Con le sue poesie vinse otto gare, tre nelle Dionisie e cinque nelle Lenee, feste religiose che si tenevano ad Atene tra marzo e aprile le prime, molto pi\u00f9 importanti, e in febbraio le seconde. "}
{"id": "8941127", "revid": "1310927", "url": "https://it.wikipedia.org/wiki?curid=8941127", "title": "Pedro Campos (calciatore 2000)", "text": "Carriera.\nClub.\nCresciuto nel settore giovanile del e dell', ha esordito fra i professionisti il 10 gennaio 2019 disputando l'incontro di Copa MX vinto 0-2 contro l'.\nNazionale.\nCon la nazionale cilena Under-17 ha preso parte al campionato sudamericano di categoria nel 2017 e al campionato mondiale di categoria nel 2017.\nStatistiche.\nPresenze e reti nei club.\n\"Statistiche aggiornate al 21 agosto 2021.\""}
{"id": "8941130", "revid": "1821847", "url": "https://it.wikipedia.org/wiki?curid=8941130", "title": "Partito popolare bavarese", "text": ""}
{"id": "8941133", "revid": "438678", "url": "https://it.wikipedia.org/wiki?curid=8941133", "title": "Scooby-Doo! Alla corte di Re Art\u00f9", "text": "Scooby-Doo! Alla corte di Re Art\u00f9 (\"Scooby-Doo! The Sword and the Scoob\") \u00e8 un film del 2021 diretto da Maxwell Atoms, Christina Sotta e Mel Zwyer basato sui personaggi di Scooby-Doo.\nIl film \u00e8 stato distribuito in DVD e streaming digitale il 23 febbraio 2021. In Italia verr\u00e0 trasmesso il 14 giugno dello stesso anno su Boomerang e distribuito il 1 Luglio su vari siti streaming come iTunes e Google Play.\nTrama.\nLa Misteri &amp; Affini si trova su un aereo per risolvere il mistero di un mostro gatto che sta sabotando gli aerei della compagnia di Mr. HB. Dopo un inseguimento sull'ala dell'aereo i ragazzi catturano il mostro, trattandosi di un passeggero che non apprezzava i costi troppo alti degli aerei di compagnia. Durante le investigazioni, Shaggy e Scooby si sono sottoposti ad un test del DNA, il quale traccia le loro origini ad una cittadina britannica. Per ringraziarli del loro contributo alla sua compagnia, Mr. HB regala ai ragazzi un viaggio nel Regno Unito. Qui la gang si avventura a Norville e'or Morgania, cittadina dalla quale Shaggy avrebbe ereditato i suoi geni, in pi\u00f9 la leggenda narra sia il luogo dove il personaggio letterario Re Art\u00f9 abbia regnato. Il sindaco accoglie i ragazzi ma dopo aver scoperto che Shaggy ha radici nel paese si fa pi\u00f9 cupo e si allontana. Dopo una visita alla biblioteca per avere pi\u00f9 informazioni sulla leggenda, i ragazzi non trovano pi\u00f9 nessuno in paese, nonostante i festeggiamenti dell'anniversario si tenessero quel giorno. Mentre si chiedono cosa stia accadendo, dal cielo ascende la vera Fata Morgana che dopo aver visto Shaggy, lo incolpa di aver rubato il suo trono. I ragazzi scappano finendo al centro di un cromlech dove Morgana li raggiunge e li manda indietro nel tempo con un incantesimo facendo finire la gang nell'epoca Medievale.\nContinuit\u00e0.\nSi tratta del 32\u00ba film d'animazione di Scooby-Doo per DVD, preceduto da \"Happy Halloween, Scooby-Doo!\".\nDurante la scena nel quale la gang viene trasportata indietro nel tempo, vengono mostrate scene di episodi di serie e film passati, quali: \"Scooby-Doo e l'isola degli zombie\", \"Scooby-Doo e la mummia maledetta\", \"Scooby-Doo! Crociera sulla Luna\", \"Happy Halloween, Scooby-Doo!\", \"Speciale Scooby\", \"Be Cool, Scooby-Doo!\", \"Scooby-Doo! Mystery Incorporated\", \"Il cucciolo Scooby-Doo\", \"Scooby-Doo! e il mostro marino\", Scooby-Doo &amp; Scrappy-Doo e della serie \"Capitan Cavey e le Teen Angels\".\nCuriosit\u00e0.\nNel film sono presenti numerosi riferimenti alla serie \"Thundarr il Barbaro\" prodotta da Ruby-Spears, i creatori di Scooby-Doo, nel 1983. Uno spezzone di uno degli episodi della serie viene mostrato nella sequenza iniziale del film. Inoltre, la serie viene citata continuamente per tutta la durata del film, con Velma e Daphne infatuate dall'aspetto del protagonista, il quale le aiuta persino a venire a capo del mistero.\nIl titolo di lavorazione originale del film \u00e8 \"Scooby-Doo! in King Arthur's Court\" che si pu\u00f2 tradurre con il titolo usato in italiano. L'attuale titolo originale, invece si pu\u00f2 tradurre come \"Scooby-Doo! la Spada e lo Scoob\" ed \u00e8 un riferimento al film Disney del 1963 \"La spada nella roccia\".\nIn un post su Tumblr, il regista Maxwell Atoms ha rivelato che il film avrebbe dovuto essere il capitolo conclusivo della trilogia composta dai film \"Scooby-Doo! e la maledizione del tredicesimo fantasma\" e \"Scooby-Doo! e il ritorno sull'isola degli zombie\", conclusasi invece con il film \"Happy Halloween, Scooby-Doo!\", diretto da lui. Infatti, prima che approdasse al progetto, la sceneggiatura era gi\u00e0 stata scritta per concludere la trilogia.\nIl film non \u00e8 la prima volta che Grey DeLisle doppia il personaggio di Fata Morgana. Ha infatti gi\u00e0 doppiato la versione Marvel del personaggio nella serie Ultimate Spider-Man.\nLa sequenza inizia del film \u00e8 un riferimento all'episodio \"Incubo a 20.000 piedi\" della serie \"Ai confini della realt\u00e0\", nel quale un gremlin minaccia di danneggiare un volo di linea durante il viaggio.\nL'outfit di Velma indossato dopo aver deciso di diventare allieva di Merlino, \u00e8 un riferimento a quello di Topolino infossato nel film \"Fantasia\"."}
{"id": "8941140", "revid": "1418004", "url": "https://it.wikipedia.org/wiki?curid=8941140", "title": "Al Young (poeta)", "text": "Biografia.\nNato a Ocean Springs nel 1939, ha frequentato l'Universit\u00e0 del Michigan e ha conseguito un B.A. in spagnolo all'Universit\u00e0 della California, Berkeley.\nCompletati gli studi, ha intrapreso una lunga carriera d'insegnante presso numerose universit\u00e0 quali l'Universit\u00e0 della California, Santa Cruz, Davis e Berkeley.\nA partire dal suo esordio, la raccolte di liriche \"Dancing\" del 1969, ha pubblicato 5 romanzi, altrettanti saggi musicali e altre 7 collezioni di poesie e si \u00e8 aggiudicato due American Book Awards.\nNominato poeta laureato della California nel 2005 dall'allora Governatore Arnold Schwarzenegger, \u00e8 morto a 81 anni il 17 aprile 2021 a Concord."}
{"id": "8941142", "revid": "1712526", "url": "https://it.wikipedia.org/wiki?curid=8941142", "title": "Vittorio Filippo Ferrero Fieschi", "text": ""}
{"id": "8941143", "revid": "1314312", "url": "https://it.wikipedia.org/wiki?curid=8941143", "title": "Attentato del caff\u00e8 Moment", "text": "L'attentato al caff\u00e8 Moment fu un attentato suicida palestinese in una caffetteria nel centro di Gerusalemme, in Israele, avvenuto il 9 marzo 2002, durante la seconda intifada; 11 civili israeliani furono uccisi e 54 rimasero feriti.\nL'attentato.\nIl 9 marzo 2002, poco prima delle 22:30, un attentatore suicida palestinese entr\u00f2 nella caffetteria \"Caf\u00e9 Moment\" nel quartiere Rehavia di Gerusalemme, all'angolo tra Gaza Street e Ben-Maimon Street, situata a circa 100 metri dalla residenza del Primo ministro. A quel tempo, questo era uno dei centri di ricreazione pi\u00f9 popolari di Gerusalemme. Alle 22:30, subito dopo essere entrato nell'edificio, l'attentatore suicida fece esplodere il potente ordigno esplosivo nascosto sotto i suoi vestiti. La forza dell'esplosione, che distrusse completamente il negozio, uccise all'istante 11 civili israeliani e ferito 54 persone, 10 delle quali gravemente.\nI responsabili.\nIl 17 agosto 2002 le forze di sicurezza israeliane arrestarono i membri della cellula di Hamas che avevano effettuato l'attacco. I militanti erano residenti a Gerusalemme est. Grazie al loro status di residenti permanenti in Israele, portavano con s\u00e9 carte d'identit\u00e0 blu israeliane, che consentivano loro di lavorare in Israele e di viaggiare facilmente in Israele senza essere sospettati. Mentre le forze di sicurezza israeliane indagavano, scoprirono che i membri della cellula, indicati dai media come \"la cellula di Silwan\", erano responsabili di una serie di attacchi contro civili israeliani.\nNell'ottobre 2011, i membri della cellula di Silwan vennero tutti rilasciati dalla prigione nell'ambito dello scambio di prigionieri di Gilad Shalit.\nVenne intentata una causa contro la Arab Bank in quanto avrebbe finanziato l'attacco."}
{"id": "8941147", "revid": "1314312", "url": "https://it.wikipedia.org/wiki?curid=8941147", "title": "Attentato al caff\u00e8 Moment", "text": ""}
{"id": "8941168", "revid": "21880", "url": "https://it.wikipedia.org/wiki?curid=8941168", "title": "Ophrys exaltata morisii", "text": ""}
{"id": "8941173", "revid": "1005847", "url": "https://it.wikipedia.org/wiki?curid=8941173", "title": "Paolo Taddei", "text": ""}
{"id": "8941176", "revid": "1924342", "url": "https://it.wikipedia.org/wiki?curid=8941176", "title": "Monique (cantante)", "text": "Biografia.\nOriginaria di \u0160irvintos, si \u00e8 trasferita all'et\u00e0 di 16 anni a Vilnius, dove si \u00e8 diplomata al Juozo Tallat-Kelp\u0161os konservatorija dell'omonima citt\u00e0 a luglio 2016. L'anno precedente ha partecipato a \"X Faktorius\", la versione lituana di \"X Factor\", la cui vittoria le ha fruttato un contratto con la Sony Music. Il secondo album in studio dell'artista, intitolato \"Sun\", ha totalizzato oltre 40 settimane nella top forty della classifica lituana e ha permesso all'artista di ottenere tre candidature ai Muzikos asociacijos met\u0173 apdovanojimai, i principali premi musicali nazionali, vincendone una come Artista dell'anno. Ha conquistato il suo miglior posizionamento nella Album\u0173 Top 100 grazie a \"Vir\u0161 vandens\", messo in commercio nel 2018, che ha esordito al 3\u00ba posto.\nNel 2020 ha preso parte a \"Pabandom i\u0161 naujo!\", il processo di selezione eurovisiva lituano, presentando \"Make Me Human\". Grazie ai voti del televoto \u00e8 riuscita a qualificarsi per la finale, dove \u00e8 terminata al 2\u00ba posto con 20 punti. Il brano ha riscosso successo, divenendo la prima top twenty della cantante nella hit parade dei singoli. L'anno seguente ha iniziato a lavorare per la divisione baltica della Warner Music Group."}
{"id": "8941180", "revid": "104458", "url": "https://it.wikipedia.org/wiki?curid=8941180", "title": "Campionati norvegesi di sci alpino 2002", "text": "I Campionati norvegesi di sci alpino 2002 si sono svolti a \u00c5l, Hafjell e Kvitfjell dal 14 marzo al 13 aprile. Il programma ha incluso gare di discesa libera, supergigante, slalom gigante, slalom speciale , tutte sia maschili sia femminili.\nTrattandosi di competizioni valide anche ai fini del punteggio FIS, hanno potuto partecipare anche sciatori di altre federazioni, senza che questo consentisse loro di concorrere al titolo nazionale norvegese.\nRisultati.\nUomini.\nDiscesa libera.\nData: 14 marzo\nLocalit\u00e0: Kvitfjell\nSupergigante.\nData: 16 marzo\nLocalit\u00e0: Hafjell\nSlalom gigante.\nData: 13 aprile\nLocalit\u00e0: \u00c5l\nSlalom speciale.\nData: 18 marzo\nLocalit\u00e0: Hafjell\nDonne.\nDiscesa libera.\nData: 14 marzo\nLocalit\u00e0: Kvitfjell\nSupergigante.\nData: 16 marzo\nLocalit\u00e0: Hafjell\nSlalom gigante.\nData: 13 aprile\nLocalit\u00e0: \u00c5l\nSlalom speciale.\nData: 18 marzo\nLocalit\u00e0: Hafjell"}
{"id": "8941181", "revid": "1005847", "url": "https://it.wikipedia.org/wiki?curid=8941181", "title": "Angelo Raffaele Manca", "text": "Biografia.\nEsponente del Partito Comunista Italiano, dal 1985 al 1992 fu sindaco di Norbello.\nNel 1991 ader\u00ec al Partito Democratico della Sinistra e alle politiche del 1994 fu eletto alla Camera col sostegno dei Progressisti, avendo prevalso nel collegio uninominale di Macomer col 32,53% dei voti.\nTermin\u00f2 il mandato parlamentare nel 1994 e dal 1995 al 2000 fu consigliere comunale a Norbello."}
{"id": "8941183", "revid": "1005847", "url": "https://it.wikipedia.org/wiki?curid=8941183", "title": "Angelo Manca", "text": ""}
{"id": "8941184", "revid": "104458", "url": "https://it.wikipedia.org/wiki?curid=8941184", "title": "Trygve Sande", "text": "Biografia.\nSande esord\u00ec in Coppa Europa il 12 dicembre 1997 a Obereggen in supergigante (96\u00ba) e in Coppa del Mondo il 2 febbraio 2002 a Sankt Moritz in discesa libera (48\u00ba); in seguito prese il via ad altre due discese libere del massimo circuito internazionale (l'ultima l'11 gennaio 2003 a Bormio), piazzandosi in entrambi i casi 50\u00ba. Si ritir\u00f2 al termine della stagione 2002-2003 e la sua ultima gara fu uno slalom gigante FIS disputato il 30 marzo a \u00c5l, non completato da Sande; non prese parte a rassegne olimpiche o iridate."}
{"id": "8941196", "revid": "287204", "url": "https://it.wikipedia.org/wiki?curid=8941196", "title": "Semaglutide", "text": "La semaglutide \u00e8 un farmaco agonista del recettore del GLP-1 (incretino-mimetico) utilizzato come antidiabetico e studiato per la terapia dell'obesit\u00e0.\n\u00c8 commercializzato dall'azienda farmaceutica Novo Nordisk come Ozempic (siringhe preriempite per iniezione sottocutanea) e Rybelsus (compresse).\nStoria.\nLa molecola \u00e8 stata sviluppata dalla Novo Nordisk sulla base dell'efficacia osservata da analoghi incretino-mimetici, quali la dulaglutide e la liraglutide per il trattamento del diabete mellito di tipo 2.\nLa modifica della molecola di GLP-1 umana ha portato ad un composto dalle migliori caratteristiche farmacocinetiche: possiede infatti una lunga emivita e un migliore legame alle proteine, che consente un'unica somministrazione settimanale.\nHa ricevuto l'approvazione dalla FDA nel 2017 e nel 2018 dall'EMA per la somministrazione sottocutanea.\nNel 2019 \u00e8 stata approvata anche la forma per via orale (2020 nell'Unione europea).\n\u00c8 utilizzata inoltre per ridurre il rischio di sviluppare eventi avversi cardiovascolari nei pazienti con diabete mellito e malattia cardiovascolare.\nUn suo utilizzo come anoressizzante nel trattamento dell'obesit\u00e0 \u00e8 tuttora oggetto di indagine clinica (\"The Semaglutide Treatment Effect in People with obesity (STEP)\").\nMeccanismo d'azione.\nLa semaglutide \u00e8 un agonista sintetico del recettore del GLP-1, una incretina rilasciata dalle cellule enteroendocrine L, che agisce come segnale di saziet\u00e0 e induce la secrezione di insulina da parte del pancreas.\nA differenza del GLP-1 \u00e8 tuttavia resistente alla degradazione da parte delle DPP-4.\nLa sua azione sul recettore del GLP-1 porta quindi a aumentata secrezione di insulina e inibizione della secrezione di glucagone, con calo della glicemia, riduzione dell'appetito e rallentamento dello svuotamento gastrico, con conseguente minore apporto calorico e perdita di peso.\nLaddove possibile, e se tollerato, il trattamento con semaglutide \u00e8 associato ad altri farmaci antidiabetici quali la metformina o l'insulina oltre alla terapia dietetica e comportamentale.\nPosologia.\nLa semaglutide \u00e8 disponibile in siringhe preriempite per iniezione sottocutanea, da eseguirsi in una plica dell'addome, della coscia o del braccio. La somministrazione \u00e8 monosettimanale.\nLa dose iniziale \u00e8 di 0,25 mg alla settimana per le prime 4 settimane, dopodich\u00e9 il dosaggio va aumentato a 0,5 mg o 1 mg alla settimana.\nLa forma farmaceutica per uso orale \u00e8 in compresse da assumere quotidianamente. La dose iniziale \u00e8 di 3 mg al giorno per il primo mese, aumentata poi a 7 mg. Se tale dosaggio non \u00e8 sufficiente ad ottenere il controllo glicemico, a partire dal terzo mese potr\u00e0 essere aumentato a 14 mg/die.\nEffetti collaterali.\nTra gli effetti indesiderati pi\u00f9 frequenti vi sono nausea (20%), vomito (7%) e diarrea (12%), solitamente di breve durata e intensit\u00e0 ma che in alcuni soggetti hanno portato all'interruzione della terapia.\nAlcuni eventi di ipoglicemia sono stati riscontrati in pazienti in trattamento anche con insulina o sulfaniluree, ma non con l'uso della sola semaglutide.\nEventi pi\u00f9 rari sono invece un aumento del rischio di retinopatia diabetica, pancreatite acuta, carcinoma midollare della tiroide."}
{"id": "8941197", "revid": "72396", "url": "https://it.wikipedia.org/wiki?curid=8941197", "title": "Il bosco degli alberi", "text": "Il bosco degli alberi \u00e8 un doppio album in studio del gruppo musicale italiano Il Nuovo Canzoniere Italiano, pubblicato nel 1972. DS 307/9 - DS 310/12\nDescrizione.\nIl disco, pubblicato da I Dischi del Sole, \u00e8 una raccolta di musica popolare italiana curata da Gianni Bosio e Franco Coggiola. I curatori nel sottotitolo hanno incluso ladicitura \"Storia d\u2019Italia dall\u2019Unit\u00e0 ad oggi attraverso il giudizio delle classi popolari\". Le canzoni trattano argomenti sociali e di protesta , in un arco temporale che va dall'Unit\u00e0 d'Italia fino ai funerali di Giangiacomo Feltrinelli del 1972. "}
{"id": "8941200", "revid": "135224", "url": "https://it.wikipedia.org/wiki?curid=8941200", "title": "Alteplasi", "text": ""}
{"id": "8941201", "revid": "135224", "url": "https://it.wikipedia.org/wiki?curid=8941201", "title": "Reteplasi", "text": ""}
{"id": "8941206", "revid": "290023", "url": "https://it.wikipedia.org/wiki?curid=8941206", "title": "Il Nuovo Canzoniere Italiano (disambigua)", "text": ""}
{"id": "8941215", "revid": "74801", "url": "https://it.wikipedia.org/wiki?curid=8941215", "title": "Stalking Cat", "text": "Biografia.\nAvner nacque a Flint, nel Michigan, e trascorse infanzia e giovinezza a Suttons Bay. Da adulto si arruol\u00f2 in Marina come tecnico assegnato al sonar. Si conged\u00f2 intorno al 1981. Inizi\u00f2 quindi a lavorare come programmatore e tecnico di computer a San Diego, in California.\nAll'inizio degli anni '80 del XX secolo, ispirato da una personale visione del mondo e da sentimenti di affinit\u00e0 verso le tigri, Stalking Cat inizi\u00f2 a tatuare e modificare chirurgicamente il suo viso. Nelle interviste afferm\u00f2 in pi\u00f9 occasioni di aver scelto di alterare il suo aspetto fisico in conformit\u00e0 con quella che credeva fosse un'antica tradizione Wyandot; anche se alla prova dei fatti questa sua convinzione personale si discosta dalla pratica tradizionale. Diffuse anche la falsa notizia di essere cresciuto in una trib\u00f9, e che gli era stato detto di cambiare il suo aspetto in quella di una tigre da uno stregone.\nMentre viveva a San Diego conobbe Tess Calhoun a un ritrovo per appassionati di furry fendom, con cui strinse un'amicizia che dur\u00f2 parecchi anni, e che si estese al marito di lei: Rick Weiss. Nel 2005, il lavoro di Weiss per la Boeing comport\u00f2 il trasferimento della coppia a Washington. I due proposero a Stalking Cat, che all'epoca aveva 47 anni, di unirsi a loro. Il trio si trasfer\u00ec a Freeland nel Washington, precisamente a Whidbey Island, dove Stalking Cat aiut\u00f2 i due a sistemare la loro casa.\nIl suo aspetto inconsueto non tard\u00f2 ad attirare l'attenzione, in una piccola citt\u00e0, e occasionalmente i giornali locali pubblicarono articoli su di lui. In uno di questi venne definito \"un fumatore di sigarette disoccupato, Repubblicano conclamato, proprietario di armi da fuoco che ha lasciato la California perch\u00e9 crede che sia diventato uno stato comunista\". Calhoun obiett\u00f2 che stava \"vivendo in una vera famiglia per la prima volta\" e che ci voleva \"un po' di adattamento\".\nStalking Cat, Calhoun e Weiss erano attivi nelle comunit\u00e0 a tema furry fendom, sia online che alle convention. Organizzavano riunioni mensili a casa loro. Stalking Cat divenne una specie di celebrit\u00e0 nell'ambiente, e ha una voce dedicata su \"WikiFur\". In seguito ebbe problemi finanziari e nell'agosto 2007 dichiar\u00f2 pubblicamente sul suo diario online che aveva bisogno di un nuovo posto in cui vivere. Calhoun disse che lei e suo marito semplicemente non potevano pi\u00f9 permettersi di mantenerlo. Raccont\u00f2 anche di avergli organizzato una festa di commiato.\nMorte.\nNel settembre 2007, all'et\u00e0 di 49 anni, Stalking Cat si trasfer\u00ec a Tonopah, nel Nevada. Il 5 novembre 2012 venne ritrovato il cadavere nel suo garage. Aveva 54 anni. La notizia della sua morte venne diffusa una settimana dopo.\nIn un post online, il fondatore di \"BMEzine\" Shannon Larratt dichiar\u00f2 che la sua morte potrebbe essere stato un suicidio.\nModifiche del corpo.\nDescrizione delle modifiche.\nMolte delle modifiche del corpo di Stalking Cat vennero eseguite in Arizona dall'artista Steve Haworth.\nIl primo artista ad iniziare il vasto lavoro di tatuaggi sul viso di Stalking Cat fu invece Larry Hanks a San Diego, nel 1985. Stalking cat arriv\u00f2 a collezionare pi\u00f9 di quattordici modifiche, tra cui:\nI futuri progetti includevano impianti sulla parte superiore della sua testa per l'innesto di orecchie da tigre.\nQuestioni di origine etica e medica.\nGlenn McGee, direttore del Center for Bioethics presso l'Albany Medical College di New York, dichiar\u00f2: \"La chirurgia estetica \u00e8 una pratica basata sul consenso informato che deve bilanciare i rischi con i benefici. \u00c8 possibile avere una visione coerente che \u00e8 comunque dannosa per il proprio benessere. Questo \u00e8 un paziente che viene danneggiato dalla medicina per assecondare sue convinzioni personali.\""}
{"id": "8941225", "revid": "120210644", "url": "https://it.wikipedia.org/wiki?curid=8941225", "title": "Portogallo (frutto)", "text": ""}
{"id": "8941227", "revid": "915690", "url": "https://it.wikipedia.org/wiki?curid=8941227", "title": "Campionati europei di canoa slalom 2006", "text": "I Campionati europei di canoa slalom 2006 sono stati la 7\u00aa edizione della competizione continentale. Si sono svolti a L'Argenti\u00e8re-la-Bess\u00e9e, in Francia, dal 30 giugno al 2 luglio 2006."}
{"id": "8941229", "revid": "295403", "url": "https://it.wikipedia.org/wiki?curid=8941229", "title": "Leon Flach", "text": "Caratteristiche tecniche.\n\u00c8 un centrocampista difensivo che pu\u00f2 essere adattato a terzino sinistro.\nCarriera.\nNato in Texas da genitori tedeschi nel periodo in cui il padre lavorava ad Houston, dopo aver fatto ritorno in patria ad Amburgo inizia a giocare a calcio presso la squadra locale del Sereetzer; nel 2008 si trasferisce al dove rimane per due stagioni prima di passare al .\nIl 27 settembre 2020 debutta fra i professionisti giocando i minuti finali dell'incontro di 2. Bundesliga vinto 4-2 contro l'; il 3 gennaio 2021 realizza la sua prima rete nel match perso 2-1 contro il .\nIl 31 marzo 2021 fa ritorno negli Stati Uniti firmando un contratto biennale con il .\nStatistiche.\n\"Statistiche aggiornate al 28 aprile 2020\"."}
{"id": "8941230", "revid": "1192245", "url": "https://it.wikipedia.org/wiki?curid=8941230", "title": "Canero", "text": "Canero (ufficialmente in asturiano \"Caneiru\") \u00e8 una frazione di Vald\u00e9s, nella comunit\u00e0 autonoma delle Asturie, Spagna. Il fiume Esva passa attraverso il paese, che riceve lo stesso nome della parrocchia comunale. La popolazione nel 2008 era di 984 persone sparsi in una superficie di 28,97 km\u00b2, un dato in costante decrescita negli ultimi 20 anni.\n\u00c8 famoso per essere il paese natale della biochimica spagnola Margarita Salas e per essere una fermata della linea ferroviaria Ferrol-Gij\u00f3n."}
{"id": "8941232", "revid": "120210797", "url": "https://it.wikipedia.org/wiki?curid=8941232", "title": "Portogallo (disambigua)", "text": ""}
{"id": "8941233", "revid": "1305887", "url": "https://it.wikipedia.org/wiki?curid=8941233", "title": "Amahl Farouk", "text": ""}
{"id": "8941235", "revid": "2146946", "url": "https://it.wikipedia.org/wiki?curid=8941235", "title": "William Pacho", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dell', debutta in prima squadra il 3 novembre 2019 in occasione dell'incontro di Primera Categor\u00eda Serie A pareggiato 0-0 contro il .\nStatistiche.\n\"Statistiche aggiornate al 28 aprile 2020\"."}
{"id": "8941236", "revid": "458786", "url": "https://it.wikipedia.org/wiki?curid=8941236", "title": "William Joel Pacho Tenorio", "text": ""}
{"id": "8941244", "revid": "767487", "url": "https://it.wikipedia.org/wiki?curid=8941244", "title": "Arturo M\u00e9lida", "text": "Figlio di giuristi, si sposa il 7 maggio 1873 con Carmen Labaig, con cui ha avuto nove figli, fra i quali la scrittrice Julia M\u00e9lida. Lo stesso anno finisce i suoi studi alla Scuola Superiore d'Architettura di Madrid, dove poi diventa professore. Durante la sua vita \u00e8 stato anche un discreto pittore, lavorando specialmente in ville e palazzi dell'alta borghesia della citt\u00e0 di Madrid.\nEntra a far parte della Re\"al Academia de Bellas Artes\" de San Fernando nel 1899, tre anni prima della sua morte. In vita ha ottenuto la medaglia d'oro della Accademia Francese e la Gran Croce della Legion d'Onore per il lavoro svolto all'Esposizione Universale di Parigi del 1889.\nOpere.\nLe opere pi\u00f9 famose di Arturo M\u00e9lida si trovano nelle citt\u00e0 di Siviglia e di Madrid, dove ha lavorato alla Tomba di Cristoforo Colombo (opera completamente in bronzo policromato) e al Monumento a Cristoforo Colombo, nella Plaza de Col\u00f3n. Nella citt\u00e0 di Toledo ha partecipato al restauro del Monastero di San Juan de los Reyes."}
{"id": "8941245", "revid": "458786", "url": "https://it.wikipedia.org/wiki?curid=8941245", "title": "Jhoanner Ch\u00e1vez", "text": "Caratteristiche tecniche.\n\u00c8 un terzino sinistro.\nCarriera.\nClub.\nCresciuto nel settore giovanile dell', debutta in prima squadra il 1\u00ba ottobre 2020 in occasione dell'incontro di Coppa Libertadores perso 4-0 contro il . Pochi mesi pi\u00f9 tardi gioca il suo primo incontro in Primera Categor\u00eda Serie A, contro l'.\nNazionale.\nNel 2019 con la selezione U-17 ecuadoriana prende parte al campionato mondiale di categoria, raggiungendo gli ottavi di finale.\nStatistiche.\n\"Statistiche aggiornate al 28 aprile 2020\"."}
{"id": "8941246", "revid": "458786", "url": "https://it.wikipedia.org/wiki?curid=8941246", "title": "Jhoanner Stalin Ch\u00e1vez Quintero", "text": ""}
{"id": "8941250", "revid": "2146946", "url": "https://it.wikipedia.org/wiki?curid=8941250", "title": "Pedro Vite", "text": "Caratteristiche tecniche.\n\u00c8 una seconda punta.\nCarriera.\nClub.\nCresciuto nel settore giovanile dell', nel 2020 viene impiegato nella squadra filiale dell' nella seconda divisione ecuadoriana. La stagione seguente viene promosso in prima squadra con cui debutta il 21 febbraio 2021 in occasione del match di Primera Categor\u00eda Serie A perso 2-0 contro l'; realizza la sua prima rete il match seguente, perso per 3-1 contro il .\nNazionale.\nNel 2019 con la selezione U-17 ecuadoriana prende parte al campionato sudamericano ed al campionato mondiale di categoria, dove raggiunge gli ottavi di finale.\nStatistiche.\n\"Statistiche aggiornate al 28 aprile 2020\"."}
{"id": "8941251", "revid": "458786", "url": "https://it.wikipedia.org/wiki?curid=8941251", "title": "Pedro Jeampierre Vite Uca", "text": ""}
{"id": "8941255", "revid": "122129736", "url": "https://it.wikipedia.org/wiki?curid=8941255", "title": "Jos\u00e9 Hurtado (calciatore 2001)", "text": "Caratteristiche tecniche.\n\u00c8 una esterno destro.\nCarriera.\nCresciuto nel settore giovanile dell', debutta in prima squadra il 3 novembre 2019 in occasione dell'incontro di Primera Categor\u00eda Serie A pareggiato 0-0 contro il .\nStatistiche.\n\"Statistiche aggiornate al 28 aprile 2020\"."}
{"id": "8941258", "revid": "458786", "url": "https://it.wikipedia.org/wiki?curid=8941258", "title": "Jos\u00e9 Andr\u00e9s Hurtado Cheme", "text": ""}
{"id": "8941260", "revid": "239497", "url": "https://it.wikipedia.org/wiki?curid=8941260", "title": "Tomba di Cristoforo Colombo", "text": "La tomba di Cristoforo Colombo si trova nella cattedrale di Siviglia dal 1899. In precedenza, i resti del navigatore erano stati sepolti a Valladolid e poi traslati pi\u00f9 volte: nel monastero di Cartuja di Siviglia, a Santo Domingo, all'Avana.\nStoria.\nCristoforo Colombo \u00e8 morto nella citt\u00e0 spagnola di Valladolid: dopo i funerali svolti nella chiesa dell'Antichit\u00e0 venne sepolto nel Convento di San Francesco. Nel 1509, il figlio di Colombo, Diego, per propria volont\u00e0, spost\u00f2 i resti da Valladolid al Monastero di Santa Maria delle Grotte, pi\u00f9 conosciuto come La Cartuja, nella citt\u00e0 di Siviglia, luogo dove rimase fino agli anni '30 del XVI secolo (presumibilmente 1538). In seguito, il corpo di Colombo \u00e8 stato trasportato via mare all'isola di Hispaniola, nella capitale coloniale di Santo Domingo, come riportato nel 1561 da Bartolom\u00e9 de Las Casas. Questi \u00e8 il primo a descrivere come il corpo dell'esploratore genovese \u00e8 stato trasportato sull' isola che scopr\u00ec nel 1492.\nSanto Domingo venne poi occupata e saccheggiata da Francis Drake, senza risparmiare la cattedrale dove riposavano le spoglie di Colombo. . Tempo dopo, l'arcivescovo Francisco Pio sostenne di aver nascosto le spoglie dell'esploratore prima dell'occupazione della citt\u00e0 da parte di William Penn, ma si ignora se parlasse delle spoglie di Cristoforo oppure dei due nipoti Cristobal Colombo II e Luis Colombo: speculazioni che restano da confermare.\nIl 22 luglio del 1795, dopo la cessione dei domini coloniali dell'isola da parte degli spagnoli ai francesi, il corpo dell'esploratore viene trasportato a Cuba, nella citt\u00e0 di L'Avana, per rimanerci fino al 1898, anno in cui gli spagnoli perdono definitivamente il controllo dell'isola nella Guerra Ispano-Americana. Dopo questa disfatta coloniale e la completa perdita di tutti i domini caraibici spagnoli, il corpo di Cristoforo Colombo verr\u00e0 trasportato nuovamente a Siviglia, citt\u00e0 dov'\u00e8 tutt'ora sepolto nella cattedrale di Santa Maria della Sede.\nDescrizione.\nLa tomba in cui \u00e8 sepolto il corpo di Cristoforo Colombo \u00e8 una struttura di bronzo policromato scolpita dall'artista spagnolo Arturo M\u00e9lida. Alla base della tomba, un'iscrizione recita: \nNella biblioteca Universitaria di Pavia si conservano, in una teca, alcune piccole ossa di Cristoforo Colombo donate dal nunzio apostolico a Cuba nel 1880."}
{"id": "8941273", "revid": "741864", "url": "https://it.wikipedia.org/wiki?curid=8941273", "title": "David Beri\u00e1in", "text": "Nell'aprile 2021 \u00e8 stato ucciso in un agguato insieme al suo collega Roberto Fraile, mentre lavoravano a un documentario in Burkina Faso sul bracconaggio. L'organizzazione terroristica JNIM ha rivendicato la responsabilit\u00e0 dell'omicidio.\nBiografia.\nCarriera.\nBeriain nacque ad Artajona, comune della provincia di Navarra, per poi studiare giornalismo all'Universit\u00e0 di Navarra. Nel 2002, a 25 anni, fu inviato in Iraq da un centro d'informazione regionale della Galizia per informare sul conflitto in corso, entrando nel paese all'interno di un doppio fondo blindato in un camion di contrabbandieri provenienti dalla Turchia.\nNel 2008 fu tra i pochi giornalisti a riuscire a entrare con una telecamera in un accampamento delle FARC, girando una serie di reportage intitolati \"Diez d\u00edas con las FARC\" (\"Dieci giorni con le FARC\").\nNel 2010 inizi\u00f2 a collaborare con Mediaset come giornalista di guerra in Afghanistan insieme al fotografo Sergio Caro, documentando la vita delle truppe spagnole e statunitensi sul territorio e intervistando inoltre appartenenti al gruppo terrorista talebano.\nOmicidio.\nIl 26 aprile del 2021, David Beri\u00e1in stava registrando un documentario sul bracconaggio nello stato africano del Burkina Faso, quando si perse il contatto con il gruppo di 40 persone che lo accompagnava, tra i quali il fotografo Roberto Fraile, mentre attraversavano territori di bracconieri e di gruppi terroristici islamici (tra i quali Ansarul Islam e il Gruppo d'Appoggio all'Islam e i Musulmani), vicino alla localit\u00e0 di Pama.\nPoco dopo, furono rinvenuti tre cadaveri, tra i quali quelli di Beri\u00e1in e Fraile, oltre a quello di Rory Young, un cittadino irlandese responsabile della ONG \"Chengeta Wildlife\".\nL'omicidio fu rivendicato come un attentato dal gruppo jihadista Gruppo d'Appoggio all'Islam e i Musulmani, conosciuto con l'acronimo JNIM, legato ad Al Qaeda."}
{"id": "8941283", "revid": "295403", "url": "https://it.wikipedia.org/wiki?curid=8941283", "title": "Ralph Priso", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , nel 2020 firma il primo contratto professionistico con il club canadese ottenendo la promozione in prima squadra; debutta il 25 ottobre in occasione dell'incontro di MLS perso 5-0 contro il .\nStatistiche.\n\"Statistiche aggiornate al 28 aprile 2020\"."}
{"id": "8941284", "revid": "458786", "url": "https://it.wikipedia.org/wiki?curid=8941284", "title": "Ralph Priso-Mbongue", "text": ""}
{"id": "8941287", "revid": "1914838", "url": "https://it.wikipedia.org/wiki?curid=8941287", "title": "Anastasiya Bachynska", "text": ""}
{"id": "8941295", "revid": "92723", "url": "https://it.wikipedia.org/wiki?curid=8941295", "title": "Chiesa di San Ciriaco (Falzes)", "text": "La chiesa di San Ciriaco \u00e8 la parrocchiale di Falzes, in provincia di Bolzano\ne diocesi di Bolzano-Bressanone; fa parte del decanato di Brunico.\nStoria.\nLa primitiva chiesa di Falzes venne edificata nel Quattrocento in stile gotico.\nQuesto edificio, a eccezione della torre campanaria, fu demolito verso la met\u00e0 del XIX secolo per far posto alla nuova parrocchiale, la cui costruzione inizi\u00f2 nel 1851; la chiesa, che and\u00f2 a inglobare l'antica abside tardomedievale, venne poi consacrata nel 1854.\nDescrizione.\nEsterno.\nLa facciata della chiesa, che volge a meridione, presenta centralmente il portale d'ingresso ad arco a tutto sesto, sovrastato da una nicchia, al cui interno \u00e8 collocata una statua gotica raffigurante la \"Beata Vergine Maria\", e, pi\u00f9 in alto, da una finestra semicircolare; ai lati si elevano quattro lesene sorreggenti la trabeazione di coronamento, caratterizzata da triglifi e da metope, sopra la quale s'imposta il timpano di forma triangolare affiancato da due volute.\nAnnessa alla parrocchiale \u00e8 la torre campanaria tardogotica in pietra a base quadrata, la cui cella presenta una monofora per lato ed \u00e8 coronata da quattro piccoli timpani sopra i quali si imposta la guglia.\nInterno.\nL'interno della chiesa si compone di un'unica navata coperta da volta a botte caratterizzata da lunette; al termine dell'aula si sviluppa il presbiterio, anch'esso voltato a botte, chiuso dall'abside poligonale.\nQui sono conservate diverse opere pregevoli, tra le quali i dipinti raffiguranti l\"Ascensione di Maria\", alcune scene della \"vita di San Ciriaco\", i \"Padri della Chiesa\", la \"Vittoria del cristianesimo sul paganesimo\" e le \"allegorie dei continenti in adorazione\", eseguiti nel 1853 da Christian Holzinger, l'acquasantiera, costruita nel 1578, e l'altare maggiore, impreziosito dalle statue raffiguranti i \"santi Agostino, Sebastiano, Floriano e Cassiano\" e dalla pala ritraente il \"Martirio di San Ciriaco\", realizzata da Karl von Henrici."}
{"id": "8941296", "revid": "131011", "url": "https://it.wikipedia.org/wiki?curid=8941296", "title": "Coppa delle Nazioni Arabe", "text": ""}
{"id": "8941300", "revid": "1910023", "url": "https://it.wikipedia.org/wiki?curid=8941300", "title": "Figure araldiche", "text": ""}
{"id": "8941312", "revid": "446353", "url": "https://it.wikipedia.org/wiki?curid=8941312", "title": "Nissan Lafesta", "text": "La Nissan Lafesta \u00e8 una autovettura prodotta dalla casa automobilistica giapponese Nissan a partire dal 1997 al 2001. \nPrima generazione (2004-2011).\nIl nome deriva dalla parola italiana \"festa\".\n\u00c8 stato presentata il 2 settembre 2004 e venduta a partire dal 2 dicembre 2004. La Lafesta condivide la piattaforma con le Renault Sc\u00e9nic e Renault Megane. La Lafesta va a sostituire la Nissan Prairie/Liberty e la Nissan Avenir.\nIl veicolo \u00e8 dotato di porte scorrevoli su entrambi i lati (di cui una servoassistita), un sistema di chiavi intelligenti, sistema di navigazione GPS, una telecamera per la retromarcia e il tetto panoramico. L'unica motorizzazione disponibile \u00e8 un'unit\u00e0 quattro cilindri da 2,0 litri siglato MR20DE. Disponibile sia trazione anteriore che a quattro ruote motrici, la primo utilizza una sospensione barra di torsione al posteriore mentre il secondo ha un multi-link con bracci longitudinali. La Lafesta \u00e8 costruita nella stessa fabbrica che in precedenza produceva la Nissan Presage.\nNel 2007 Lafesta ha ricevuto un piccolo restyling. Le vendite della prima generazione di Lafesta \u00e8 stata interrotta in Giappone il 26 dicembre 2012. \nSeconda generazione (2011-2017).\nLa seconda generazione della Lafesta \u00e8 una versione leggermente modificata della terza generazione della Mazda Premacy, realizzata dopo un accordo tra la Nissan e la Mazda. La Nissan ha modificato alcuni elementi come il frontale rispetto alla Primacy, rimarchiandola con il nome di \"Lafesta Highway STAR\" e vendendola a partire dal maggio 2011."}
{"id": "8941314", "revid": "767487", "url": "https://it.wikipedia.org/wiki?curid=8941314", "title": "Songs My Brothers Taught Me", "text": "Songs My Brothers Taught Me \u00e8 un film del 2015 diretto da Chlo\u00e9 Zhao."}
{"id": "8941324", "revid": "478814", "url": "https://it.wikipedia.org/wiki?curid=8941324", "title": "Qatar Open", "text": ""}
{"id": "8941336", "revid": "1463849", "url": "https://it.wikipedia.org/wiki?curid=8941336", "title": "Missouri Foxtrotter", "text": ""}
{"id": "8941340", "revid": "767487", "url": "https://it.wikipedia.org/wiki?curid=8941340", "title": "Monts de la Madeleine", "text": "I Monts de la Madeleine (Monti della Madeleine) (IPA: ) sono una catena montuosa situata in Francia a nord del Massiccio Centrale e che trova il suo punto culminante (Pierres du Jour) a 1.164 metri di altitudine. Dominano la pianura di Roanne e segnano il confine tra i dipartimenti dell'Allier e della Loira.\nGeografia.\nCollocazione.\nI \"Monts de la Madeleine\" sono delimitati ad est dalla pianura di Roanne, ad ovest dalla Montagne bourbonnaise (che talvolta viene considerata parte della catena montuosa), a nord dalla regione naturale di Charolais ed infine a sud dai Monts du Forez.\nTopografia.\nIl punto culminante della catena montuosa si trova a Pierres du Jour (1.164 metri), una cima boscosa situata all'interno della foresta demaniale di Assise. Sulle pendici della foresta, sono stati costruiti gli impianti di risalita e le piste della stazione sciistica degli sport invernali: \"la Loge des Gardes\".\nTuttavia Pierres du Jour non \u00e8 la sola cima a superare i 1.000 metri di altitudine. Nel dipartimento francese dell'Allier troviamo infatti le vette di Ray Dadieu (1.076 metri) e Pierre Charbonni\u00e8re (1.027 metri). Spostandoci invece nel dipartimento della Loira, la cima pi\u00f9 alta della catena montuosa \u00e8 Rocher de Rochefort con i suoi 1.075 metri di altitudine. Una volta arrivati in quota, \u00e8 possibile ammirare la pianura di Roanne sottostante ed orientarsi con l'aiuto di un toposcopio posto sul luogo.\nComuni.\nI comuni che si trovano nel territorio della catena montuosa, si sono riuniti nelle seguenti strutture governative: una Comunit\u00e0 urbana (\"communaut\u00e9 d'agglomeration\") e due Comunit\u00e0 di comuni (\"communaut\u00e9 de communes\"):"}
{"id": "8941358", "revid": "96758", "url": "https://it.wikipedia.org/wiki?curid=8941358", "title": "Nika Sichinava", "text": ""}
{"id": "8941378", "revid": "2166030", "url": "https://it.wikipedia.org/wiki?curid=8941378", "title": "Muhsinzade Abdullah Pasci\u00e0", "text": "Era figlio di Muhsin Celebi, di una famiglia di mercanti di Aleppo. Ha ricoperto vari incarichi nell'amministrazione e divenne il genero del Gran Visir \u00c7orlulu Damat Ali Pasci\u00e0 (1707-1710) godendo in seguito del favore della corte. Nel 1714 fu inviato in Egitto a causa della rivolta di Kayta\u015f Bey e riusc\u00ec a sottomettere i ribelli e inviare il suo leader innanzi alla Porta (il governo ottomano). Tra il 1715 e il 1737 ricopr\u00ec altre cariche amministrative e militari: Defterdar di Morea, \"muhaf\u0131z (governatore)\" di Lepanto (in turco: \"Aynebathi\"), \"Agakap\u0131s\u0131\" (capo della porta) con il grado di pasci\u00e0, capo della cancelleria imperiale (\"mishandj\"), agha dei giannizzeri, beylerbey di Vidin, beylerbey di Rumelia, beylerbey di Bosnia e serasker delle truppe a Bender. Quando occupava questa ultima posizione, quando la Russia invase la Crimea (1736) e l'Austria minacci\u00f2 di intervenire nei principati danubiani, ei colloqui di Miemirov in Polonia non ebbero successo, e in questo contesto fu chiamato dal sultano Mahmut I come Gran Visir il 3 Agosto 1737. Prese l'iniziativa nella guerra ma non ottenne i successi sperati e dopo quattro mesi fu chiamato a Istanbul e destituito; Ye\u011fen Mehmed Pasci\u00e0 (19 dicembre 1737) prese il suo posto.\nIn seguito fu comandante di qualche fortezza e governatore di qualche provincia fino alla sua morte nella primavera del 1749 a Trikala in Tessaglia. Suo figlio Muhsinzade Mehmed Pasci\u00e0 firm\u00f2 il Trattato di K\u00fc\u00e7\u00fck Kaynarca nel 1774."}
{"id": "8941383", "revid": "400694", "url": "https://it.wikipedia.org/wiki?curid=8941383", "title": "Henry Herman McKinnies Jr.", "text": ""}
{"id": "8941384", "revid": "439868", "url": "https://it.wikipedia.org/wiki?curid=8941384", "title": "Oberthur", "text": ""}
{"id": "8941388", "revid": "1354930", "url": "https://it.wikipedia.org/wiki?curid=8941388", "title": "Giro delle Alpi Apuane 1919", "text": "Il Giro delle Alpi Apuane 1919, prima storica edizione della corsa, si svolse il 24 agosto 1919 su un percorso di 230\u00a0km, con partenza e arrivo a Marina di Massa, in Italia. La vittoria fu appannaggio dell'italiano Emilio Petiva, che complet\u00f2 il percorso in 8h51'19\", alla media di 25,973\u00a0km/h, precedendo i connazionali Domenico Schierano e Antonio De Michiel. Iniziale vincitore della corsa fu Giosu\u00e8 Lombardi, che per\u00f2 venne squalificato, poich\u00e9 accorci\u00f2 il percorso di 17\u00a0km.\nSul traguardo di Marina di Massa 8 ciclisti portarono a termine la competizione (9, considerando Giosu\u00e8 Lombardi). "}
{"id": "8941393", "revid": "38120", "url": "https://it.wikipedia.org/wiki?curid=8941393", "title": "Carlo Bianchi (disambigua)", "text": ""}
{"id": "8941395", "revid": "38120", "url": "https://it.wikipedia.org/wiki?curid=8941395", "title": "Carlo Bianchi (calciatore)", "text": ""}
{"id": "8941400", "revid": "33751", "url": "https://it.wikipedia.org/wiki?curid=8941400", "title": "Coppa Araba FIFA", "text": ""}
{"id": "8941407", "revid": "666668", "url": "https://it.wikipedia.org/wiki?curid=8941407", "title": "Grahamstown", "text": ""}
{"id": "8941416", "revid": "729019", "url": "https://it.wikipedia.org/wiki?curid=8941416", "title": "31\u00aa Brigata Garibaldi &quot;Copelli&quot;", "text": "La 31\u00aa Brigata Garibaldi \"Copelli\" \u00e8 stata una brigata partigiana italiana attiva nel territorio della Valle del Taro (PR), tra Medasano e Noceto, fondata all\u2019incirca nel marzo del 1945.\nInizialmente la 31\u00aa Brigata Garibaldi era una sola unit\u00e0, tuttavia, agli inizi del 1945, quando si raggiunse il numero di circa 1200 uomini, essa si scisse in due componenti: \"Forni\" e \"Copelli\".\nOrigine del nome.\nIl nome \"Copelli\" fu dato in memoria di Eugenio Copelli, un partigiano catturato ed ucciso, che apparteneva alle SAP (Squadre di Azione Patriottica).\nComandante.\nIl comandante della 31\u00aa Brigata Garibaldi \"Copelli\" fu Luigi Rastelli, nome di battaglia \"Annibale\" (1920-12 giugno 2016, Parma), appoggiato dal commissario politico Aldo Bernini \"Maurizio\".\nAzioni partigiane.\nSi ricordano due principali azioni condotte dalla brigata prima della Liberazione.\nIl 21 marzo 1945 uno dei Distaccamenti attacc\u00f2 un autocarro tedesco pieno di uomini nelle vicinanze di Ozzano Taro, che cost\u00f2 ai nemici la morte di circa quindici uomini e numerosi feriti.\nAll\u2019inizio dell\u2019aprile del 1945 venne effettuato un attacco ad un posto di blocco di Ponte Taro e contro il presidio di Fontevivo.\nSecondo le direttive emanate dal CUMER (Comando Comando unico militare Emilia-Romagna), nell\u2019ultima fase della lotta partigiana, alla Brigata Garibaldi \"Copelli\" spettava l\u2019eliminazione dei presidi di Citerna, Selva del Bocchetto e Viazzano.\nIl 9 aprile ebbe successo nel cacciare definitivamente i nazifascisti da Solignano e il 24 aprile occup\u00f2 il centro abitato di Noceto.\nIl 26 aprile la brigata inizi\u00f2 a dirigersi verso Parma, tuttavia dovette interrompere la discesa per risalire a Fornovo di Taro. Qui prese parte all\u2019azione contro i tedeschi detta \"Sacca di Fornovo\"."}
{"id": "8941418", "revid": "666668", "url": "https://it.wikipedia.org/wiki?curid=8941418", "title": "Makhanda", "text": ""}
{"id": "8941428", "revid": "594360", "url": "https://it.wikipedia.org/wiki?curid=8941428", "title": "Tatl\u0131 \u0130ntikam", "text": ""}
{"id": "8941438", "revid": "2049373", "url": "https://it.wikipedia.org/wiki?curid=8941438", "title": "Chiesa di San Giovanni Evangelista (Portogruaro)", "text": "La chiesa di San Giovanni Evangelista \u00e8 una chiesa di Portogruaro, annessa all'ex ospedale civile. \nStoria.\nLa chiesa di San Giovanni Evangelista (conosciuta semplicemente come \"San Giovanni\") venne eretta nel 1338 e ampliata nel 1446. Nei pressi della chiesa venne benedetto, il 29 giugno 1348, un nuovo camposanto. Nel 1742 fu costruita la cappella dell'Addolorata e i lavori continuarono, ingrandendo e adornando la chiesa, fino al 1748. Nel 1926-27, per allargare il vicolo che costeggia l'edificio, vennero demolite le cappelle laterali; per riportare la chiesa al suo aspetto originario venne demolito il soffitto (riscoprendo la travatura in legno di pino, finemente decorata), si scrostarono le pareti, ritornarono alla luce gli affreschi, venne abbattuta la cantoria sopra la porta d'ingresso e l'organo spostato dietro all'altare. \nDescrizione.\nEsterno.\nLa facciata della chiesa e le fiancate sono di mattone a faccia vista. La facciata della cappella dell'Addolorata \u00e8 intonacata di colore giallo sporco. Il portale \u00e8 sormontato da un timpano e sovrastato da una finestra a oculo; si affaccia sull'antico borgo di San Giovanni. Prima del 1921 a lato del rosone sulla facciata, si aprivano due finestre ora murate. \nInterno.\nSan Giovanni si innalza su fondamenta quasi inesistenti, l'interno \u00e8 a navata unica e sulla fiancata a nord si apre la cappella dell'Addolorata: costruita per volere di un padre servita, all'epoca (1748) priore della chiesa; ha un altare in stile barocco che conserva una statua della Madonna Addolorata, risalente all'XVIII secolo. Lungo la fiancata sud, invece, sono state ricavate, nelle colonne, delle nicchie, con all'interno delle statue di santi: la Madonna del latte (in pietra), Sant' Antonio e San Francesco (in legno). \nUn arco separa la navata dal presbiterio. Esso \u00e8 caratterizzato dalla pala posizionata dietro all'altare maggiore: venne realizzata da Leandro da Ponte e risale alla fine del secolo XVI; rappresenta i Santi Giovanni Evangelista, Giovanni Battista, Stefano, Lorenzo, Domenico e Tommaso d'Aquino, sovrastati da un coro di angeli. Come attesta il cornicione dorato che racchiude la pala, questa venne restaurata nel 1863. Il soffitto del presbiterio \u00e8 decorato con un affresco, risalente al 1742 c.a. e opera di Andrea Urbani: rappresenta alcuni angeli che sostengono e circondano una particola che irradia fasci di luce.\nCampanile e campane.\nIl campanile risale all'epoca della costruzione della chiesa seppur diverso dalla forma attuale; lo si nota anche nella pala di San Rocco, conservata nel duomo di Portogruaro, che mostra il panorama di Portogruaro del MDCXXXI. L'attuale torre campanaria \u00e8 alta 20,30 metri e si caratterizza per la cupoletta, che lo rende simile al campanile del castello di Udine. All'interno della cella campanaria sono presenti 3 campane, intonate in Si bemolle 3, rifuse dopo la requisizione bellica che le vide coinvolte nel 1918 (come tutte quelle di Portogruaro). Tutti e tre i bronzi riportano scritto: \"Me fregit furor hostis - at hostis ab aere revixi - italiam clara voce deumque canens\" (il furore del nemico ci ha infrante, ma noi siamo ritornate a vita dal bronzo fuso dai cannoni, per cantare con voce squillante l'Italia e Dio). Vennero benedette dal Vescovo di Concordia. Le due campane maggiori vennero fuse nel 1920, mentre la minore nel 1922. La fonderia, ricordata anch'essa tra le iscrizioni, \u00e8 la \"Daciano Colbachini e figli, fonditori in Padova\". Vennero elettrificate nel 1964 dalla ditta Alfonso Clocchiatti di Colugna (Udine)."}
{"id": "8941439", "revid": "767487", "url": "https://it.wikipedia.org/wiki?curid=8941439", "title": "Laurence Jalbert", "text": " Autrice di undici album, dal 1990 al 2011, ha iniziato a esibirsi ben prima di questo periodo, cantando in diversi gruppi nei piano bar. Ha vinto numerosi premi, tra cui tre F\u00e9lix . Tra i suoi brani di maggior successo possiamo annoverare, \"Encore et encore - Ancora e ancora\", \"Tomber\" - \"Autunno\", \"Rage\" - \"Rabbia\" , \"Pour toi\" e \"Bella - Per te Bella\".\nBiografia.\nSecondogenita di una famiglia di tre figli, trascorse tutta la sua infanzia e parte della sua adolescenza nel borgo di Rivi\u00e8re-au-Renard, un piccolo paese della Gasp\u00e9sie. A 16 anni inizia a suonare l'organo nei piano bar, passando gradualmente alla ribalta. Accompagnata da diversi gruppi, viagger\u00e0 attraverso il Qu\u00e9bec per alcuni anni, fino al 1985, quando inizia a scrivere per il gruppo musicale dei Volt. Vincitrice del concorso Empire of Future Stars nel 1987, Laurence e il suo gruppo registrarono un solo un 45 giri, \"Nobody Knows - Nessuno lo sa\", prima di sciogliersi nel 1988.\nNel 1990, dopo aver girato il Quebec per pi\u00f9 di dieci anni, produsse il suo primo album da solista, incoraggiata dalla fiducia riposta in lei da Michel B\u00e9langer all'epoca presidente dell'Audiogram. Questo album, del quale firma tutti i testi, ottenne un enorme successo, soprattutto grazie ai titoli \u201c \"Tomber - Autunno\" \u201d, \u201c \"Rage - Rabbia\" \u201d, \u201c\"Au nom de la raison\" - \"Nel nome della ragione\"\u201d ed \u201c \"En courant\" - \"Mentre corro\" \u201d. I suoi testi sono saturi d'amore, odio, e violenza, ecc.\nNel momento in cui le sue canzoni iniziano a venire trasmesse per radio, in Canada fallisce l'accordo del lago Meech e partecipa alla sua prima F\u00eate Nationale, Festa Nazionale, esibendosi con il brano \"Tomber - Autunno\", davanti a un pubblico di ben 250 000 persone. Preoccupata per la situazione delle donne, denuncia le violenze inflitte ad alcune di loro, nella speranza che certe tragedie non si ripetano, in particolare attraverso la sua canzone \"\"Mots de femmes - Parole di Donne\".\" Nell'ottobre 1990 al gala dell'Association de l'Industrie du Disc et du Spectacle du Qu\u00e9bec ( ADISQ ), vince due premi F\u00e9lix, uno dedicato alla \"Scoperta dell'anno\" e uno riservato al \"Video musicale dell'anno\" per la canzone. \"\"Tomber\", di Lyne Charlebois . Pochi mesi dopo, nel febbraio 1991, il suo album venne certificato disco di platino. Nella primavera del 1991 prese parte allo spettacolo \"Le Qu\u00e9bec a des elles - Il Qu\u00e9bec a loro\" di Montr\u00e9al davanti a 60 000 persone.\nDurante l'estate del 1992, ha partecipato al Festival International Jazz Heritage di Louisiane e al Festival estivo internazionale del Qu\u00e9bec, dove ricevette il premio per la migliore interpretazione. Nel 1993, viene rilasciato il suo secondo album \"Corridors\" - \"Corridori\"\", confermando i ruoli che occupava sulla scena del Quebec come autrice, compositrice e interprete. Alcuni critici la classificano addirittura tra le voci femminili pi\u00f9 forti del Quebec.\nNella primavera del 1998, Laurence Jalbert pubblica un terzo album, \" \"Avant le Squall\" - \"Prima della Burrasca\". L'inverno successivo prepara un nuovo spettacolo con un amico di vecchia data, ma con il quale non aveva mai sviluppato un progetto. Fin dalle prime esibizioni, critica e pubblico vennero conquistati dall'unione di queste due energie uniche. Dopo due anni di tour nell'ottobre 2020, viene rilasciato un album dal vivo, \"Communio - Comunione\"\", registrato allo Spectrum de Montr\u00e9al.\nNel marzo successivo si reca in Francia per uno spettacolo dal titolo \" \"Petite Vall\u00e9e traverse la mer avec Laurence Jalbert \u00e0 la barre - Petite Vall\u00e9e attraversa il mare con Laurence Jalbert al timone\" \". Poco dopo il suo ritorno dalla Francia, registra il suo quinto album, \"Et J\u2019esp\u00e8re - Ed io Spero\".\nNel febbraio 2015 , ha pubblicato un'autobiografia intitolata \" \"\u00c0 la vie, \u00e0 la mer\" - \"Alla vita, al mare\u201d,\" scritta in collaborazione con il giornalista Claude Andr\u00e9. Questo libro ruota attorno a 12 canzoni e ne spiega il contesto di creazione.\nDal 2015, Laurence Jalbert si \u00e8 impegnata in una serie di conferenze dal titolo, \"Encore et encore, de l\u2019amour, de l\u2019espoir...\" \"Ancora e ancora, amore, speranza,\" incentrate sulla resilienza."}
{"id": "8941444", "revid": "287204", "url": "https://it.wikipedia.org/wiki?curid=8941444", "title": "Rai Sport (disambigua)", "text": ""}
{"id": "8941448", "revid": "1305772", "url": "https://it.wikipedia.org/wiki?curid=8941448", "title": "Drunk (and I Don't Wanna Go Home)", "text": "Drunk (and I Don't Wanna Go Home) \u00e8 un singolo delle cantanti statunitensi Elle King e Miranda Lambert, pubblicato il 26 febbraio 2021 su etichetta RCA Records.\nDescrizione.\nIl brano \u00e8 stato scritto dalla stessa King con Martin Johnson e prodotto da quest'ultimo con Brandon Paddock.\nVideo musicale.\nIl video musicale del brano \u00e8 stato reso disponibile in concomitanza con la sua uscita.\nEsibizioni dal vivo.\nKing e Lambert si sono esibite per la prima volta dal vivo con la canzone il 18 aprile 2021 agli ACM Awards, come esibizione d'apertura."}
{"id": "8941454", "revid": "1354930", "url": "https://it.wikipedia.org/wiki?curid=8941454", "title": "Caleb Fairly", "text": ""}
{"id": "8941455", "revid": "287204", "url": "https://it.wikipedia.org/wiki?curid=8941455", "title": "Capi esecutivi delle Isole Falkland", "text": "Il capo esecutivo delle Isole Falkland (in lingua inglese Chief Executive of the Falkland Islands ed in lingua spagnola Jefe del Ejecutivo de las Islas Malvinas) \u00e8 il capo del governo delle Isole Falkland.\nDal 2016 \u00e8 Barry Rowland.\nStoria.\nDopo la guerra delle Falkland nel 1982, Lord Shackleton ha pubblicato un rapporto sul governo delle Isole Falkland e ha raccomandato gli ammodernamenti, inclusa la creazione del capo esecutivo. Nel 1983, David G. P. Taylor \u00e8 diventato il primo capo esecutivo delle Isole Falkland. Nel 1985 \u00e8 entrata in vigore la Costituzione delle Isole Malvinas che ha definito formalmente il ruolo ed i poteri del Capo Esecutivo.\nFunzioni.\nIl Capo Esecutivo \u00e8 una figura governativa di servizio civile, nominata dal governatore su proposta del consiglio esecutivo. Il Consiglio Esecutivo fa la sua selezione attraverso il comitato ed il Capo Esecutivo ha la carica politica di tre anni, che pu\u00f2 essere prorogato di altri due anni su richiesta del Consiglio Esecutivo.\nAi sensi della sezione 83 della costituzione, il capo esecutivo \u00e8 ufficialmente il capo del governo sulle isole e il governatore pu\u00f2 delegare alcuni dei poteri del suo ufficio al capo dell'esecutivo. Ci\u00f2 significa che il Capo Esecutivo diventa il capo del governo delle isole in un ruolo simile a quello del primo ministro nei paesi che utilizzano il sistema di Westminster. In questo ruolo, il Capo Esecutivo \u00e8 responsabile dell'attuazione delle decisioni in tutto il governo e la gestione efficiente ed efficace del governo. Ci\u00f2 include la generazione e l'analisi della strategia e delle opzioni politiche per l'esame dell'Assemblea legislativa.\nIl Capo Esecutivo \u00e8 un membro \"ex officio\" dell'Assemblea Legislativa, del Consiglio Esecutivo e del Comitato Consultivo sulle Prerogative della Grazia, e funge anche da ufficiale di Stanley durante le elezioni generali."}
{"id": "8941456", "revid": "585241", "url": "https://it.wikipedia.org/wiki?curid=8941456", "title": "Bija (concetto)", "text": ""}
{"id": "8941457", "revid": "287204", "url": "https://it.wikipedia.org/wiki?curid=8941457", "title": "David S. Palmer Arena", "text": "La David S. Palmer Arena \u00e8 un impianto sportivo polivalente statunitense, situato a Danville, in Illinois.\nViene utilizzato soprattutto per l'hockey su ghiaccio: ospita gli incontri casalinghi degli Eastern Illinois Panthers, squadra della Eastern Illinois University, e - dal 2021 - dei Vermilion County Bobcats, squadra professionistica della Southern Professional Hockey League. In precedenza avevano usato l'arena sia i Danville Dashers originali (1981-1986) che i Danville Dashers iscritti in Federal Hockey League (2011-2020), ma anche i Danville Fighting Saints della AAHL oltrech\u00e9 diverse squadre giovanili.\nHa ospitato anche incontri di indoor football (i Danville Demolition nella stagione 2007 della American Indoor Football) e pallacanestro (i Danville RiverHawks nella stagione 2015-2016 della Premier Basketball League).\nLo stadio pu\u00f2 ospitare 2.350 persone per gli eventi sportivi, ma la capienza sale a 4.750 per gli eventi musicali."}
{"id": "8941458", "revid": "628767", "url": "https://it.wikipedia.org/wiki?curid=8941458", "title": "Chiesa dei Santi Giovanni Battista e Giovanni Evangelista (Vilnius)", "text": "La chiesa dei Santi Giovanni Battista e Giovanni Evangelista () si trova nella citt\u00e0 vecchia di Vilnius, la capitale della Lituania e rientra nel complesso architettonico dell'Universit\u00e0 di Vilnius. Sin da quando era operativa la scuola dei Gesuiti, professori e studenti pregavano qui e i teologi di Vilnius erano soliti tenere sermoni. La piazza antistante ha ospitato nei secoli spettacoli ed eventi storici, tra cui il saluto ai nuovi sovrani.\nStoria.\nLa chiesa, dedicata sia a San Giovanni Battista che a San Giovanni Evangelista, fu realizzata nel 1388-1426 e ricostruita nei secoli XVI e XVII. La torre, separata dalla struttura centrale, risale al XVI secolo. Dopo l'incendio del 1737, tra il 1738 e il 1748, l'architetto Johann Christoph Glaubitz ricostru\u00ec completamente l'edificio in stile tardo barocco. Durante la ricostruzione del 1827-1828, l'architetto Karol Podczaszynski soppresse la maggior parte dei sontuosi interni barocchi: mentre quasi 3.000 carri pieni di porzioni degli altari, di sculture e di stucchi giungevano in una destinazione per riutilizzare il materiale adoperato nella costruzione, tale sorte non tocc\u00f2 le cappelle, se non in maniera minore. Durante la prima occupazione sovietica la chiesa fu chiusa e gravemente danneggiata. Durante la parentesi nazista, il reverendo Alfonsas Lipni\u016bnas, in seguito imprigionato dai nazisti nel campo di concentramento di Stutthof dove mor\u00ec, pronunci\u00f2 sermoni volti ad aizzare la popolazione contro i tedeschi nella chiesa. Nel 1979 \u00e8 stato fondato in loco un museo universitario, mentre nel 1991 la chiesa \u00e8 stata restituita ai suoi parrocchiani. Durante la sua visita in Lituania nel 1993, papa Giovanni Paolo II tenne un incontro con alcuni intellettuali nell'edificio religioso: oggi ospita talvolta concerti.\nArchitettura.\nLa disposizione della chiesa dei Santi Giovanni riflette ancora la sua struttura gotica originale: si tratta di una chiesa a sala di 28 x 69 metri con tre navate e sette cappelle asimmetriche. La torre, composta da 5 porzioni gradualmente decrescenti, \u00e8 l'edificio pi\u00f9 alto del centro storico di Vilnius (69 metri). Il fulcro centrale dell'interno della chiesa \u00e8 una composizione di 10 altari non connessi del presbiterio, unici per le loro caratteristiche estetiche in Lituania e nei Paesi baltici (prima dei lavori di demolizione di Pdczaszynski se ne contavano 22 altari tra presbiterio e navate). Gli altari sono posizionati a semicerchio, su piani e livelli variabili, e la luce li illumina attraverso le finestre gotiche del presbiterio. Sono abbondantemente decorate con dipinti e sculture. L'organo della chiesa era il pi\u00f9 famoso della Lituania, ma in epoca sovietica fu distrutto: oggi, grazie a un attento lavoro degli studiosi, \u00e8 stato restaurato cercando di riproporre lo schema originale. Nella navata centrale ai pilastri si trovano 18 sculture, 12 delle quali rappresentano vari santi che portano il nome di Giovanni. Tutti gli affreschi della chiesa risalgono al XVIII secolo e sono stati scoperti e restaurati negli anni '70. La chiesa contiene molti monumenti commemorativi dedicati tra gli altri a Konstantinas Sirvydas (scultura realizzata da Juozas K\u0117dainis nel 1979), Adam Mickiewicz (Piotr Stryjenski e Marceli Gujski, 1899) e Simonas Daukantas (Gediminas Jok\u016bbonis, 1979)."}
{"id": "8941473", "revid": "92723", "url": "https://it.wikipedia.org/wiki?curid=8941473", "title": "Cattedrale Alexander Nevsky (Tbilisi)", "text": "La Cattedrale militare Aleksandr Nevskij di Tbilisi (in georgiano: \u10e2\u10e4\u10d8\u10da\u10d8\u10e1\u10d8\u10e1 \u10e1\u10d0\u10db\u10ee\u10d4\u10d3\u10e0\u10dd \u10e2\u10d0\u10eb\u10d0\u10e0\u10d8, \"tp'ilisis samkhedro tadzari\"; ), \u00e8 stata una cattedrale ortodossa di Tbilisi (chiamata all'epoca Tiflis), nell'odierna Georgia. Fu costruita durante il dominio imperiale russo nel 1871-1872 e 1889-1897, e demolita dalle autorit\u00e0 sovietiche nel 1930.\nLo stile della cattedrale divenne un modello per l'emergente stile neo-bizantino ben prima che la cattedrale venisse completata.\nStoria.\nLa cattedrale fu eretta per commemorare la vittoria russa nella guerra caucasica contro i popoli delle montagne del Caucaso settentrionale e prese il nome dal santo russo medievale Aleksandr Nevskij. Inizialmente fu sostenuta dal cappellano capo dell'esercito caucasico Sergej Gumilevskij, dal governatore militare conte \u0160eremetev e dal granduca Michail Nikolaevi\u010d.\nNel 1865 si tenne un concorso di architettura per la cattedrale; il governo ne chiese l'esecuzione in stile \"grandioso e magnifico\" e che ospitasse fino a 2000 fedeli nella chiesa superiore (estiva). Tuttavia, i fondi stanziati per il progetto, anche con la fornitura di continue donazioni private, erano insufficienti a questi scopi. Sebbene il consiglio avesse assegnato il primo premio a una collaborazione congiunta di Viktor Schroeter e Andrej Huhn, il loro progetto a otto cupole venne rifiutato a causa del costo elevato. Alla fine il consiglio scelse il progetto pi\u00f9 semplice di David Ivanovi\u010d Grimm. Grimm riutilizz\u00f2 un motivo a croce inventato da Roman Kuzmin', con quattro absidi simmetriche strettamente fuse nel volume principale (a differenza del prototipo di Hagia Sophia con solo due absidi principali); tuttavia, la sua versione fu estesa verticalmente, allontanandosi radicalmente dalle forme appiattite dei primi templi bizantini. La composizione di base della cattedrale di Tbilisi divenne un modello per l'emergente stile bizantino molto prima del suo completamento.\nLa costruzione della cattedrale fu avviata sei anni dopo, il 16 aprile 1871, nella parte superiore del Giardino di Alessandro in Piazza Gunibskij (in seguito nota come Piazza Sobornyj, ora parte del Viale Rustaveli). Tuttavia, meno di un anno dopo fu sospesa a tempo indeterminato. La costruzione riprese nel 1889; nell'aprile 1891 i muratori terminarono i lavori di fondazione e procedettero alla muratura. 32 anni dopo il concorso del 1865, il 21 maggio 1897, la cattedrale fu consacrata dall'esarca Vladimir di Georgia. Grimm mor\u00ec l'anno successivo.\nLa cattedrale, alta 40 metri e con una cupola di 13 metri, fu costruita per essere la pi\u00f9 grande della regione del Caucaso. L'opera d'arte interna era ispirata dalla cattedrale di Cristo Salvatore recentemente completata a Mosca e dalla cattedrale di San Vladimiro a Kiev. Le icone erano basate su prototipi di F\u00ebdor Bruni e Viktor Vasnecov.\nLa cattedrale fu amministrata dall'esarcato della Georgia fino al 1917 quando pass\u00f2 al Patriarcato georgiano ortodosso autocefalo recentemente ripristinato. Nel febbraio 1921, il suo cimitero divenne un luogo di sepoltura per i cadetti della scuola militare georgiana caduti nei combattimenti con l'Armata Rossa sovietica. Nel 1930, la cattedrale fu demolita dal governo sovietico per costruire al suo posto la Camera del governo della RSS Georgiana (in seguito sede del Parlamento della Georgia)."}
{"id": "8941474", "revid": "702184", "url": "https://it.wikipedia.org/wiki?curid=8941474", "title": "Andrea Crisanti", "text": ""}
{"id": "8941478", "revid": "22475", "url": "https://it.wikipedia.org/wiki?curid=8941478", "title": "Fritziana", "text": "Fritziana \u00e8 un genere di anfibi della famiglia Hemiphractidae.\nDistribuzione e habitat.\nIl genere \u00e8 presente sulle montagne e nelle adiacenti pianure costiere del Brasile sudorientale.\nTassonomia.\nIl genere include le seguenti specie:"}
{"id": "8941480", "revid": "1941276", "url": "https://it.wikipedia.org/wiki?curid=8941480", "title": "Drunk (and I Don't Wanna Go Home", "text": ""}
{"id": "8941481", "revid": "478814", "url": "https://it.wikipedia.org/wiki?curid=8941481", "title": "Daniel Masur", "text": "Attivo in prevalenza nei circuiti Challenger e ITF, i suoi migliori ranking ATP sono stati la 158\u00aa posizione in doppio raggiunta nel febbraio 2021 e la 181\u00aa in singolare del gennaio 2022. Ha debuttato in doppio nella squadra tedesca di Coppa Davis nel 2016.\nCarriera.\nJuniores.\nDa juniores vince 5 tornei dell'ITF Junior Circuit in singolare e 5 in doppio. Nel luglio 2012 raggiunge la 13\u00aa posizione nel ranking mondiale di categoria. Nel settembre successivo disputa la semifinale di doppio agli US Open juniores in coppia con Maximilian Marterer e viene sconfitto in due set da Nick Kyrgios / Jordan Thompson.\nProfessionismo.\nEsordisce tra i professionisti con una wild card nel luglio 2011 al Challenger di Dortmund e viene sconfitto al primo turno sia in singolare che in doppio. Al suo secondo torneo, nel giugno 2013 al Futures Germany F5 dell'ITF Men's Circuit, si impone al primo turno in singolare prima di uscire al secondo turno; nello stesso torneo conquista il primo titolo in doppio in coppia con Nils Langer. Ne conquista altri 4 in doppio nel 2014, mentre il primo titolo Futures in singolare \u00e8 del luglio 2014 al Belgium F6, quando batte in finale in tre set Dimitar Grabul. Quell'anno vince in singolare anche i Futures Spain F28 e Kuwait F2, grazie ai quali chiude l'anno nella top 500. All'inizio del 2015 non ottiene risultati di rilievo e compie i maggiori progressi nella seconda parte della stagione. In giugno vince il titolo in doppio all'ITF Futures Italy F15 e a fine agosto vince in singolare il torneo Germany F15. Alcuni discreti risultati in singolare nei Challenger di settembre lo portano al 350\u00ba posto del ranking.\nInizia il 2016 vincendo il Futures Germany F1 in singolare. In luglio fa il suo debutto nel tabellone principale di un torneo ATP in doppio ad Amburgo insieme a Cedrik-Marcel Stebe e viene eliminato al primo turno. In agosto raggiunge la semifinale in singolare al Challenger di Meerbusch, risultato che lo porta nella top 300. In settembre vince il primo trofeo Challenger in doppio ad Alphen aan den Rijn in coppia con Jan-Lennard Struff. La settimana dopo debutta anche in Coppa Davis in occasione della sfida che contrappone i tedeschi alla Polonia, viene schierato nell'incontro di doppio con Daniel Brands e perde al quinto set contro \u0141ukasz Kubot / Marcin Matkowski dopo essere stato in vantaggio di 2 set a 0. In novembre vince il secondo titolo Challenger in doppio a K\u014dbe insieme a Ante Pavi\u0107. La semifinale in singolare al Challenger di Toyota gli fa chiudere la stagione con il nuovo best ranking al 232\u00ba posto.\nL'esordio in singolare nel main draw di un torneo ATP avviene grazie a una wild card nel maggio 2017 a Monaco di Baviera e viene sconfitto al primo turno da Jan-Lennard Struff per 3-6, 4-6. A fine mese vince i suoi primi due incontri nelle qualificazioni di uno Slam al Roland Garros, in particolare al primo turno supera per la prima volta in carriera un top 100, il n\u00ba 97 Adam Pavl\u00e1sek; l'accesso al tabellone principale gli viene negato da Arthur De Greef, che vince in due set. Tre settimane dopo raggiunge il 203\u00ba posto nella classifica ATP in singolare, suo nuovo miglior ranking. In settembre supera per la prima volta le qualificazioni di un torneo ATP a San Pietroburgo sconfiggendo al primo incontro Teymuraz Gabashvili e al secondo Alexey Vatutin; al primo turno del main draw cede in tre set a Ri\u010dardas Berankis.\nAl debutto stagionale nel gennaio 2018, vince sia il torneo in singolare che quello in doppio al Futures Germany F1, saranno gli unici titoli vinti in stagione. A fine aprile torna nel cartellone principale dell'ATP 250 di Monaco di Baviera, questa volta dopo aver superato le qualificazioni, e al primo turno viene di nuovo eliminato da Struff. In luglio si qualifica anche ad Amburgo e vince il suo primo incontro in un tabellone ATP battendo in due set il n\u00ba 47 ATP Maximilian Marterer al primo turno; viene quindi eliminato da Diego Schwartzman. Nel corso dell'anno non supera mai i quarti di finale nei tornei Challenger.\nNel luglio 2019, al primo turno del torneo di doppio di Amburgo, Masur e il compagno Julian Lenz sconfiggono in tre set i fratelli Alexander e Mischa Zverev dopo aver salvato due match point, e vengono eliminati nel turno successivo. In settembre si aggiudica con Ruben Bemelmans il torneo di doppio al Challenger di Glasgow e verso fine anno il doppio al Maia Challenger con Andre Begemann, portandosi nella top 200 del ranking di specialit\u00e0. Nel 2020 vince solo un titolo ITF in doppio a Trento, mentre nei Challenger non va oltre due semifinali in doppio e due quarti di finale in singolare.\nNel febbraio 2021 vince a Quimper il suo quinto Challenger in doppio, ancora con Bemelmans, risultato che gli vale il miglior ranking al 158\u00ba posto. Vince il suo primo Challenger in singolare in carriera il 21 marzo successivo, quando si impone nella finale del Biella Indoor IV superando Matthias Bachinger con il punteggio di 6-3, 6-7, 7-5. In luglio supera le qualificazioni a Wimbledon e ritocca il miglior ranking anche in singolare, al 202\u00ba posto. Dopo aver vinto a settembre in coppia con Bemelmans il titolo in doppio al Challenger Biel/Bienne, a novembre batte Maxime Cressy in finale al Challenger di Eckental e a fine mese perde quella al Challenger di Bari contro Oscar Otte; il giorno dopo porta il suo miglior ranking ATP alla 183\u00aa posizione.\nStatistiche.\n\"Aggiornate al 27 dicembre 2021.\""}
{"id": "8941482", "revid": "599013", "url": "https://it.wikipedia.org/wiki?curid=8941482", "title": "\u00c9velyne Viens", "text": "Carriera.\nNazionale.\nViens viene convocata dalla Federcalcio canadese per vestire la maglia della nazionale femminile in occasione dell'edizione 2021 della SheBelieves Cup, debuttando il 18 febbraio, rilevando la pari ruolo Deanne Rose nell\u2019incontro perso per 1-0 con gli .. A disposizione del commissario tecnico Bev Priestman, nel torneo viene utilizzata in tutti i tre incontri giocati dalla sua nazionale, classificandosi al terzo posto. Da allora Priestman continua a darle fiducia, convocandola anche in due successive amichevoli, segnando la sua prima rete per il Canada il 9 aprile 2021, quella del parziale 2-0 contro il e aprendo le marcature nella vittoria per 2-0 con l' quattro giorni pi\u00f9 tardi."}
{"id": "8941483", "revid": "775372", "url": "https://it.wikipedia.org/wiki?curid=8941483", "title": "Capo esecutivo delle Isole Falkland", "text": ""}
{"id": "8941484", "revid": "61051", "url": "https://it.wikipedia.org/wiki?curid=8941484", "title": "Evelyne Viens", "text": ""}
{"id": "8941485", "revid": "827882", "url": "https://it.wikipedia.org/wiki?curid=8941485", "title": "Robotnik (giornale)", "text": ""}
{"id": "8941486", "revid": "5695", "url": "https://it.wikipedia.org/wiki?curid=8941486", "title": "The Alarm Clocks", "text": "The Alarm Clocks \u00e8 un gruppo musicale garage rock fondato nel 1965.\nStoria.\nNei primi anni sessanta il chitarrista Bruce Boehm, il batterista Tim Douglas e il bassista Jeff Suveges, all'epoca adolescenti, formarono il gruppo \"The Perceptions\" con il quale registrarono alcuni brani in modo amatoriale nel seminterrato di casa di uno di loro. Boehm lasci\u00f2 presto il gruppo e, dopo un breve periodo in una band chiamata \"Night People\", form\u00f2 a Parma, in Ohio, gli Alarm Clocks, con il batterista Bill Schwark e lo stesso Pierce.\nNel 1966 riuscirono a registrare in uno studio due brani, \"\"Yeah!\" e \"No Reason to Complain\"\" che vennero autopubblicati come singolo dalla loro etichetta, denominata Awake Records, e un mese dopo registrarono in una sola sessione, una demo in uno studio professionale, il Sound Ideas Recording Studios. Il gruppo si sciolse nel 1967 quando il chitarrista Boehm lasci\u00f2 la band per lavorare su un mercantile navale. Boehm avrebbe voluto riformare il gruppo quando poco dopo ritorn\u00f2 a casa ma venne arruolato e prest\u00f2 servizio per 14 mesi in Vietnam. Quando torn\u00f2 dalla guerra gli altri ex membri del gruppo avevano gi\u00e0 riformato un altro gruppo, The Damnation of Adam Blessing. Nonostante la breve carriera, il singolo riscosse nel tempo un certo successo fra gli appassionati collezionisti di garage band diventando un oggetto molto ricercato. Entrambi i brani del singolo comparvero nel 1983 nella compilation \"Back from the Grave\" della Crypt Records e questo port\u00f2 a una riscoperta della band.\nI due brani del singolo, insieme al demo tape della loro esibizione dal vivo, oltre a tre brani della precedente band di Boehm, The Perceptions, costituirono l'album \"Yeah!\", che fu pubblicato da Norton Records nel 2000.\nIl gruppo si riform\u00f2 nel 2006 con tutti i membri originali e un quarto nuovo membro, il chitarrista Tom Fallon, e tenne dei concerti in alcuni festival; lo stesso anno venne registrato in due giorni un nuovo album nello studio casalingo di Freddy Fortune nel Michigan e venne pubblicato dalla Norton Records con il titolo \"The Time Has Come\".\nInfluenza culturale.\nIl comico Patton Oswalt ha reso omaggio alla band nominando il suo speciale trasmesso da Comedy Central nel 2004 con il titolo del loro brano \"No Reason to Complain\" e presentando brani del gruppo come introduzione musicale dello spettacolo."}
{"id": "8941488", "revid": "827882", "url": "https://it.wikipedia.org/wiki?curid=8941488", "title": "Robotnik (giornale polacco)", "text": ""}
{"id": "8941492", "revid": "1718925", "url": "https://it.wikipedia.org/wiki?curid=8941492", "title": "Mizuchi", "text": "Il Mizuchi \u00e8 un tipo di drago giapponese o creatura leggendaria simile a un serpente, che si trova nell'habitat acquatico o altrimenti collegato all'acqua. Alcuni commentatori hanno percepito che fosse una divinit\u00e0 dell'acqua. \u00c8 descritto nell'antica pseudo-cronaca \"Nihon shoki\" e in una poesia di \"Man'y\u014dsh\u016b\".\nEtimologia.\nNei tempi antichi si pronunciava \"mi-tsu-chi\", composizione di \"mi\", \"acqua\"; \"tsu\", particella che significa \"di\" e del suffisso \"chi\", \"spirito\", ossia \"spirito dell'acqua\".\nRappresentazione dei caratteri cinesi.\n\"Mizuchi\" \u00e8 anche la traslitterazione giapponese di diversi glifi cinesi, ogni glifo rappresenta presumibilmente un tipo di drago cinese: il cinese ji\u0101ol\u00f3ng corrisponde al o \"drago a 4 zampe\", il cinese q\u00edul\u00f3ng al o o \"drago senza corna\" e il cinese ch\u012bl\u00f3ng al o \"drago giallo\".\nF.J. Daniels avverte che per okami (\u9f97) e \"mizuchi\" \"non \u00e8 sicuro dedurre le loro forme dai caratteri cinesi loro assegnati\". Kunio Yanagita ha anche sottolineato che mentre l'uso di caratteri come \u866c pu\u00f2 suggerire un essere simile a un serpente, va sottolineato che il \"mizuchi\" significa \"spirito dell'acqua\".\nPrimi riferimenti.\nL'antica cronaca \"Nihongi\" contiene riferimenti a \"mizuchi.\" Sotto il 67 \u00b0 anno del regno dell'imperatore Nintoku (convenzionalmente datato 379 d.C.), si dice che nella provincia centrale di Kibi, in un bivio sul fiume , vecchio nome del fiume Takahashi nella Prefettura di Okayama), un grande serpente d'acqua o drago abitava e respirava o vomitava il suo veleno, avvelenando e uccidendo molti passanti.\nQuesto \"mizuchi\" fu sterminato da un uomo di nome , antenato del clan . Si avvicin\u00f2 alla pozza del fiume, lanci\u00f2 tre zucche che galleggiarono sulla superficie dell'acqua e sfid\u00f2 la bestia a far affondare queste zucche, minacciando di ucciderlo se fallisse. La bestia si trasform\u00f2 in un cervo e cerc\u00f2 senza successo di affondarlo, per cui l'uomo uccise il mostro. La storia continua dicendo: \"...Cerc\u00f2 inoltre i compagni del drago d'acqua. Ora la trib\u00f9 di tutti i draghi d'acqua riempiva una caverna sul fondo della piscina. Li uccise tutti e l'acqua del fiume si trasform\u00f2 in sangue. Quindi quell'acqua fu chiamata la pozza di Agatamori \". \nAnche un dio del fiume riportato in Nintoku 11 (presumibilmente nel 323 d.C.) \u00e8 considerato dai commentatori un mizuchi, a causa di circostanze parallele. In quell'anno la diga di Mamuta costruita lungo il fiume Yodo continuava a essere interrotta e l'Imperatore guidato da un sogno oracolare ordin\u00f2 che due uomini, Kowa-kubi della provincia di Musashi e Koromo-no-ko della provincia di Kawachi, venissero cercati e sacrificati al Dio del fiume o . Uno degli uomini, che resistette al sacrificio, utilizz\u00f2 la zucca galleggiante e sfid\u00f2 il Dio del fiume ad affondarla come prova per dimostrare che era veramente la volont\u00e0 divina che lo richiedeva come sacrificio. Venne un uragano e prov\u00f2, ma la zucca vol\u00f2 via, e cos\u00ec si era liberato dalla morte usando il suo ingegno. Sebbene il dio del fiume non sia chiamato \"mizuchi\" nella sorgente, Aston ha considerato il dio del fiume (Kawa-no-kami) e il \"mizuchi\" come equivalenti. \nVisser conclude, \"Da questo passo abbiamo imparato che in tempi antichi i sacrifici umani venivano fatti agli dei fluviali a forma di drago\". Michael Dylan Foster suggerisce che questo \u00e8 \" forse la prima apparizione documentata dello spirito dell'acqua che potrebbe diventare famosa in Giappone come la kappa\".\nUn mizuchi \u00e8 menzionato anche nel Man'y\u014dsh\u016b, l'antica raccolta di poesie giapponesi. La poesia tanka #3833 composta da Prince Sakaibe pu\u00f2 essere liberamente parafrasata per significare \"Potrei cavalcare una tigre per saltare sopra la Vecchia Baracca, verso la pozza verde, per abbattere il drago \"mizuchi\" l\u00ec, se solo avessi una spada in grado di fare proprio questo\".\nStudi folcloristici.\nPolymath Minakata Kumagusu, nel suo saggio afferma \"Anche nel nostro paese (Giappone), i vari serpenti che dimoravano vicino all'acqua ed erano temuti dalla gente sembravano essere stati chiamati \"mizuchi,\" o \"padroni dell'acqua\". Qui Minakata concorda con lo studioso del periodo Edo Motoori Norinaga che il \"-chi\" \u00e8 un suffisso onorifico che ha valenza di \"spirito\". \nCorruzione in kappa.\nMinakata ipotizz\u00f2 anche che in alcune parti del paese i \"mizuchi\" finissero per essere considerati creature del tipo \"kappa\". Questo perch\u00e9 le creature \"kappa\" sono conosciute localmente con molti nomi che suonano molto simili a \"mizuchi\", come \"mizushi\" (ex provincia di Noto, prefettura di Ishikawa), \"medochi\" (regione di Nanbu, parti di Iwate, Aomori, Akita), \"mintsuchi\" (Ezo, ora Hokkaid\u014d). \nInoltre, nella tradizione della provincia di Echigo (Prefettura di Niigata), si diceva che il kappa aborrisse la zucca da vino, che ricorda gli episodi di \"Nihon Shoki\" dove il dio del fiume o \"mizuchi\" viene sfidato a sommergere le zucche. Osservazioni simili sono fatte dai folcloristi Yanagita e Jun'ichiro Ishikawa. \nMinakata fu anche incoraggiato dal fatto che il serpente e il kappa (insieme alla suppon, tartaruga dal guscio molle) erano raggruppati come tre creature note per uccidere gli umani nell'acqua nel saggio di Asakawa Zen'an, \"Zen'an zuihitsu\" e ipotizzava che in passato esistesse una tradizione in cui i serpenti sacri che erano \"padroni del corpo d'acqua\" si sarebbero trasformati in forme umane e avrebbero causato il caos, ma termini come \"mizushi\" furono riservati ai genere kappa, mentre i termini per riferirsi ai \"padroni del corpo d'acqua\" come \"mizuchi sono\" stati dimenticati."}
{"id": "8941494", "revid": "125139169", "url": "https://it.wikipedia.org/wiki?curid=8941494", "title": "Gaetani di Pisa", "text": "Antica famiglia di origine Gota che la tradizione erudita medioevale vanta discendere dalla Gens romana Anicia, per il tramite dei Conti di Tuscolo. La linea della famiglia Gaetani, o Caetani, di Pisa, la cui comunanza con la stirpe dei Caetani di Anagni e di Sermoneta non \u00e8 suffragata da fonti storiche certe ma che non si esclude risalire ad unico ceppo comune , \u00e8 stata fondata da Ugone, che sarebbe figlio di Docibile, duca di Gaeta (l'antica Caieta). Lo stemma dei Duchi di Gaeta viene infatti posto in rilievo nello stemma gentilizio dei Gaetani di Pisa e Sicilia accanto a quello dei Caetani di Anagni e ai pali d'Aragona, concessi da Papa Pasquale II nel 1113 a Gherardo Gaetani per la battaglia delle Baleari . Ugone ebbe in feudo il castello e la Contea di Terriccio nel 962 dall'Imperatore Ottone I e si spos\u00f2 con Teodora di Tivoli, figlia di Pier Leone Signore di Tivoli, la quale port\u00f2 in dote la Torre sull'isola Tiberina di Roma, poi ceduta al ramo romano dei Caetani sotto Papa Bonifacio VIII. I Gaetani di Pisa facevano parte di quella ristretta cerchia di famiglie consolari che esercitarono il potere nella Repubblica di Pisa nel XII e XIII secolo. Furono pi\u00f9 volte banditi perch\u00e9 tra i pochi a dichiarare la loro adesione al guelfismo (cfr. https://siusa.archivi.beniculturali.it/cgi-bin/pagina.pl?TipoPag=prodfamiglia&amp;Chiave=28568). Le fonti documentali (cfr \"Pisa nei secoli XI e XII\" di Gabriella Rossetti, 1979) attestano come Patrizio di Pisa all'inizio dell'XI secolo il figlio di Ugone, Teperto, probabilmente morto intorno al 1040. Da costui nacquero tre figli: Dodo, Conte di Terriccio, che acquista il 6\u00a0luglio 1051 un feudo presso la fossa Cuccia, vicino Pisa, da Bernardo da Caprona; Ugone, che dona alla Cattedrale di Pisa il 31 gennaio 1066 il feudo di Casale Asclo e alla Chiesa dei Santi Maria, Michele, Benedetto e Gorgonio il feudo di Prato Inceso; e Giovanni (vivente 1083-1098) che fu Capitano generale dei Pisani e dei Genovesi col Re Alfonso VI di Castiglia, all'assedio di Toledo nel 1085 (cfr anche Delle Famiglie Pisane vol. 1 di Raffaello Roncioni, 1974). Da quest'ultimo Giovanni, discenderebbe per il tramite del figlio Crescenzio, il Cardinale Giovanni Gaetani, eletto Papa il 24 gennaio 1118 con il nome di Gelasio II, e che non a caso consacra nello stesso anno la cattedrale di Pisa, iniziata a costruire con la decima del bottino dei Gaetani nella conquista delle Baleari. Dal primogenito Dodo - la cui residenza era situata sul lungarno, nell'area contigua all'attuale piazza Carrara, dove ancor oggi si vede una torre, detta \u201cdei Dodi\u201d, e anche \u201cdei Gaetani\u201d o \"\"de Cantone\"\u201c, eretta nel XII secolo e inglobata a fine Cinquecento nel Palazzo Granducale (poi Palazzo Reale) - nacquero tre figli che diedero origine a tre distinte famiglie pisane: Ugone, Conte di Terriccio, Comandante dei pisani in Terra Santa durante la Prima Crociata, secondo la \"Chronica Iuliani Petri Toletani\", e che risulta preso prigioniero in una battaglia contro i Lucchesi l'11 giugno 1104; Teperto, da cui discese la nobile famiglia pisana dei Dodi; e Gusmaro, da cui discese la nobile famiglia pisana dei Gusmari (cfr https://www.treccani.it/enciclopedia/ranieri-gaetani_(Dizionario-Biografico)/). Ugone, Capitano dei Pisani nella Prima Crociata, fu il padre di Gherardo, Conte di Terriccio, personaggio influentissimo nella Pisa medioevale e definito \"Pater Patriae\", Capitano generale dei pisani per la spedizione in Sardegna nel 1108 e per la spedizione nelle Baleari del 1113, per le quali il Pontefice Pasquale II lo invest\u00ec del titolo di Conte d'Oriseo (o Oriseto, oggi il comune di Orosei in Sardegna. cfr Giuseppe Manno, Storia di Sardegna, p. 130 e \"Cronologia dell'antichissima, e nobilissima famiglia de' Gaetani di Pisa\" di Pietro Farulli nel 1723, pag. 8 e Della Marra pag.185) per la riconquista della Sardegna e gli orn\u00f2 lo stemma dei pali rossi in campo d'oro d'Aragona (cfr Calendario d'oro del 1899, pag 173.) per la riconquista delle Isole Baleari. Egli svolse altres\u00ec il ruolo di Console di Pisa nel 1121,1130,1135 e 1137, e risulta combattere nel 1137 contro Re Ruggero II di Sicilia nelle Baleari. A lui si deve la costruzione e i preziosi affreschi della chiesa pisana di San Giovanni \"al Gaetano\", probabilmente costruita nel 1139/1140, che lui e la moglie Druda, figlia di Mosco, donarono al capitolo del Duomo di Pisa (cfr. Gelasio Caetani, \"Caietanorum genealogia\"). Gherardo ebbe cinque figli: Marzucco, Console di Pisa nel 1153 e nel 1163; Pellegrino, gi\u00e0 defunto nel 1167; Ranieri \"de Gaetano\" , fra i pi\u00f9 celebri esponenti dei Gaetani di Pisa, Console di Pisa nel 1164 e Ambasciatore di Pisa presso l'Imperatore Federico I Barbarossa nel 1162 e presso l'Imperatore d'Oriente, Isacco Angelo Comneno nel 1192, Podest\u00e0 di Firenze nel 1195 (cfr https://www.treccani.it/enciclopedia/ranieri-gaetani_(Dizionario-Biografico)/); Galgano, canonico della cattedrale pisana, fra il 1171 e il 1195; e Cercone (detto Gaetano), attestato fra il 1186 e la fine del secolo. Da Cercone detto Gaetano, nacque Giacomo (forse chiamato Iacopo \"Buffalmacco, cfr Enciplopeida Treccani) e da costui nacquero Antonella, che spos\u00f2 Oddone Colonna, Signore di Zagaloro e Patrizio Romano; e Giovanni, che eredita tutti i possedimenti della domus Gaetani, divenendo Conte d'Oriseo, Terriccio e Pomaya, Signore di Lajatico, Orciatico, Orciano, Pietracassia, Agnano, Fabbrica di Pisa e Riccio, attestato fino al 1257. Costui ebbe come figli dal matrimonio con Brigida Visconti dei Giudici di Gallura - figlia di Ubaldo I Visconti, Governatore di Cagliari e sorella dell'Arcivescovo di Pisa e Primate di Sardegna, Federico Visconti - Giacomo (o Iacopo) e Oddone Gaetani. Quest'ultimo raggiunse un'enorme influenza politica ed economica, divenendo il banchiere di Re Carlo d'Angi\u00f2 di Napoli e di Papa Bonifacio VIII, Benedetto Caetani di Anagni. Proprio il Papa Caetani, indica come propri \"familiaris\", ospitati stabilmente nel Palazzo del Laterano a Roma, Oddone e i suoi due figli, Giacomo (o Iacopo) e Benedetto, chiamato cos\u00ec in onore del Papa (vedi Oddone Gaetani in Enciclopedia Treccani: https://www.treccani.it/enciclopedia/oddone-gaetani_%28Dizionario-Biografico%29/) e da lui nominato Arciprete della Cattedrale di Pisa nel 1295. Una terza figlia fu Brigida Gaetani, Patrizia di Pisa che spos\u00f2 nel 1330 Duccio della Gherardesca, Conte di Castagneto, figlio del Conte Niccol\u00f2 della Gherardesca di Castagneto e di Dea della Gherardesca. Bonifacio VIII concesse infine al primogenito del parente Oddone, Giacomo, la licenza della raccolta delle decime papali in Germania, Ungheria, Boemia, Polonia e Moravia oltre che nei territori pisani, alla famosa \"Societas Benedicta\" dei Gaetani, una delle pi\u00f9 importanti banche presenti a Roma nel XIV secolo. Dopo la fine del pontificato Caetani, Giacomo Gaetani, detto Sciarra, (cfr. Vita del pontefice Gelasio II Di Pandulphus Pisanus.) si ritir\u00f2 nella propria fortezza di Pietracassia, una delle pi\u00f9 imponenti fortezze toscane di quell'epoca, da dove fu in guerra fino al 1317 con la citt\u00e0 natale Pisa, che lo aveva bandito nel 1306 per l'alleanza con i sovrani Angioini. Giacomo rivest\u00ec quindi i titoli aviti di Conte d'Oriseo, Terriccio, Pomaya, Signore di Lajatico, Orciano, Pietracassia, Fabbrica di Pisa, Roccamandolfi, Castelpizzuto e Riccio, Capitan Generale della Repubblica di Pisa (Su Oddone e Giacomo cfr. Mauro Ronzani, \"Gaetani, Oddone\", in \"Dizionario Biografico degli Italiani\", LI, Roma, Istituto della Enciclopedia Italiana, 1998; Gelasio Caetani, \"Caietanorum genealogia\" e Discorsi delle famiglie nobili del Regno di Napoli del signor Carlo De Lellis. Pag.91). Dal matrimonio di Giacomo con Caterina Appiano dei Conti di Piombino e Podest\u00e0 di Pisa, nacquero: Filippo, Conte di Terriccio e Pomaya, da cui discesero i Gaetani del Cassaro; Andreotto, Conte d'Oriseo, da cui discesero i Gaetani di Naro e Caltanissetta; Benedetto, da cui discesero i Gaetani, Patrizi di Pisa; e Brigida, sposata con Anselmo Burgundione, Conte di Capraia. Di incerta collocazione risulta invece Corrado Gaetani di Pisa, Vicer\u00e8 di Sicilia dal 1246 al 1256, che spos\u00f2 la figlia dell'Imperatore Federico II di Svevia, Costanza Hohenstaufen (cfr \"Cronologia dell'antichissima, e nobilissima famiglia de' Gaetani di Pisa\" di Pietro Farulli nel 1723, pag. 8).\nGaetani del Cassaro e di Sortino:\nRamo discendente dal suddetto Filippo Gaetani, Conte di Terriccio e Pomaya, Signore di Lajatico, Orciano e Pietracassia, che prese in moglie Corsilia di Panico, figlia del Conte di Panico, nella seconda met\u00e0 del XIV secolo. Da questa unione nacque Stefano Gaetani, Conte di Terriccio e Pomaya, Signore di Lajatico, Orciano e Pietracassia, a sua volta padre di Pietro Gaetani (morto nel 1459), che vendette i castelli di Pomaya, Lajatico, Orciano e Pietracassa ai fiorentini nel 1405 (vedi: https://commons.m.wikimedia.org/wiki/File:Lajatico,_castello,_lapide_restauri_1939.JPG e cfr. Memorie delle famiglie nobili delle province meridionali d'Italia, Volume 2 del conte Berardo Candida-Gonzaga pag.34) e si trasfer\u00ec nel 1417 in Sicilia. Ivi fu nominato dal Re Alfonso V d\u2019Aragona, di cui era il Banchiere, Mastro Razionale del Real patrimonio del Regno di Sicilia, Presidente del Regno di Sicilia nel 1449. Egli acquist\u00f2 poi le Baronie di Chiaramonte, Dirillo, Calatabiano e Tripi con alta e bassa giurisdizione civile e criminale da Federico Ventimiglia di Geraci il 25 agosto 1451. Mor\u00ec nel 1459 (Testamento presso il notaio Niccol\u00f2 di Aprea di Palermo). Secondo alcune fonti (in particolare vedi p.12 della \"Cronologia dell'antichissima, e nobilissima famiglia de' Gaetani di Pisa\" di Pietro Farulli nel 1723), Pietro spos\u00f2 la terzogenita del Signore di Sermoneta e Piombino, Onorato Caetani. Ci\u00f2 costituirebbe un ulteriore legame di parentela tra il ramo laziale e quello siciliano. Da lui nacquero Guidone, Maestro Portulano del Regno nel 1479, Barone di Calatabiano, Chiaramonte e Dirillo, il quale acquist\u00f2 poi da Giovan Ferdinando d'Heredia la Signoria di Sortino, di cui venne investito Barone il 30 gennaio 1478; e Bernab\u00f2, Barone di Tripi e Sant'Andrea, Signore di Vicari e Castronovo, Vicario, Consigliere e Gran Carmelengo di Re Ferdinando II d'Aragona, detto il Cattolico, nel 1479 e che mor\u00ec senza eredi nel 1489. Il primogenito Guidone, si spos\u00f2 invece con Lucrezia Barrese di Militello, figlia del Barone Abbo di Militello, Maestro Giustiziero e Gran Carmelengo del Regno, e di Marchesa d'Alagona, ed ebbe come erede Pietro, Barone di Sortino, Calatabiano, Chiaramonte, Dirillo, Tripi e Sant'Andrea, Signore di Castronovo, investito per donazione paterna il 28 agosto 1481. Pietro si spos\u00f2 con Maria d'Alagona di Palizzolo, nipote di uno dei pi\u00f9 influenti personaggi del Regno di Sicilia, Blasco d'Alagona, Vicario del Regno ed ebbe come figlio Guidone, investito dei feudi paterni il 12 agosto 1502 e sposato con Anna Staiti di Casalotto, figlia di Giovan Enrico, Barone di Casalotto e Bomina. Da tale unione deriv\u00f2 Pietro, Barone di Sortino, Calatabiano, Chiaramonte, Dirillo, Tripi e Sant'Andrea, Signore di Castronovo, investito il 2 dicembre 1504, e dei feudi materni di Bamina e Casalotto, il 17 dicembre 1559. Avendo sposato Margherita Siragusa Spadafora del Cassaro, figlia del Barone del Cassaro, Pietro Gaetani venne inoltre investito maritali nomine Barone del Cassaro, il 14 gennaio 1515. Mor\u00ec nel 1564 e gli successe il figlio Cesare, Barone del Cassaro alla morte della madre, investito il 10 dicembre 1543, Barone di Sortino, Calatabiano, Chiaramonte, Dirillo, Tripi, Bamina, Casalotto e Sant'Andrea, Signore di Castronovo, investito il 4 settembre 1564. Questi si spos\u00f2 con Antonia Del Bosco e Alliata di Baida, figlia di Francesco Del Bosco, Barone di Baida, Vicari, Misilmeri, e di Violante Alliata e La Grua di Castellamare, da cui ebbero figlio Pietro, Barone del Cassaro,di Sortino, Calatabiano, Chiaramonte, Dirillo, Tripi, Bambina, Casalotto e Sant'Andrea, Signore di Castronovo, investito il 4 febbraio 1581. Dal suo matrimonio con Giovanna Moncada di Patern\u00f2, figlia del Principe Francesco Moncada e de Luna di Patern\u00f2 e di Caterina Pignatelli e Carafa di Borrello, nacque il primo Principe del Cassaro di casa Gaetani, Cesare Gaetani e Moncada, Pretore di Palermo nel 1604,1612,1622,1627, Vicario Generale e Pari del Regno nel 1606, Stratigoto di Messina, investito Marchese di Sortino, il 29 settembre 1602 da Re Filippo III di Spagna e Principe del Cassaro l'8 marzo 1631 da Re Filippo IV. Il Principe Cesare si spos\u00f2 con Anna del Carretto Tagliavia d'Aragona di Recalmuto, figlia del Conte Giovanni di Recalmuto e di Margherita Tagliavia d'Aragona dei Marchesi d'Avola, ed ebbero come figlia Topazia, che s'imparent\u00f2 con i Duchi Caetani di Sermoneta nel 1652, sposando Filippo II Caetani di Sermoneta, principe di Caserta, creando quello che finora rappresenta l'unico legame certo di parentela tra la famiglia romana e siciliana. I titoli furono tuttavia ereditati dal cugino di primo grado di Topazia, Luigi Gaetani e Bardi, Principe del Cassaro e Marchese di Sortino dal 26 aprile 1652, Barone di Calatabiano, Chiaramonte, Dirillo e Sant'Andrea, Signore di Castronovo in virt\u00f9 di un fidecommesso agnatizio maschile primogenitale che escludeva la cugina. Luigi spos\u00f2 Maddalena Strozzi, Marchesa di Antella, da cui ebbe figlio un nuovo Cesare, Principe del Cassaro, Marchese di Sortino, Barone di Ministeri, Casalotto, Sant'Andrea e Chiusa, investito il 12 luglio 1672. Dal matrimonio con la figlia del Principe di Camporeale, Giulia Beccadelli Bologna e Ventimiglia, Cesare Gaetani e Strozzi, ebbe figlio Pietro Gaetani e Beccadelli, Principe del Cassaro e Marchese di Sortino, investito il 28 agosto 1699, Governatore della Nobile Compagnia della Carit\u00e0 dei Bianchi di Palermo nel 1705, Capitano di Palermo nel 1722, Gentiluomo di Camera di Re Carlo III di Borbone delle Due Sicilie nel 1735. Spos\u00f2 Aloisa Lanza e Reggio di Trabia, figlia del Principe Ottavio di Trabia e di Lucrezia Reggio e Saladino dei Principi di Campofiorito, da cui nacquero gli ultimi due eredi di Casa Gaetani che segnarono l'estinzione del ramo dei Principi del Cassaro: Cesare Gaetani e Lanza, Principe del Cassaro e Marchese di Sortino, Barone di Ministeri, Casalotto, Sant'Andrea e Chiusa investito il 29 novembre 1750, Superiore della Compagnia della Carit\u00e0 nel 1765, Capitano Giustiziere di Palermo nel 1764,1765,1766, Pretore di Palermo nel 1773, che nacque a Siracusa nel 1718 e mor\u00ec a Palermo il 20 settembre 1773; e Ottavio, Principe del Cassaro nel 1773, Marchese di Sortino, Superiore della Compagnia della Carit\u00e0 di Palermo nel 1746, Pretore di Palermo il 21 settembre 1773 alla morte del fratello Cesare. Ottavio Gaetani riusc\u00ec a placare pacificamente una serie di rivolte scoppiate a Palermo grazie alla stima di cui godeva la famiglia Gaetani presso il popolo di Palermo (cfr: https://www.treccani.it/enciclopedia/ottavio-gaetani-e-lanza-principe-di-cassaro_(Dizionario-Biografico)/) Alla sua morte nel 1774, il titolo di Marchese di Sortino fu assegnato ai lontani cugini Gaetani di Lentini e il titolo di Principe del Cassaro agli Statella Gaetani [8], oggi confluiti nella famiglia Borghese di Roma.\nGaetani d'Oriseo:\nLa linea denominata Gaetani d'Oriseo \"(cfr. Calendario anno 1899, pag. 173 e \u201cOriseto\u201d in Memorie delle famiglie nobili delle province meridionali d'Italia, Volume 2 del conte Berardo Candida-Gonzaga pag.30)\", fiorita in Sicilia a Naro e Caltanissetta, deriva dal summenzionato Andreotto Gaetani, Conte d'Oriseo, figlio secondogenito di Giacomo Gaetani Sciarra e di Caterina Appiano di Piombino, nonch\u00e8 fratello di Filippo, Conte di Terricco, da cui discesero i Principi del Cassaro e Marchesi di Sortino. Il figlio Antonino, Conte d'Oriseo, si trasfer\u00ec a Catania nel 1360, dove era il banchiere del Re di Sicilia, Federico III d'Aragona nel 1372. Fece costruire la Cappella beneficio della Veronica nella Cattedrale di Catania, distrutta a seguito del terremoto del 1692. Venne riconosciuto Conte d'Oriseo e investito di molti feudi da Re Martino il giovane nel 1394 (cfr \"Cronologia dell'antichissima, e nobilissima famiglia de' Gaetani di Pisa\" di Pietro Farulli nel 1723). Egli prese in moglie Febronia Patern\u00f2, figlia del Barone Antonio Patern\u00f2, Patrizio di Catania e di Bianca Sigona e Castello, da cui ebbe figli Brigida, che spos\u00f2 il banchiere e patrizio pisano Filippo Alliata; e Berengario, Conte d'Oriseo, Stratigoto di Messina dal 1445 al 1449, Stendardiero del Regno di Sicilia, Capitano della Guardia di Re Alfonso d'Aragona, Generalissimo delle Guardie Reali nella conquista di Napoli nel 1442 e Castellano di Girgenti nel 1458. Berengario Gaetani e Patern\u00f2, si imparent\u00f2 con la pi\u00f9 importante famiglia siciliana dell'epoca, cugina degli stessi sovrani aragonesi, sposando nel 1451 Andreana Moncada di Patern\u00f2, figlia del Conte Guglielmo Raimondo V\u00a0Moncada Sfonellar d'Alagona e d'Aragona, Conte di Adern\u00f2 e Sclafani, Camerlengo e Consigliere Regio, Cavaliere dell\u2019Ordine della Banda Rossa dal 1454, Maestro Giustiziere del Regno di Sicilia, Capitano Generale delle armi del Regno di Sicilia dal 1458, Presidente del Regno di Sicilia dal 1462 al 1463, Vicer\u00e8 della Valle Beneventana, del Principato Ultra e della Capitanata, e di Diana Sanseverino e Capece dei Conti di Marsico. Berengario e Andreana diedero vita a Eleonora, sposata con Blasco Lancia e Moncada di Brolo, Barone di Brolo, Galati e Piraino; Angelo, Conte d'Oriseo, Castellano di Licata nel 1483, che spos\u00f2 la figlia del Barone Nicol\u00f2 La Rocca di San Michele da cui non ebbe prole; e Simone, Conte d'Oriseo per successione al fratello Angelo, Senatore di Catania e Regio Cavaliere, che si cas\u00f2 con Altadonna Bonajuto Alliata e Branciforte di Melilli, Patrizia Pisana, figlia di Giovanni Capitano di Lentini e Barone di Melilli e di Giovannella Alliata e Branciforte della Motta. Va notato che anche dopo diverse generazioni dal trasferimento in Sicilia, le numerose famiglie patrizie pisane presenti sull'Isola continuavano a imparentarsi tra loro e a gestire insieme i \"banchi\" di cui avevamo succursali a Pisa, citt\u00e0 in cui mantenevano verosimilmente una presenza frequente. Fra queste gli Alliata, con cui i Gaetani di Pisa si imparentarono pi\u00f9 volte, alla fine del XV secolo iniziarono ad acquisire progressivamente maggiore peso nella gestione delle Banche pisane rispetto ai Gaetani, di cui all'inizio erano soci di minoranza. Giovanni Gaetani e Bonaiuto, Conte d'Oriseo, si trasfer\u00ec a Naro per l'acquisto di molti feudi, dove fu Capitano delle armi di Naro nel 1527 e nel 1540. Egli era altres\u00ec considerato un Poeta di grande cultura. Ebbe due mogli: 1) Beatricella d'Andrea e Alliata di Mussomeli, figlia del Barone Giovanni di Mussomeli, Maestro Razionale del Regno, e di Donna Elisabetta Alliata e Ajutamicristo di Villafranca (Atto di matrimonio presso il Notaro Calogero Isabella di Naro add\u00ec\u00a0 11 agosto 1494); e\u00a02) Bianca Caro Ventimiglia d'Aragona e Moncada di Montechiaro e Lampedusa, figlia del Barone Giovanni Caro e d'Aragona di Montechiaro e di Donna Eleonora Ventimiglia e Moncada dei Marchesi di Geraci (Atto di matrimonio presso il Notaro Calogero Isabella di Naro add\u00ec 1 giugno 1527). Dal primo matrimonio deriv\u00f2 Pietro Gaetani e d'Andrea, Conte d'Oriseo e Capitano delle armi di Naro, sposato con Giovannella Cybo e Doria, Patrizia Genovese, probabilmente figlia naturale del Cardinale Innocenzo Cybo, Arcivescovo di Messina, nipote di Papa Innocenzo VIII (Atto di matrimonio presso il notaro Mazziotta Cadera add\u00ec 26 gennaio 1538). Erede di Pietro fu GiovanAntonio, Conte d'Oriseo e marito di Lucrezia Lucchesi Palli della Dammisa, figlia del Barone Antonio Lucchesi Palli (Atto di matrimonio presso il Notaro Antonio Palagonia di Naro add\u00ec 20 marzo 1562). Con il trasferimento a Naro, i Gaetani passarono da banchieri a feudatari terrieri ma in tal modo persero gran parte dell'influenza economica e politica che derivava dal primo ruolo. Dal matrimonio di Giovanni Gaetani e Lucchesi Palli, Conte d'Oriseo, con Cassandra Caro Celestri Arezzo e Grimaldi di Montechiaro e Lampedusa (Atto di matrimonio presso il Notaro Antonio Bonelli di Naro add\u00ec\u00a0 9 luglio 1601), figlia del Barone Ferdinando Caro Arezzo Ventimiglia e Celestri di Montechiaro e Lampedusa e di Anna Celestri e Grimaldi dei Marchesi di Santa Croce e Sant'Andrea, nacque Antonio Gaetani e Caro, Conte d'Oriseo, che si scontr\u00f2 con il cugino di primo grado Ferdinando Tomasi e Caro, per la pretesa al Baronaggio di Montechiaro e alla Signoria dell'Isola di Lampedusa del nonno materno Ferdinando Caro, morto senza eredi maschi. La causa fu tuttavia vinta dai Tomasi, che si investirono di Lampedusa e Montechiaro il 22 maggio 1614. Antonio Gaetani prese in moglie la cugina Margherita Gaetani e Palagonia d'Oriseo, figlia di Don Baldassarre Gaetani e Salvago e di Angelica Palagonia di Camastra (Atto di matrimonio presso il Notaro Vincenzo Pandulfo di Naro add\u00ec 19 settembre 1628). Al fine di non disperdere il vasto patrimonio dei feudi naresi dei Gaetani, anche al loro figlio, Vincenzo Gaetani e Gaetani, Conte d'Oriseo, Commissario Generale per la enumerazione del regno nel 1714, tocc\u00f2 la sorte di sposare la propria cugina, Margherita Gaetani e Alliata d'Oriseo, figlia di Don Francesco Gaetani e Caro e di Antonia Alliata e Bellacera della Scanatura (Atto di Matrimonio presso il Notaro Lorenzo Favara di Naro add\u00ec 6 ottobre 1680). In seguito all'estinzione dei Gaetani del Cassaro e Sortino, con la morte di Ottavio Gaetani e Lanza nel 1774, il ramo dei Gaetani d'Oriseo, pur non ereditando i titoli e i possedimenti siracusani dell'altro ramo, inizi\u00f2 a ricoprire importanti cariche politiche nella citt\u00e0 di Siracusa, tradizionalmente appartenute ai Gaetani del Cassaro. Fu cos\u00ec che Antonio Gaetani e Gaetani, Conte d'Oriseo, fu nominato prima Capitano di giustizia di Siracusa nel 1791 e 1792 e poi Giurato di Siracusa nel 1803. Egli fu inoltre un esponente di primo piano dell'Ordine di Malta, essendo stato Bal\u00ec del Sovrano Militare Ordine di Malta nel 1743. Costui si spos\u00f2 con Giacoma Argir\u00f2 Caizza, vedova del Marchese Notarbartolo di Malfitano (Atto di matrimonio presso il Notaro Liborio del Giudice di Naro add\u00ec 12 dicembre 1726). La sorella di Antonio, Cassandra Gaetani e Gaetani, \u00e8 inoltre la madre del celebre storico ed erudito siciliano Francesco Maria Emanuele e Gaetani di Villabianca, Marchese di Villabianca e Conte di Belforte, in quanto moglie di Benedetto Emanuele e Vanni di Villabianca, Marchese di Villabianca e Capitano Giustiziere di Palermo nel 1718. Ad Antonio Gaetani successero invece: Francesca, moglie di Onorato Gaetani e Gaetani della Torre, Conte della Torre, Senatore e Capitano di Siracusa; e Vincenzo, Conte d'Oriseo e Cavaliere di Gran Croce del Sovrano Militare Ordine di Malta, che prese in moglie Francesca Landolina e Arezzo dei Marchesi di Sant'Alfano, figlia del Barone Filippo Landolina e Bonanno di Rigililfi (Atto di matrimonio presso il Notaro Antonio Travali di Naro add\u00ec 19 marzo 1750). Loro figlio, Giuseppe Gaetani e Landolina (morto nel 1826), Conte d'Oriseo, fu Deputato al Parlamento Siciliano del 1812 che redasse la celebre Costituzione che abol\u00ec il feudalesimo nel Regno di Sicilia. Dal suo matrimonio con Donna Calogera Morillo e Guccione di Trabonella, figlia del Barone Ferdinando di Trabonella e Dama del Sovrano Militare Ordine Costantiniano di San Giorgio (Atto di matrimonio presso il Notaro Antonio Travali di Naro add\u00ec 12 luglio 1779), si verific\u00f2 la separazione tra il ramo dei Gaetani di Naro e quello dei Gaetani di Caltanissetta. I discendenti del figlio, Vincenzo Gaetani e Morillo, rimasero infatti a Naro fino ad Alfonso Gaetani, investito Conte con R.D. del 1927 e con LL.PP. del Principe di Piemonte Umberto II di Savoia,\u00a0il 20 novembre 1974; mentre l'altro figlio Berengario Gaetani e Morillo d'Oriseo si trasfer\u00ec a Caltanissetta in seguito all'eredit\u00e0 materna di una quota della Miniera Trabonella, la pi\u00f9 grande e redditizia miniera di zolfo d'Italia per tutto il XIX secolo. Quest'ultimo ebbe figli da Donna Vincenza Gueli Alletti e Trigona di Piazza Armerina: Calogera Gaetani, moglie del Barone Francesco Morillo di Trabonella, Governatore di Caltanissetta nel 1860, Senatore del Regno d'Italia al Primo Parlamento del 1861 e Sindaco di Caltanissetta; e Giuseppe Gaetani d'Oriseo, Comandante dei Militi per la Sicurezza Pubblica di Caltanissetta per Decreto del 16 giugno 1860 di Giuseppe Garibaldi, Comandante in capo le forze nazionali in Sicilia, e Sindaco di Caltanissetta dal 1882 al 1885. Egli si spos\u00f2 con Rosalia Bartoccelli Mantegna Calefati d'Altamira, figlia del Barone Girolamo Bartoccelli e Calefati d'Altamira, Sindaco di Caltanissetta, e di Irene Mantegna, sorella del Principe Don Giuseppe Mantegna di Gangi (Atto di matrimonio presso il Notaro Emanuele Strazzeri di Caltanissetta add\u00ec 8 giugno 1851). Consolidando il potere politico ed economico dei Gaetani su Caltanissetta, il figlio di Giuseppe, Berengario Gaetani e Bartoccelli d'Oriseo, fu anch'egli Sindaco di Caltanissetta dal 1891 al 1894 e dal 1897 al 1911 (cfr Sindaci di Caltanissetta). Dal suo matrimonio con Vincenza Benintende e Giordano di Sabucina, figlia del Barone Giovanni Benintende, Sindaco di Caltanissetta, e di Rosalia Giordano e Bartoccelli dei Baroni Giordano, nacque l'ultima Gaetani d'Oriseo di Caltanissetta, Donna Rosalia, (nata a Caltanissetta il 14 marzo 1881 e morta a Roma il 27 maggio 1957). Ella si spos\u00f2 nel 1901 con Angelo Giarrizzo dei Baroni Giarrizzo, nipote del Barone Tommaso Giarrizzo, Governatore dell'Intendenza di Caltanissetta, e i loro successori assunsero il cognome Giarrizzo Gaetani d'Oriseo.\nGaetani, Patrizi di Pisa:\nIl terzo figlio di Giacomo Gaetani Sciarra e di Caterina Appiano di Piombino, Benedetto, rest\u00f2 a Pisa senza incarichi pubblici di rilievo a seguito del bando del padre nel 1306. Il ramo dei Gaetani, Patrizi di Pisa, svolgeva probabilmente un ruolo di succursale del Banco Gaetani ormai trasferitosi in Sicilia con i due rami dei Gaetani di Palermo e Catania (poi Naro). In seguito al trasferimento a Palermo nel 1417 di Pietro Gaetani e di Panico, Conte di Terriccio, i Gaetani di Sicilia mantennero per diverse generazioni il possesso di alcuni feudi a Pisa tra cui lo stesso Castello del Terriccio. Nel 1513, in seguito alla cessione da parte dei cugini siciliani, i Gaetani di Pisa videro riconfermata in affitto \u201ca livello\u201d dall\u2019Arcidiocesi pisana la tenuta del Terriccio (ora frazione di Castellina Marittima)[5], che mantennero fino agli inizi dell'Ottocento. A partire dal secolo XVI alcuni membri della famiglia esercitano il commercio della seta, come Claudio Gaetani, che nel 1598 subentra a un Lanfranchi nella propriet\u00e0 di un negozio, gestito nel 1607 anche dal fratello Francesco. \nL\u2019estinzione dei Gaetani pisani \u00e8 collocabile tra la seconda met\u00e0 del Settecento e gli inizi del secolo successivo. Nel 1755 mor\u00ec Francesco di Benedetto di Filippo di Benedetto, la cui figlia Maria Cristina spos\u00f2 Francesco della Seta, patrizio di Pisa. Al loro figlio Orazio Felice della Seta fu lasciata tutta l\u2019eredit\u00e0 dal predetto Francesco e dal fratello Giuseppe Gaspare. La morte di Maria Elisabetta, sorella di Francesco coniugata nel 1760 con Ferdinando Barbolani di Montauto, avvenne nel 1764. L\u2019ultimo Gaetani di cui si ha notizia a Pisa \u00e8 il conte Alessandro Gaetani, colonnello, membro dell\u2019Accademia dei Costanti e di enti di beneficenza pisani: dopo la sua morte (1823) il Palazzo Gaetani, sito nell\u2019attuale piazza Carrara, pass\u00f2 alla famiglia Frassi. La tenuta di Terriccio, di propriet\u00e0 del medesimo, fu aggiudicata ad asta pubblica nel 1811 a Antonio Maria Bustelli, che la rivendette nel 1824 ai Principi di Polonia Poniatowski[6]. L'archivio di questo ramo della famiglia \u00e8 posseduto dalla famiglia Agostini, quale erede dei della Seta Gaetani Bocca. Sono ricordati come commercianti di seta, infatti nel 1598 un Claudio Gaetani rileva un negozio da un Lanfranchi, dove nel 1607 compare anche il fratello Francesco. I Gaetani si estinguono nel 1755 quando muore Francesco di Benedetto di Filippo di Benedetto, in quanto la figlia Maria Cristina spos\u00f2 il patrizio pisano Francesco della Seta ed il loro figlio Orazio Felice della Seta venne nominato erede da Francesco Gaetani e dal fratello Giuseppe Gaspare. La sorella di Francesco, Maria Elisabetta, spos\u00f2 nel 1760 Ferdinando Barbolani di Montauto e mor\u00ec nel 1764.\nBibliografia.\n[2] Mauro Ronzani, \"Gaetani, Ranieri\", in \"Dizionario Biografico degli Italiani\", LI, Roma, Istituto della Enciclopedia Italiana, 1998.\n[5] Enrico Roveda, \"Uomini terre e acque. Studi sull\u2019agricoltura della \u201cBassa Lombarda\u201d tra XV e XVII secolo\", Milano, Franco Angeli, 2012, p. 310.\n[6] Per le attivit\u00e0 di Claudio Gaetani e di Francesco di Benedetto di Filippo di Benedetto cfr. https://siusa.archivi.beniculturali.it/cgi-bin/pagina.pl?TipoPag=prodfamiglia&amp;Chiave=28568. In merito al conte Alessandro Gaetani si vedano Stefano Villani, \"Il Grand Tour degli inglesi a Pisa\", in \"Le Dimore di Pisa\", Firenze, Alinea, 2010, p. 179 nota 40; \"Annali di giurisprudenza\", Firenze 1859, pp. 459-464.\n[7] Carmelo Trasselli, \"Da Ferdinando il Cattolico a Carlo V. L'esperienza siciliana 1475-1525\", II, Soveria Mannelli (CZ), Rubbettino, p. 402; per i quattro titoli cfr. Francesco M. Emanuele e Gaetani, \"Della Sicilia nobile\", II, Palermo, Stamperia de\u2019 Santi Apostoli, 1757, p. 360. \n[8] Giuseppe Scichilone, \"Cassaro, Cesare Gaetani e Lanza principe di\", in \"Dizionario Biogra\ufb01co degli Italiani\", XXI, Roma, Istituto della Enciclopedia Italiana, 1978, pp. 448-452; Giuseppe Scichilone, \"Cassaro, Ottavio Gaetani e Lanza principe di\", in \"Dizionario Biogra\ufb01co degli Italiani\", XXI, Roma, Istituto della Enciclopedia Italiana, 1978. "}
{"id": "8941497", "revid": "76963", "url": "https://it.wikipedia.org/wiki?curid=8941497", "title": "Barry Rowland", "text": ""}
{"id": "8941498", "revid": "404449", "url": "https://it.wikipedia.org/wiki?curid=8941498", "title": "Francesco Generini", "text": "Biografia.\nAllievo di Pietro Tacca, fu al servizio di Ferdinando II de' Medici come meccanico e idraulico, ad esempio nell'impresa della costruzione di un acquedotto per Firenze nel 1638-1639, a conclusione del quale venne installata la nota fontana dello Sprone che, come ha chiarito Galante, venne scolpita proprio dal Generini, e non da Bernardo Buontalenti nel 1608, come tradizionalmente riferito. \nFu inoltre costruttore di strumenti ottici, come il cannocchiale montato su un goniometro e munito di reticolo, per precise misurazioni trigonometriche.\nPer il resto, rimane una figura ancora poco studiata, di cui va ancora chiarito un catalogo di opere."}
{"id": "8941499", "revid": "158913", "url": "https://it.wikipedia.org/wiki?curid=8941499", "title": "Zaccaria (profeta)", "text": ""}
{"id": "8941504", "revid": "1718925", "url": "https://it.wikipedia.org/wiki?curid=8941504", "title": "Abbenbroek", "text": "Abbenbroek \u00e8 un villaggio (\"dorp\") di circa 1200 abitanti del sud-ovest dei Paesi Bassi, facente parte della provincia dell'Olanda Meridionale (\"Zuid-Holland\") e situato lungo il corso del fiume Bernisse, nell'isola di Voorne-Putten. Dal punto di vista amministrativo, si tratta di un ex-comune, comune soppresso nel 1980 con l'istituzione della municipalit\u00e0 di Bernisse (di cui Abbenbroek era il capoluogo), comune a sua volta soppresso nel 2015 con l'istituzione della nuova municipalit\u00e0 di Nissewaard.\nGeografia fisica.\nTerritorio.\nAbbenbroek si trova a pochi chilometri a sud/sud-ovest di Rotterdam e del corso dell'Oude Maas, nei pressi della costa che si affaccia sullo Haringvliet, tra le localit\u00e0 di Oudenhoorn e Zuidland (rispettivamente a nord-est della prima e a nord-ovest della seconda) e a sud di Heenvlieet e Geervliet.\nIl villaggio occupa una superficie di 9,17 km\u00b2, di cui 0,10 km\u00b2 sono costituiti da acqua.\nOrigini del nome.\nIl toponimo \"Abbenbroek\", attestato in questa forma dal 1773 e anticamente come \"Appenbruech\" (1206), \"Abbenbroucke\" (1312), \"Abbenbroec\" (1333), \"Abbenbroeke\" (1334), \"Abbenbroec\" (1395), \"Abbenbroeck\" (1421) e \"Abbenbrouk\" (1573), \u00e8 formato dal nome di persona Abbe e dal termine \"broek\", che significa \"terreno paludoso\".\nStoria.\nDalle origini ai giorni nostri.\nIl villaggio venne menzionato (nella forma \"Appenbruech\") nel 1206 come un'entit\u00e0 amministrativa autonoma e indipendente dalla signoria di Voorne.\nUn tempo Abbenbroek era una propriet\u00e0 dei signori di Abbenbroek, che fecero costruire in loco un castello, in seguito andato distrutto e mai pi\u00f9 ricostruito.\nAbbenbroek era anche un porto, che fu sfruttato fino a quando non si verific\u00f2 l'insabbiamento del fiume Bernisse.\nNel 1888, Abbenbroek fu oggetto di un'indagine demoscopica riguardante la crisi dell'agricoltura nei Paesi Bassi.\nIl 4 febbraio 1953 il villaggio venne evacuato in seguito alla grande alluvione.\nSimboli.\nNello stemma di Abbenbroek \u00e8 raffigurato un paio di pantaloni argentato su sfondo rosso, probabilmente per un'errata interpretazione del termine olandese \"broek\", che significa comunemente \"pantaloni\".\nUno stemma del genere \u00e8 attestato sin dal 1346.\nMonumenti e luoghi d'interesse.\nAbbenbroek vanta 9 edifici classificati come \"rijksmonument\" e 18 edifci classificati come \"gemeentelijk monument\".\nArchitetture religiose.\nChiesa di Sant'Egidio.\nIl principale edificio religioso di Abbenbroek \u00e8 la chiesa di Sant'Egidio (\"Aegidiuskerk\"), situata al nr. 11 della Kerkplein e le cui origini risalgono al XIII secolo.\nArchitetture civili.\nMulino De Hoop.\nAltro edificio d'interesse di Abbenbroek \u00e8 il mulino De Hoop, un mulino a vento risalente al 1842 o 1843. \nSociet\u00e0.\nEvoluzione demografica.\nAl censimento del 2020, Abbenbroek contava una popolazione pari a 1255 abitanti. \nLa popolazione al di sotto dei 16 anni era pari a 160 unit\u00e0, mentre la popolazione dai 65 anni in su era pari a 280 unit\u00e0.\nLa localit\u00e0 ha conosciuto un lieve incremento demografico rispetto al 2019, quando contava 1250 abitanti, dato che era per\u00f2 in calo rispetto al 2018, quando Abbenbroek contava 1270 abitanti. Precedentemente, la localit\u00e0 aveva conosciuto un progressivo incremento demografico a partire dal 2015, quando contava 1215 abitanti."}
{"id": "8941505", "revid": "228587", "url": "https://it.wikipedia.org/wiki?curid=8941505", "title": "Chevrolet Task Force", "text": "La Chevrolet Task Force \u00e8 un'autovettura del tipo pick up prodotta dal 1955 al 1961 dalla casa automobilistica Chevrolet.\nLa Task Force andava a sostituire la famiglia di pick up Chevrolet della serie Advance Design. Veniva anche venduta presso i concessionari GMC come \"Blue Chip Series\"'.\nIntrodotta nel 1955, rispetto alla serie precedente aveva l'impianto elettrico a 12 volt, il motore V8 e gli pneumatici tubeless."}
{"id": "8941541", "revid": "76963", "url": "https://it.wikipedia.org/wiki?curid=8941541", "title": "Keith Padgett", "text": ""}
{"id": "8941544", "revid": "254059", "url": "https://it.wikipedia.org/wiki?curid=8941544", "title": "Donella de' Rossi", "text": "Biografia.\nEra figlia di Pier Maria II de' Rossi conte di San Secondo e di Antonia Torelli.\nFu data in sposa nel 1454 al conte di Sala Giberto III Sanvitale, della famiglia rivale dei Rossi di Parma, e affianc\u00f2 il marito in tutte le attivit\u00e0 amministrativa e diplomatica dei feudi. Nel 1473 assegn\u00f2 alcuni beni personali alla badia di Torrechiara voluta dal padre.\nNel 1477 Giberto ottenne dal duca di Milano Gian Galeazzo Sforza l'autorizzazione ad ampliare il suo palazzo e di eseguirvi importanti opere difensive, tra cui la costruzione di un ampio fossato perimetrale, che trasformano la rocca in una possente fortezza. Donella fu l'eroina che salv\u00f2 la rocca quando, nel 1483, assente il marito impegnato a fianco degli Sforza, reag\u00ec ad un attacco da parte della sua famiglia. Il padre, convinto che la figlia non si sarebbe mai ribellata alla sua volont\u00e0, si sarebbe presto reso conto delle doti militari della donna, che arriv\u00f2 a ferire a morte suo cugino Amuratte Torelli, alleato dei veneziani contro il duca di Milano.\nDiscendenza.\nDonella e Giberto ebbero due figli:"}
{"id": "8941548", "revid": "135224", "url": "https://it.wikipedia.org/wiki?curid=8941548", "title": "Incretina", "text": ""}
{"id": "8941549", "revid": "84184", "url": "https://it.wikipedia.org/wiki?curid=8941549", "title": "Vest", "text": ""}
{"id": "8941550", "revid": "228587", "url": "https://it.wikipedia.org/wiki?curid=8941550", "title": "Chevrolet D-20", "text": "La Chevrolet D-20 \u00e8 un'autovettura del tipo pick up prodotta dal 1985 al 1996 dalla casa automobilistica statunitense Chevrolet. \nRealizzato in Brasile e poi dal 1994 in Argentina per il mercato sudamericano, al lancio era disponibile con un motore a benzina o ad etanolo da 4,1 litri o un diesel Perkins da 3,9 litri. Nel 1991 il Perkins venne sostituito con il Maxion S4 da 4.0 litri con 90 CV e il Maxion S4T turbo da 125 CV. Nel 1995 l'S4T venne modificato per rientrare nelle normative di emissione Euro II, producendo 150 CV. Questa versione si chiamava Turbo Plus ed era dotata di ABS meccanico. Mentre tutti i modelli sono comunemente indicati come D-20, il modello a benzina \u00e8 stato commercializzato come C-20 e la versione alimentata a etanolo come A-20. Oltre alle versioni a cabina singola e doppia, Chevrolet vendeva anche una versione SUV chiamata Bonanza e Veraneio."}
{"id": "8941552", "revid": "76963", "url": "https://it.wikipedia.org/wiki?curid=8941552", "title": "Tim Thorogood", "text": ""}
{"id": "8941555", "revid": "736476", "url": "https://it.wikipedia.org/wiki?curid=8941555", "title": "Piovere (Tignale)", "text": ""}
{"id": "8941556", "revid": "736476", "url": "https://it.wikipedia.org/wiki?curid=8941556", "title": "Gardola (Tignale)", "text": ""}
{"id": "8941561", "revid": "228587", "url": "https://it.wikipedia.org/wiki?curid=8941561", "title": "Heidelberg (Pennsylvania)", "text": ""}
{"id": "8941564", "revid": "228587", "url": "https://it.wikipedia.org/wiki?curid=8941564", "title": "Heidelberg (contea di Berks)", "text": ""}
{"id": "8941574", "revid": "76963", "url": "https://it.wikipedia.org/wiki?curid=8941574", "title": "Michael Blanch", "text": ""}
{"id": "8941578", "revid": "585241", "url": "https://it.wikipedia.org/wiki?curid=8941578", "title": "Dialetto albanese istriano", "text": "Il dialetto albanese istriano \u00e8 stato un dialetto della lingua albanese ghega parlato nel comune di Parenzo, situato nella penisola istriana.\nStoria.\nDal XIII al XVII secolo la Repubblica di Venezia ripopol\u00f2 le zone disabitate dell'Istria con popolazioni originarie dei Balcani, durante la cosiddetta colonizzazione istriana. Tra i nuovi abitanti vi erano numerosi albanesi, insediati soprattutto nei dintorni di Parenzo. In questa zona si form\u00f2 quindi un dialetto albanese, il quale venne parlato fino ai primi decenni del XIX secolo. L'unico documento attestato, scritto nel locale idioma albanese, \u00e8 opera di Pietro Stankovich, un abitante locale che riusc\u00ec a trascrivere la parabola del figlio prodigo e alcuni vocaboli in dialetto."}
{"id": "8941581", "revid": "767487", "url": "https://it.wikipedia.org/wiki?curid=8941581", "title": "Moschea Abbas Mirza (Erevan)", "text": "La moschea Abbas Mirza' (in armeno: \u0531\u0562\u0561\u057d \u0544\u056b\u0580\u0566\u0561\u0575\u056b \u0574\u0566\u056f\u056b\u0569 (Abas Mirzayi mzkit), in persiano: \u0645\u0633\u062c\u062f \u0639\u0628\u0627\u0633 \u0645\u06cc\u0631\u0632\u0627, in azero: \"Abbas Mirz\u0259 m\u0259scid\"i) era una moschea sciita di Erevan, in Armenia. Questa moschea fu costruita all'inizio del XIX secolo, durante il regno dell'ultimo khan (governatore) del Khanato di Erivan, Huseyn Khan. Si chiamava \"Abbas Mirza Jami\", dal nome del principe ereditario Qajar Abbas Mirza, figlio di Fath Ali Shah. La facciata della moschea era decorata di vetrate verdi e blu, riflettendo gli stili architettonici persiani. Dopo la cattura di Erivan da parte dei russi, la moschea fu usata come arsenale. La moschea \u00e8 stata trasformata in caserma dopo essere stata conquistata dalle truppe russe.\nDurante l'era sovietica la moschea, insieme agli edifici cristiani, \u00e8 stata abbandonata e attualmente \u00e8 conservata solo la cornice della moschea."}
{"id": "8941584", "revid": "76963", "url": "https://it.wikipedia.org/wiki?curid=8941584", "title": "Chris Simpkins", "text": ""}
{"id": "8941586", "revid": "599013", "url": "https://it.wikipedia.org/wiki?curid=8941586", "title": "Lucille Gicquel", "text": "Carriera.\nClub.\nLa carriera di Lucille Gicquel, figlia dell'ex saltatore in alto Jean-Charles, inizia nel 2013 quando entra nella squadra federale dell'.\nNella stagione 2015-16 viene ingaggiata dal , in Ligue A, con cui, in tre annate di permanenza, si aggiudica due Coppe di Francia. Nella stagione 2018-19 veste la maglia del , sempre nella massima divisione francese.\nPer il campionato 2020-21 si trasferisce in Italia per difendere i colori dell', in Serie A1, vincendo la Supercoppa italiana, la Coppa Italia, lo scudetto e la Champions League, mentre nella stagione successiva, pur restando nello stesso campionato, si accasa al .\nNazionale.\nNel 2013 viene convocata nella nazionale francese Under-18.\nNel 2017 ottiene le prime convocazioni nella nazionale maggiore."}
{"id": "8941589", "revid": "120605624", "url": "https://it.wikipedia.org/wiki?curid=8941589", "title": "Chiesa di San Pietro Apostolo (Jesi)", "text": "La chiesa di San Pietro Apostolo \u00e8 un edificio religioso della storica citt\u00e0 di Jesi (AN), nelle Marche. \nSorge nel cuore dei vicoli medievali del centro storico, in Piazza Francolini, ed \u00e8 tra le pi\u00f9 antiche chiese della citt\u00e0.\nStoria e descrizione.\nSorge in un'area gi\u00e0 occupata da edifici romani, dei quali sono stati rinvenuti resti di pavimentazioni in mosaico durante gli ultimi scavi.\nLa prima chiesa venne fondata in epoca longobarda e come fosse gi\u00e0 dotata di un battistero, sembra sia stata la prima Pieve della citt\u00e0.\nRifatta in stile gotico presentava una facciata con portico che dava su via Baldassini. Per la sua decorazione Marcantonio di Andrea di Bartolo (1435-91), della famiglia di pittori Aquilini, vi realizza l'affresco della \"Madonna col Bambino e Santi\", ancora in parte oggi superstite. Nel 1620 il pittore Giambattista Ricci dipinse la pala d'altare con la \"Consegna delle Chiavi a San Pietro\".\nNel 1720 l'edificio fu gravemente danneggiato da un incendio e la chiesa attuale venne riedificata a partire dal 1746. Architetto ne fu Gaetano Fammilume in collaborazione con l'allora giovane Mattia Capponi. A quest'ultimo si deve soprattutto la facciata due due torrette gemelle e la scalinata a due rampe. Si tratta di una chiesa ad unica navata con volta a botte lunettata e altari laterali.\nCol crescere del culto della \"Madonna della Misericordia\", nel 1784 il vescovo Fonseca fece erigere una cappella sul lato sinistro della navata e commission\u00f2 il quadro della Vergine al pittore ferrarese Giuseppe Azzi.\nNelle quattro nicchie della facciata, nel 1786, vennero poste le statue degli \"Apostoli\" scolpite dal folignate Stefano Montrocchi; poi purtroppo distrutte dai Giacobini nel 1798."}
{"id": "8941595", "revid": "121633889", "url": "https://it.wikipedia.org/wiki?curid=8941595", "title": "Garlaban", "text": "Il Garlaban \u00e8 un'altura che sovrasta la citt\u00e0 e la pianura di Aubagne e che raggiunge i 714 m di quota. D\u00e0 il nome al massiccio del Garlaban, pur non rappresentandone la cima pi\u00f9 elevata.\nDescrizione.\nIl rilievo \u00e8 ben visibile da molti punti nella parte meridionale del dipartimento Bocche del Rodano e, un tempo, veniva preso come punto di riferimento dai marinai che navigavano nella baia di Marsiglia.\nFu luogo di gioco nelle vacanze dell'infanzia dello scrittore Marcel Pagnol, il quale lo cita nell'incipit del romanzo \"La gloria di mio padre\"."}
{"id": "8941598", "revid": "729019", "url": "https://it.wikipedia.org/wiki?curid=8941598", "title": "Amuratte Torelli", "text": "Biografia.\nEra figlio di Cristoforo I Torelli conte di Montechiarugolo e di Taddea Pio di Carpi.\nEntr\u00f2 nel 1470 al servizio degli Sforza. Nel 1476 partecip\u00f2 alla difesa del Piemonte contro Carlo I di Borgogna e nel 1477 milit\u00f2 per il re Ferdinando I di Napoli. Quando nel 1482 scoppi\u00f2 la guerra tra Ludovico il Moro e i Rossi di Parma, Amuratte fu al soldo dei veneziani che affiancarono i Rossi. Per questo, il Moro confisc\u00f2 i suoi beni e li consegn\u00f2 a suo fratello Marsilio Torelli.\nNel 1483 cerc\u00f2 di impadronirsi della rocca Sanvitale di Sala, ma trov\u00f2 la strenua difesa della cugina Donella de' Rossi. Donella fu l'eroina che salv\u00f2 la rocca mentre il marito Giberto III Sanvitale era impegnato a fianco degli Sforza: reag\u00ec all'attacco di Amuratte e, impossessatasi di un fucile, lo fer\u00ec a morte sotto le mura della rocca. Il senato veneziano assegn\u00f2 la condotta militare al fratello Guido II Torelli.\nDiscendenza.\nAmuratte spos\u00f2 Giacoma Malaspina di Fivizzano, senza discendenza. Ebbe un figlio naturale, Marcantonio."}
{"id": "8941601", "revid": "686936", "url": "https://it.wikipedia.org/wiki?curid=8941601", "title": "Washington Redskins 1991", "text": "La stagione 1991 dei Washington Redskins \u00e8 stata la 60\u00aa della franchigia nella National Football League e la 55\u00aa a Washington.\nI Redskins venivano da due stagioni consecutive con un record di 10\u20136 e tentavano di accedere ai playoff per il secondo anno consecutivo. La squadra fin\u00ec con il disputare una delle migliori stagioni della storia. Washington vinse un record di franchigia di 14 partite, il miglior record della lega, e le uniche due sconfitte giunsero contro avversari di division per cinque punti complessivi. La stagione si concluse con la squadra che venne incoronata campione del mondo, battendo i Buffalo Bills nel Super Bowl XXVI.\nI Redskins guidarono la lega in punti segnati con 485 ed ebbero anche la seconda miglior difesa in termini di punti subiti (224) nel 1991. Anche il loro differenziale di palloni guadagnati/persi (+18) fu il migliore della NFL. Nel 2016, Chris Chase di \"USA Today\" classific\u00f2 la squadra come la migliore di sempre a vincere un Super Bowl. Al 2021 questa \u00e8 l'ultima apparizione del club in una finale di conference o in un Super Bowl.\nIl sito di statistiche \"Football Outsiders\" ha classificato i Redskins del 1991 come la miglior squadra mai analizzata (a partire dal 1986).\nCalendario.\nNote: gli avversari della propria division sono in grassetto."}
{"id": "8941602", "revid": "1381093", "url": "https://it.wikipedia.org/wiki?curid=8941602", "title": "Let the Bad Times Roll (singolo)", "text": "Let the Bad Times Roll \u00e8 un singolo del gruppo musicale statunitense The Offspring, pubblicato nel 2021 come singolo solo promozionale negli Stati Uniti e successivamente come singolo vero e proprio nel resto del mondo.\nIl brano \u00e8 contenuto nel loro decimo album in studio omonimo.\nVideoclip.\n\u00c8 stato girato anche un video per questa canzone, dove si vede la band esibirsi alternata alle immagini di 4 ragazzi, alle prese con la difficile permanenza all'interno delle mura domestiche per via della pandemia di COVID-19."}
{"id": "8941603", "revid": "93436", "url": "https://it.wikipedia.org/wiki?curid=8941603", "title": "Obili\u0107 (disambigua)", "text": ""}
{"id": "8941604", "revid": "76963", "url": "https://it.wikipedia.org/wiki?curid=8941604", "title": "Andrew Gurr", "text": ""}
{"id": "8941626", "revid": "365417", "url": "https://it.wikipedia.org/wiki?curid=8941626", "title": "Gastrotheca", "text": "Gastrotheca \u00e8 un genere di anfibi della famiglia Hemiphractidae.\nDistribuzione e habitat.\nIl genere \u00e8 presente in Costa Rica e Panama, Sud America settentrionale e occidentale verso sud fino al nord dell'Argentina; Brasile orientale e sudorientale.\nTassonomia.\nIl genere include le seguenti specie:"}
{"id": "8941629", "revid": "121820325", "url": "https://it.wikipedia.org/wiki?curid=8941629", "title": "JAC J6", "text": "La JAC J6 (chiamata anche JAC Refine M2\ne JAC Heyue RS) \u00e8 un'autovettura prodotta dalla casa automobilistica cinese JAC Motors dal 2011 al 2018.\nLa vettura \u00e8 un monovolume compatto a 7 posti prodotto dalla JAC inizialmente con il nome JAC Heyue RS, e in seguito come JAC Refine M2.\nSviluppato presso il JAC Motors Design Center di Torino in collaborazione con l'italiana Pininfarina, era equipaggiato per il mercato brasiliano con un motore da 2 litri e una potenza di 136 CV e 187 Nm di coppia a 4000 giri/min. L'accelerazione nello 0 a 100 km/h \u00e8 di 13,1 secondi e la velocit\u00e0 massima di 183 km/h. Il bagagliaio ha una capacit\u00e0 di carico con tutti i sedili in uso di 710 litri e pu\u00f2 essere incrementato fino a 2200 litri ribaltando lo schienale dei sedili posteriori."}
{"id": "8941643", "revid": "1573940", "url": "https://it.wikipedia.org/wiki?curid=8941643", "title": "Cryptotomus roseus", "text": "Cryptotomus roseus () \u00e8 un pesce osseo marino appartenente alla famiglia Scaridae. \u00c8 l'unico membro del genere Cryptotomus.\nDistribuzione e habitat.\nLa specie si trova principalmente nel mar dei Caraibi a nord fino alla Florida meridionale e a sud fino allo stato brasiliano di Santa Catarina comprese le isole Atol das Rocas, Fernando de Noronha e le Bahamas. Vi sono segnalazioni anche dalla Carolina del Sud e dall'isola di Ascensione.\n\u00c8 legato alle barriere coralline ma si trova prevalentemente in zone con alghe e fanerogame marine intervallate a zone sabbiose. Frequenta anche zone ricche di gorgonie e coralli molli o con detrito corallino.\nViene riportata 60 metri come profondit\u00e0 massima ma sembra che comunemente non si incontri sotto i 30 metri.\nDescrizione.\n\"C. roseus\" ha una sagoma molto slanciata rispetto agli altri pesci pappagallo. La pinna dorsale ha 9 raggi spiniformi e 10 molli; la pinna anale ne ha 2 spinosi e 9 molli. Come negli altri membri della famiglia i denti sono fusi in un becco corneo ma in questa specie solo alla base mentre le estremit\u00e0 sono libere. La livrea del maschio \u00e8 verde oliva sul dorso punteggiato di rosa salmone, una fascia rosata decorre longitudinalmente sul fianco con sotto una fascia di punti verdi. La regione ventrale \u00e8 verde chiaro con alcune scaglie di color rosa.\n\u00c8 uno dei membri della sua famiglia di minori dimensioni: la taglia massima nota \u00e8 di ma comunemente non supera i 10.\nBiologia.\nComportamento.\nPassa la notte sepolto nella sabbia avvolto in un rivestimento mucoso.\nAlimentazione.\nSi nutre di alghe bentoniche.\nRiproduzione.\n\"C. roseus\" \u00e8 ermafrodita proterogino, ovvero gli esemplari pi\u00f9 giovani sono femmine che si trasformano in maschi a un'et\u00e0 pi\u00f9 avanzata.\nAcquariofilia.\nSi trova in maniera occasionale sul mercato dei pesci d'acquario.\nConservazione.\nSi tratta di una specie naturalmente poco comune ma ben distribuita in tutto l'areale. Non sono note minacce per questa specie, per questo la lista rossa IUCN la classifica come \"a rischio minimo\"."}
{"id": "8941645", "revid": "281901", "url": "https://it.wikipedia.org/wiki?curid=8941645", "title": "Cryptotomus", "text": ""}
{"id": "8941651", "revid": "76963", "url": "https://it.wikipedia.org/wiki?curid=8941651", "title": "Ronald Sampson", "text": ""}
{"id": "8941654", "revid": "1924342", "url": "https://it.wikipedia.org/wiki?curid=8941654", "title": "Chiesa dei Santi Arcangeli Michele e Gabriele", "text": "La chiesa dei Santi Arcangeli Michele e Gabriele (), nota anche come vecchia chiesa ortodossa (), \u00e8 un edificio di culto della Chiesa ortodossa serba a Sarajevo, in Bosnia ed Erzegovina, situata non lontano dalla Ba\u0161\u010dar\u0161ija. Si tratta di uno dei monumenti storici e culturali pi\u00f9 antichi e preziosi della citt\u00e0 ed \u00e8 uno degli edifici sacri pi\u00f9 antichi della Bosnia. \u00c8 menzionata per la prima volta nel 1539, ma si presume che sia stata costruita sulle fondamenta di una chiesa ancora pi\u00f9 antica. Si presenta nello stile degli edifici medievali serbo-bizantini. La chiesa \u00e8 un monumento architettonico eccezionale e il suo interno \u00e8 uno scrigno di eccezionali esempi di sculture in legno e icone, di cui contiene una delle collezioni pi\u00f9 preziose al mondo.\nMonumento nazionale e collezione.\nNella sua sessione nella prima met\u00e0 di settembre 2006, la Commissione per la conservazione dei monumenti nazionali della Bosnia ed Erzegovina ha dichiarato il complesso architettonico \"Vecchia chiesa ortodossa (Chiesa dei Santi Arcangeli Michele e Gabriele) a Sarajevo\" un monumento nazionale della Bosnia ed Erzegovina.\nIl complesso \u00e8 costituito dalla chiesa, col sagrato, l'edificio del museo, il muro di recinzione col suo cancello d'ingresso, la casa parrocchiale e il patrimonio mobile contenuto in questi edifici. Tra gli altri oggetti notevoli, la Commissione ha dichiarato che il Museo ospita una collezione di 140 icone, quattro frammenti di iconostasi, una collezione di 114 oggetti liturgici in metallo, 13 libri, sei documenti antichi e un campionario di 37 tessuti liturgici e ricami.\nNella chiesa, secondo la tradizione, \u00e8 conservato come reliquia un piede di santa Tecla.\nStruttura.\nLa chiesa presenta un'interessante soluzione planimetrica, dove la larghezza \u00e8 maggiore della lunghezza e la parte centrale \u00e8 contornata da archi e da un ballatoio. Il campanile fu aggiunto nel 1883 e ricostruito nel 1960, quando assunse l'aspetto attuale.\nNel cortile interno si trova un museo con una preziosa collezione di icone del periodo che va dal XIII al XIX secolo, numerosi manoscritti, reperti liturgici e artistici."}
{"id": "8941656", "revid": "1656773", "url": "https://it.wikipedia.org/wiki?curid=8941656", "title": "Maria Balsa", "text": "Biografia.\nNel XV secolo i membri dell'Ordine del Drago, fra cui il re del Regno di Napoli Ferrante d'Aragona e Vlad III di Valacchia, erano impegnati nella lotta contro gli invasori turchi nell'Europa orientale, lotta nella quale il maggior paladino era stato Giorgio Castriota Scanderbeg. il nobile napoletano Giacomo Alfonso Ferrillo, anch'egli cavaliere dell'Ordine del Drago, torn\u00f2 dalla Grecia portando con s\u00e9 a Napoli il despota de Larta, la vedova di Scanderbeg Andronica Cominata e una bambina di sette anni, la quale era appunto Maria. Quest'ultima fu presentata ufficialmente a corte come figlia del despota di Serbia Stefan III Brankovi\u0107 e dunque nipote di Andronica, la cui sorella, Angelina Arianit Komneni, aveva sposato Stefan. Maria venne quindi \u2013 come pare \u2013 adottata dallo stesso re Ferrante, il quale la prese sotto la propria custodia e la crebbe a corte.\nSecondo altre fonti Maria sarebbe stata invece figlia dell'altra sorella di Andronica, Comita o Komnina, la quale aveva sposato il signore di Misia Gojko Bal\u0161i\u0107, con nome latino detto appunto Coico Balsa. Gojko sostenne Scanderbeg, di cui era nipote, fino alla morte di quest'ultimo nel 1468 e continu\u00f2 quindi a combattere contro gli Ottomani all'interno delle forze veneziane. Gli altri due fratelli maschi di Maria morirono invece in Ungheria.\nDivenuta adulta, Maria spos\u00f2 lo stesso Giacomo Alfonso Ferrillo che l'aveva condotta a Napoli da bambina, divenendo cos\u00ec contessa di Acerenza e Muro. Dopo il matrimonio si trasfer\u00ec in Lucania, nei feudi del marito. Nel 1518 i coniugi acquistarono da Giovan Berardino d'Azzia anche il feudo di Montefredane.\nVenne sepolta nella cattedrale di Acerenza. Nella figura della Vergine dell\"'Adorazione dei Magi\" di Giovanni Todisco, presente nella cripta della predetta cattedrale sarebbe ritratta Maria Balsa, riconoscibile dal pendaglio a forma di stella con al centro un rubino che adornava il copricapo di Vlad, a ricordare il fatto che il suo regno era iniziato in corrispondenza con il passaggio della cometa di Halley.\nOrigini misteriose.\nL'ascendenza di Maria rimase sempre poco chiara. Basandosi sullo studio dei bassorilievi del sepolcro dei Ferrillo nel convento di Santa Maria la Nova di Napoli, nei quali \u00e8 rappresentato il drago e altri simboli non appartenenti allo stemma della famiglia, alcuni ricercatori avanzarono l'ipotesi che Maria Balsa non fosse in verit\u00e0 figlia del despota di Serbia, bens\u00ec dello stesso Vlad III di Valacchia, il quale nel 1476 scomparve in una battaglia contro i turchi e venne dato per morto. Re Ferrante pertanto, grande alleato di Vlad, ne avrebbe accolto nella propria famiglia la figlia superstite, il cui vero nome sarebbe Zaleska, e ne avrebbe tenuta segreta l'identit\u00e0 per proteggerla.\nStante infatti la scomunica di Vlad, Maria non avrebbe mai potuto indicare tale discendenza in un paese cattolico, o si sarebbe vista di conseguenza privata dei sacramenti, della possibilit\u00e0 di contrarre matrimonio e della stessa protezione che tanto le occorreva.\nIn effetti \u00e8 da notare che Angelina Arianit Komneni e Stefan III Brankovi\u0107 ebbero cinque figli, fra i quali una ebbe nome Maria, quest'ultima tuttavia spos\u00f2 il marchese del Monferrato Bonifacio III e non pu\u00f2 dunque essere identificata con la bambina in questione. Il fratello di Brankovic fu inoltre l'ultimo alleato e amico di Dracula nella guerra contro i Turchi nel 1476, anno della sparizione di Vlad, e si potrebbe dunque pensare ad una adozione da parte della famiglia Brankovi\u0107 della figlia superstite di Vlad, come del resto era usanza nel mondo slavo. \u00c8 dunque verosimile - datando tuttavia l'arrivo di Maria a Napoli al 1480 e non gi\u00e0 al 1468, e posticipando di conseguenza la sua data di nascita al 1473 - che attorno al 1479-1480 vi fosse stato un accordo tra Donna Voisava Komneni (sorella di Andronica e consuocera di Vlad il Monaco), Stefan III Brankovi\u0107 e Vlad il Monaco (fratello di Vlad III) per sottrarre la bambina ad una morte certa ed allontanarla dalla Romania, onde evitare competizioni dinastiche.\nLo stesso cognome \"Balsa\", secondo lo studioso napoletano Raffaele Glinni, sarebbe traducibile con \"figlia del drago\", dato che in rumeno antico il drago \u00e8 indicato con il termine \"bal\", mentre il suffisso \"sa\" corrisponderebbe al patronimico. Maria avrebbe poi riscattato il padre fatto prigioniero a Costantinopoli e portato al sicuro a Napoli, dove sarebbe sepolto nello stesso sepolcro di Matteo Ferrillo.\nSecondo un'altra ipotesi, considerate le rivendicazioni di certi possedimenti romeni nel suo testamento del 1531, Maria sarebbe giunta in Italia col titolo di signora di Barsa, citt\u00e0 della Transilvania.\nAppurato che Maria non era figlia del despota di Serbia, queste ipotesi non tengono comunque conto di una probabile confusione da parte di storici e cronisti antichi, i quali non dovevano avere chiara la genealogia degli Arianiti Comneno e potrebbero semplicemente aver scambiato le due sorelle Komnina e Angelina e i rispettivi mariti, indicando quindi Maria quale figlia del despota di Serbia Stefan III Brankovi\u0107 invece che di Gojko Bal\u0161i\u0107.\nDiscendenza.\nMaria Balsa e Giacomo Alfonso Ferrillo ebbero due figlie:"}
{"id": "8941667", "revid": "120232445", "url": "https://it.wikipedia.org/wiki?curid=8941667", "title": "Aro 10", "text": ""}
{"id": "8941669", "revid": "339392", "url": "https://it.wikipedia.org/wiki?curid=8941669", "title": "Vecchia chiesa ortodossa", "text": ""}
{"id": "8941671", "revid": "287204", "url": "https://it.wikipedia.org/wiki?curid=8941671", "title": "Andrew Lewis", "text": ""}
{"id": "8941672", "revid": "287204", "url": "https://it.wikipedia.org/wiki?curid=8941672", "title": "Fractal Possession", "text": "Fractal Possession \u00e8 il settimo album in studio del gruppo musicale Abigor, pubblicato il 2007 dalla \nEnd All Life Productions. "}
{"id": "8941680", "revid": "107831", "url": "https://it.wikipedia.org/wiki?curid=8941680", "title": "Istanbul Indoor Challenger", "text": ""}
{"id": "8941681", "revid": "107831", "url": "https://it.wikipedia.org/wiki?curid=8941681", "title": "Challenger Banque Nationale de Drummondville", "text": ""}
{"id": "8941682", "revid": "889336", "url": "https://it.wikipedia.org/wiki?curid=8941682", "title": "Lloyd Glasspool", "text": "Ha ottenuto i migliori risultati in doppio, specialit\u00e0 in cui ha vinto un torneo del circuito maggiore, altri tornei nei circuiti ITF e Challenger e ha raggiunto il 77\u00ba posto del ranking ATP nel novembre 2021. Il miglior risultato in doppio nelle prove del Grande Slam \u00e8 stato il terzo turno giocato al torneo di Wimbledon 2021. In singolare \u00e8 stato il 282\u00ba del ranking nel luglio 2016 e ha vinto solo tornei del circuito ITF.\nStatistiche.\n\"Aggiornate al 28 novembre 2021.\""}
{"id": "8941686", "revid": "1318658", "url": "https://it.wikipedia.org/wiki?curid=8941686", "title": "Distretto di Dol", "text": "Il distretto di Dol era una divisione territoriale francese del dipartimento dell'Ille-et-Vilaine, istituita nel 1790 e soppressa nel 1795.\nEra formato dai cantoni di Dol, Antrain, Basouges, Combourg, Ding\u00e9, Ros sur Couesnon, Sens, Trans e le Vivier."}
{"id": "8941691", "revid": "1632387", "url": "https://it.wikipedia.org/wiki?curid=8941691", "title": "Time Is the Sulphur in the Veins of the Saint - An Excursion on Satan's Fragmenting Principle", "text": "Time Is the Sulphur in the Veins of the Saint - An Excursion on Satan's Fragmenting Principle \u00e8 l'ottavo album in studio del gruppo musicale Abigor, pubblicato il 2010 dalla \nEnd All Life Productions. "}
{"id": "8941697", "revid": "120234508", "url": "https://it.wikipedia.org/wiki?curid=8941697", "title": "Jesse Andrews", "text": "Biografia.\nNato in una famiglia ebrea a Pittsburgh, Jesse Andrews ha studiato all'Universit\u00e0 di Harvard.\nIl suo romanzo d'esordio, \"Quel fantastico peggior anno della mia vita\", fu pubblicato nel 2012 e nel 2015 Andrews scrisse anche la sceneggiatura dell'omonimo adattamento cinematografico. Nel 2016 pubblic\u00f2 il suo secondo romanzo, \"The Haters\", seguito da \"Munmun\" nel 2018. \nSempre nel 2018 ha inoltre scritto la sceneggiatura di \"Ogni giorno\", tratto dall'omonimo romanzo di David Levithan. Nel 2021 ha scritto la sceneggiatura del film d'animazione \"Luca\" a quattro mani con Mike Jones."}
{"id": "8941698", "revid": "287204", "url": "https://it.wikipedia.org/wiki?curid=8941698", "title": "Mercy (Dotan)", "text": "Mercy \u00e8 un singolo del cantante olandese Dotan, pubblicato il 15 aprile 2021."}
{"id": "8941701", "revid": "76963", "url": "https://it.wikipedia.org/wiki?curid=8941701", "title": "David G. P. Taylor", "text": ""}
{"id": "8941706", "revid": "792802", "url": "https://it.wikipedia.org/wiki?curid=8941706", "title": "Ritratto di Carlo V (Tiziano Napoli)", "text": "Il Ritratto di Carlo V \u00e8 un dipinto a olio su tela (98\u00d771 cm) di Tiziano, databile tra il 1533 e il 1535 circa e conservato nel Museo di Capodimonte a Napoli.\nStoria.\nIl dipinto \u00e8 uno dei tanti del quel periodo che Tiziano esegu\u00ec del re asburgico Carlo V (1500-1558), il quale raccolse sotto di s\u00e9 tutti i domini spagnoli e italiani, nonch\u00e9 quelli americani provenienti dal ramo materno e paterno. Della cospicua serie di ritratti fatti al re, quello di Capodimonte, non ha una storia documentata da fonti certe e pertanto la datazione \u00e8 frutto da indagini sui vari documenti d'archivio pervenuti.\nUn primo ritratto, in armatura e col bastone del comando, dovette essere eseguito nel 1530 (notizia riportata da Vasari e confermata da una lettera del 18 marzo 1530 dell'ambasciatore di Urbino a Venezia, Giacomo Leonardi). Di tale dipinto tuttavia si perdono le tracce, nonostante qualche possibile citazione in inventari seicenteschi.\nAltre citazioni inerenti un possibile ritratto a mezzo busto del re risalgono al 15 ottobre 1542, quando Alessandro Farnese ringrazia per il tramite di corrispondenze il nunzio papale, ancora a Venezia, Fabio Mignanelli, che sped\u00ec a Roma un ritratto appunto di Carlo V. Al 20 agosto 1563 invece risale un'altra lettera di Alessandro in cui esorta Onofrio Panvinio, che intanto lavorava all'iconografia dei cicli di villa Farnese di Caprarola, opere di Taddeo Zuccari, a chiedere sempre all'ambasciatore a Venezia un ritratto dell'imperatore spagnolo da spedirgli, cos\u00ec da poterlo ritrarre fedelmente negli affreschi. L'opera inviata potrebbe quindi essere identificata proprio con una di quelle citate nella corrispondenza del 1534 tra l'ambasciatore don Lope de Soria e il segretario di Carlo V, Francisco de los Cobos, dove si citano due dipinti che Tiziano stava eseguendo in quel tempo, riprendenti il re.\nUn'altra versione vuole che il dipinto sia ritenuto opera proveniente dalle collezioni Gonzaga, inviata da Tiziano stesso nel 1549 a Ferrante, ipotesi questa poi confutata in quanto mancano documenti comprovanti il passaggio dalla collezione mantovana a quella Farnese.\nFonti certe sul dipinto si hanno a partire dalla met\u00e0 del Seicento, quando l'opera, una volta giunta a Parma da Roma, perse l'identificazione del soggetto ritratto, divenendo titolata come generico \"\"Ritratto di filoso\" , o \"Ritratto di uomo vestito in nero\" o anche come \"Ritratto di Ferdinando I\"\" (il fratello minore di Carlo V).\nNel 1734, con l'ascesa al trono del regno di Napoli di Carlo III di Spagna, figlio di Elisabetta Farnese, ultima discente del ramo nobiliare, il dipinto cos\u00ec come gran parte della collezione Farnese pass\u00f2 a Napoli.\nLunghi lavori di restauro avviati nel corso del Novecento hanno dato con assoluta certezza la titolarit\u00e0 della persona ritratta, identificata con Carlo V, e contestualmente l'autografia della tela a Tiziano, a Parma era infatti citata come opera attribuita a Girolamo Mazzola fino al trasferimento a Napoli, quando ritorn\u00f2 alla mano del maestro veneziano.\nDescrizione.\nIl sovrano \u00e8 ritratto a mezzo busto con l'abito scuro e il copricapo, caratteri questi che si troveranno anche in opere successive databili al 1548 come il \"Carlo V seduto\" oggi all'Alte Pinakothek di Monaco di Baviera e il \"Ritratto con la moglie Isabella\" (oggi perduto e noto solo tramite una copia eseguita da Rubens).\nIl volto, colorato di rosso come fosse ritratto durante un tramonto, palesa una netta rassomiglianza con quello del \"Ritratto di Carlo V con il cane\", a figura intera, conservato al Museo del Prado di Madrid e datato 1533, che lascia pertanto ricondurre allo stesso periodo la versione napoletana. In mano l'imperatore impugna un foglio, dove si riteneva potesse esserci scritto il nome di Carlo V, al collo \u00e8 invece una collana con il Toson d'oro, mentre le labbra sono infine dischiuse per il noto difetto fisico del re (il cosiddetto \"mento asburgico\")."}
{"id": "8941708", "revid": "121107576", "url": "https://it.wikipedia.org/wiki?curid=8941708", "title": "Jeep Forward Control", "text": "La Jeep Forward Control o Jeep FC \u00e8 un autocarro costruito dalla Willys-Overland, e successivamente dalla Kaiser Jeep dal 1956 al 1965. In seguito ha servito la base per il camion GAZ-66.\nFu assemblato anche in altri mercati su licenza. I veicoli sono stati prodotti anche su licenza in India e Spagna.\nIl Forward Control era commercializzato principalmente come veicoli da lavoro per uso aziendale, militare e civile. I veicoli erano forniti di pianali oppure dotati di carro attrezzi, cassone ribaltabile o utilizzati camion dei pompieri. "}
{"id": "8941715", "revid": "31886", "url": "https://it.wikipedia.org/wiki?curid=8941715", "title": "Bernardo I di Cerdanya", "text": "Origine.\nBernardo, sia secondo il \"Gesta Comitum Barchinonensium\", sia secondo lo storico catalano Pr\u00f2sper de Bofarull i Mascar\u00f3, nel suo \"Los condes de Barcelona vindicados, Tome I\", era il figlio maschio secondogenito del Conte di Cerdanya, di Conflent e di Besal\u00fa, Oliba Cabreta e di Ermengarda d'Emp\u00faries (?-dopo il gennaio 995, data in cui compare citata in un documento) di cui non si conoscono gli ascendenti, come conferma il Bofarull.\n&lt;br&gt;Oliba Cabreta, secondo il \"Gesta Comitum Barchinonensium\", era il figlio maschio terzogenito del Conte di Cerdanya, di Conflent e di Besal\u00fa, Mir\u00f3 II e di Ava (?-prima del 26 febbraio 961, data in cui secondo Pr\u00f2sper de Bofarull i Mascar\u00f3, Ava risultava defunta), che, secondo alcuni storici figlia del conte Fedele di Ribagorza.\nBiografia.\nBernardo lo troviamo citato in documento, per la prima volta, assieme alla madre, Ermengarda d'Emp\u00faries (\"Ermengard\u00e6 comitiss\u00e6 et filio eis Bernardo\") nel documento n\u00b0 XXIII della \"Espa\u00f1a sagrada . Tomo XLIII\", inerente ad una lettera datata 977, dello zio, Mir\u00f2, conte della Cerdanya, di Conflent e di Besal\u00fa e anche vescovo di Gerona (\"Miro ejus nutu Comes atque Episcopus\").\nBernardo lo troviamo ancora citato, assieme ai fratelli, Goffredo e Oliva (Bernardus prolis, Wifredus prolis, Oliba prolis) nel documento n\u00b0 5 del \"Diplomatari i escrits literaris de l'abat i bisbe Oliba\", datato 981, inerente ad una donazione fatta dai genitori (\"Oliba comes et coniux mea Ermengards\").\nSecondo il Bofarull, suo padre, Oliba, nel 988, and\u00f2 a Montecassino e indoss\u00f2 l'abito talare, dopo aver abdicato, lasciando la contea di Besal\u00fa a Bernardo, la Contea di Cerdanya a Goffredo e la contea di Berga a Oliva.\n&lt;br&gt;Prima di lasciare la Catalogna, Oliba fece un'offerta affinch\u00e9 i suoi figli fossero sotto la protezione di papa Giovanni XV.\nIl Bofarull riporta che Oliba mor\u00ec nel 990 e fu tumulato a Montecassino; la morte nel 990 viene confermata sia dal \"Chronicon alterum Rivipullense\" (\"990. Obiit Olibanus Capreta comes\"), sia dalle \"Gesta Comitum Barchinonensium\".\n&lt;br&gt;Venuta a conoscenza della morte di suo padre, Oliba, sua madre, Ermengarda, assieme a suo fratello, Oliva fece una donazione in suffragio dell'anima del marito (\"Ermengardis, gratia Dei comitissa, cum suo prole Olibane\").\nNel 997, Bernardo, assieme alla moglie, Toda (\"Bernardus comes et uxor mea Tota\"), fece una donazione al monastero di Santa Maria di Ripoll, come riporta il documento n\u00b0 CXLV della \"Marca Hispanica sive Limes Hispanicus\".\nSecondo il documento n\u00b0 10 del \"Un cartoral de la can\u00f2nica agustiniana de Santa Maria del castell de Besal\u00fa (segles X-XV)\", Bernardo nel 1000, assieme alla moglie, Toda (Bernardus comes et uxori mee\u2026Tota que vocant Azalatz), fece una donazione alla chiesa di Santa Maria del castello di Besal\u00fa.\nNel 1001, Bernardo (\"Bernardo comite\"), acquist\u00f2 una vigna, come riporta il documento n\u00b0 1 del \"DIPLOMATARI DEL MASD\u00c9U, vol. II\".\ntra il 1002 ed il 1003, Bernardo comand\u00f2 la difesa della frontiera sud-orientale contro gli attacchi di Abd al-Malik al-Muzaffar, il primo ad Albesa (Noguera), dove mor\u00ed suo fratello Berengario, vescovo di Elna, ed il secondo poco dopo, nel 1003, a Tor\u00e0 (Segarra).\nNel 1005, Bernardo e la moglie, Toda chiamata anche Adalez (\"Bernardus gratia Dei chomes et uxori se Tota que vocant Adalez, chomitissa\"), fecero una vendita, come riporta il documento n\u00b0 7 del \"Diplomatari del monestir de Sant Joan de les Abadesses\".\nIl documento n\u00b0 MMCLXVI della \"Colecci\u00f3n diplom\u00e1tica del Condado de Besal\u00fa, Tome XV\", datato 1006, riporta la vendita di una propriet\u00e0 nella contea di Osona, fatta da Bernardo e la moglie, Toda chiamata anche Adalez (\"Bernardus gratia Dei chomes et uxori se Tota que vocant Adalez\").\nNel 1010, Bernardo partecip\u00f2 alla spedizione catalana nel califfato di Cordova, per appoggiare il califfo Muhammad II ibn Hisham.\nIl documento n\u00b0 MMCLXX della \"Colecci\u00f3n diplom\u00e1tica del Condado de Besal\u00fa, Tome XV\", datato 1011,riporta la donazione del castello di Tautavel (\"castellum quem dicunt Talteuul\"), fatta da Bernardo (\"Bernardus gratia Dei comes\") al figlio primogenito Guglielmo (\"filio meo Guillelmo\"), sottoscritta da suo fratello, Oliva (\"Oliba vice comes\").\nNel 1011, Bernardo si rec\u00f2 a Roma, da papa Sergio IV, per il monastero di Saint-Paul-de-Fenouillet, da lui fondato.\nNel 1012, Bernardo, la moglie, chiamata Adalez e il figlio primogenito, Guglielmo (\"Bernardus gratia Dei comes et eius conniunx nomine Adalez prolique eorum Wielmo\") fecero una donazione alla chiesa di Santa Maria del castello di Besal\u00fa, come riporta il documento n\u00b0 9 del \"Un cartoral de la can\u00f2nica agustiniana de Santa Maria del castell de Besal\u00fa (segles X-XV)\".\nDurante l\u2019inverno del 1016-1017, Bernardo si rec\u00f2 nuovamente a Roma, da papa Benedetto VIII, per ottenere sia l\u2019espulsione dei monaci di Sant Joan de les Abadesses, dove era badessa sua sorellastra Ingelberga, che, per avere il vescovado a Besal\u00fa.\nNel 1017, Bernardo (\"Bernardus gratia Dei comes\"), conferm\u00f2 una proprieta al vescovo di Besal\u00f9, come riporta il documento n\u00b0 CLXXVII della \"Marca Hispanica sive Limes Hispanicus\", controfirmato dalla moglie Toda (\"Tot\u00e6 comitiss\u00e6\") e dal figlio, Guglielmo (\"Vuillelmi\").\nNel 1017, Bernardo, dopo la morte del conte Raimondo Borrell di Barcellona, si adoper\u00f2 per dirimere una questione sorta tra la vedova la contessa Ermesinda di Carcassonne e il conte Ugo I di Emp\u00faries, circa la propriet\u00e0 di Ullastret. \nNel 1018, Bernardo, la moglie, Toda, chiamata Adalez e il figlio primogenito, Guglielmo (\"Bernardus gratia Dei comes et uxor mea Tota comitissa que vocatur Adalet et filius meus Wielmus\") fecero un'altra donazione alla chiesa di Santa Maria del castello di Besal\u00fa, come riporta il documento n\u00b0 12 del \"Un cartoral de la can\u00f2nica agustiniana de Santa Maria del castell de Besal\u00fa (segles X-XV)\".\nNel 1019, Bernardo assieme al fratello Goffredo (\"dompno Bernardo comite et fratre suo dompno Gifredo\"), presenzi\u00f2 a un giudizio per l'assegnazione di una chiesa del Conflent, come riporta il documento n\u00b0 MMCLXXIV della \"Colecci\u00f3n diplom\u00e1tica del Condado de Besal\u00fa\".\nSecondo il \"Chronicon alterum Rivipullense\", Bernardo mor\u00ec nel 1020 (\"1020. obiit Bernardus comes\"); il \"Gesta Comitum Barchinonensium\" riporta che Bernardo mor\u00ec in Provenza, annegando nell'attraversamento del Rodano mentre si recava al matrimonio del suo primogenito, Guglielmo, che gli succedette nella contea di Besal\u00f9.\n&lt;br&gt;Nel mese di ottobre, prima di partire, Bernardo aveva fatto testamento, dove ricorda la moglie, Toda, tutti i figli e i due fratelli, Goffredo e Oliva; il testamento \u00e8 riportato sia dal documento n\u00b0 65 del \"Diplomatari i escrits literaris de l'abat i bisbe Oliba\", che dal documento n\u00b0 XIX della \"Espa\u00f1a Sagrada, tomo XLV\".\nMatrimonio e discendenza.\nVerso il 992, Bernardo aveva sposato Toda di Provenza, che secondo le Europ\u00e4ische Stammtafeln, volume II, tavola 187 (non consultato), era figlia del conte d'Avignone, conte di Provenza e marchese di Provenza, Guglielmo I e della prima moglie, Arsenda di Comminges; seconda altri invece era figlia del duca di Guascogna, Guglielmo S\u00e1nchez e di Urraca di Pamplona.\n&lt;br&gt;Il matrimonio viene confermato da diversi documenti in cui Toda, detta anche Aleide viene citata col marito ed \u00e8 citata nel testamento di Bernardo, di cui fu anche testimone (\"Tota comitissa\").\n&lt;br&gt;Bernardo da Toda ebbe otto figli:"}
{"id": "8941718", "revid": "827882", "url": "https://it.wikipedia.org/wiki?curid=8941718", "title": "Andrew Lewis (calciatore)", "text": ""}
{"id": "8941720", "revid": "827882", "url": "https://it.wikipedia.org/wiki?curid=8941720", "title": "Andrew Lewis (ammiraglio)", "text": ""}
{"id": "8941739", "revid": "88740", "url": "https://it.wikipedia.org/wiki?curid=8941739", "title": "Attentati alla metropolitana di Baku", "text": "Gli attentati della metropolitana di Baku del 1994 sono stati una serie di attacchi terroristici a Baku, in Azerbaigian. Il primo attacco \u00e8 stato perpetrato alla stazione della metropolitana \"20 gennaio\", mentre il secondo \u00e8 avvenuto tra le stazioni \"28 maggio\" e \"Ganjlik\". Come risultato del primo attacco, 14 persone sono state uccise e 49 ferite. Il secondo attacco ha provocato 13 morti e 42 feriti.\nLa responsabilit\u00e0 \u00e8 stata assunta da \"Sadval\", un movimento separatista lezgino, oggi nell'oblio. Undici autori indiretti del primo attacco sono stati accusati: due sono stati condannati all'ergastolo e altri nove a 15 anni. Anche l'unico autore del secondo attacco \u00e8 stato condannato all'ergastolo.\nAttentati.\nIl primo attacco, un attentato suicida, \u00e8 avvenuto il 19 marzo alla stazione della metropolitana \"20 gennaio\" alle 13:00 ora locale. La bomba a orologeria piantata sotto un sedile del vagone ferroviario di testa \u00e8 esplosa quando si \u00e8 fermata alla stazione, uccidendo immediatamente il colpevole, Oktay Gurbanov. Il vagone ferroviario principale \u00e8 stato distrutto e il tetto della stazione \u00e8 parzialmente crollato. Tra le vittime c'era il jazzista azero Rafig Babayev, il cui posto di lavoro era vicino alla stazione. L'operativit\u00e0 della metro \u00e8 stata in seguito temporaneamente sospesa.\nIl secondo attacco \u00e8 stato perpetrato il 3 luglio. La bomba (un esplosivo di gelatina telecomandato, secondo le autorit\u00e0 dei servizi segreti azeri) \u00e8 esplosa alle 8:30 ora locale quando il treno, partito dalla stazione \"28 maggio\", si trovava a 500 metri dal binario ferroviario \"Ganjlik\". La maggior parte delle persone ferite in quell'attacco \u00e8 stata prontamente dimessa dopo l'assistenza medica.\nIndagine.\nIn seguito agli attacchi, il presidente Heydar Aliyev ha firmato un decreto sulla formazione della Commissione investigativa statale. Durante le indagini, ufficiali dell'intelligence armena, accusati di coinvolgimento nella serie di attentati alla metropolitana di Baku e sui treni azeri operanti sia in Azerbaigian che in Russia, sono stati arrestati a Mosca. I cittadini russi Kamo Fyodorovich Saakov, di etnia armena, sua moglie Irina Alexandrovna Saakova e Anatoly Anatolyevich Ilchuk sono stati arrestati nel luglio 1994, accusati sui preparativi degli attacchi. Nell'agosto dello stesso anno Saakov \u00e8 stato condannato all'ergastolo e Ilchuk a 15 anni di reclusione per preparativi, contrabbando e custodia illegale di armi. L'indagine si \u00e8 conclusa all'inizio di ottobre 1995.\nIl 29 novembre 1997, le forze dell'ordine russe hanno estradato in Azerbaigian il 30 enne lezgino Azer Aslanov, accusato di aver piazzato una bomba nel secondo attacco. Secondo l'ufficio del procuratore generale azero, Aslanov \u00e8 stato fatto prigioniero dai militari armeni nel gennaio 1994 mentre prestava servizio nell'esercito azero ed \u00e8 stato incaricato dal servizio di sicurezza armeno di piazzare la bomba a Baku."}
{"id": "8941742", "revid": "765341", "url": "https://it.wikipedia.org/wiki?curid=8941742", "title": "Quintessence (Abigor)", "text": "Quintessence \u00e8 il nono album in studio del gruppo musicale Abigor, pubblicato il 2012 dalla End All Life Productions. Risulta composto da due dischi: il primo \u00e8 una riedizione riarrangiata del quinto album in studio, Channeling the Quintessence of Satan, mentre il secondo \u00e8 una raccolta di demo della band."}
{"id": "8941743", "revid": "158913", "url": "https://it.wikipedia.org/wiki?curid=8941743", "title": "Ioppe", "text": ""}
{"id": "8941747", "revid": "205250", "url": "https://it.wikipedia.org/wiki?curid=8941747", "title": "Fermo Marelli", "text": "Biografia.\nNato a Milano nel 1900, era il terzo di quattro figli dell'industriale Ercole Marelli. Laureato in ingegneria elettrotecnica nel 1928 al Politecnico di Milano, gi\u00e0 dopo la morte del padre avvenuta nel 1922, aveva fatto ingresso nella sua azienda, alla cui presidenza si era insediato Antonio Stefano Benni, di cui divenne collaboratore e grazie al quale si impratich\u00ec nella gestione amministrativa.\nDella Ercole Marelli &amp; C., importante azienda elettromeccanica, nel 1935-45 \u00e8 stato vicepresidente e direttore generale. Divenuto il presidente nel 1946, con lui l'azienda fondata dal padre raggiunse il massimo della sua espansione, arrivando a contare agli inizi degli anni sessanta oltre 7.000 dipendenti. Marelli \u00e8 stato massimo dirigente dell'azienda di famiglia fino al 1975, anno in cui il suo pacchetto di maggioranza venne rilevato da Luigi Nocivelli. \nMarelli ha ricoperto altre cariche, quali di vicepresidente di SAE, di GIE e dell'ANIE, di consigliere di amministrazione delle societ\u00e0 Magneti Marelli, FIVRE, Radiomarelli e MABO, e di membro del comitato esecutivo dell'Assolombarda.\nMorto a Milano nel 1990, all'et\u00e0 di 89 anni, \u00e8 stato sposato con Rosa Ronzoni, da cui ebbe i figli Ercole, Giuseppe, Ferdinando e Maddalena. I due figli maggiori Ercole e Giuseppe gli premorirono nel 1960, rispettivamente all'et\u00e0 di 24 e 23 anni, annegati causa di un violento temporale scoppiato sul Lago Trasimeno, nei pressi di Castiglione del Lago, in provincia di Perugia, dove si trovavano per una battuta di caccia assieme ad un loro amico, anch'egli annegato e deceduto."}
{"id": "8941764", "revid": "729019", "url": "https://it.wikipedia.org/wiki?curid=8941764", "title": "Volo Turkish Airlines 301", "text": "Il disastro del volo Turkish Airlines 301 si verific\u00f2 il 26 gennaio 1974 quando un Fokker F28-1000 Fellowship della Turkish Airlines di nome \"Van\", numero di registrazione TC-JAO e usato per un volo interno in Turchia dall'aeroporto di Izmir Cumaovasi (IZM) all'aeroporto di Istanbul Yesilk\u00f6y (IST/LTBA), stall\u00f2 poco dopo il decollo a causa della rotazione eccessiva e del ghiaccio sulle ali, si schiant\u00f2 e prese fuoco.\nL'equipaggio e i passeggeri.\nL'aereo aveva cinque membri d'equipaggio e 68 passeggeri a bordo. Quattro dei primi e 62 dei secondi morirono nell'incidente. Soltanto un membro dell'equipaggio e sei passeggeri sono sopravvissuti.\nL'aereo.\nIl velivolo, un Fokker F28-1000 con due motori a reazione turboreattori Rolls-Royce RB183-2 \"Spey\" Mk555-15, era stato costruito dalla Fokker ed identificato con il numero di matricola del produttore 11057. Comp\u00ec il suo primo volo il 5 settembre 1972 e fu consegnato alla Turkish il 13 gennaio 1973.\nL'incidente.\nIntorno alle 7:30 ora locale (5:30 UTC), l'aereo decoll\u00f2 dalla pista 35. Ad un'altezza di 8-10 metri, improvvisamente imbard\u00f2 a sinistra e picchi\u00f2 con il muso verso il basso. Il Fokker F28 cadde al suolo, colp\u00ec un canale di scolo, scivol\u00f2 e si distrusse prendendo fuoco. Ci\u00f2 derivava da un evidente errore del pilota nel decidere di partire nonostante l'accumulo di ghiaccio sulle ali e sullo stabilizzatore verticale, rendendo l'incidente inevitabile.\nAll'epoca era il peggior incidente di un Fokker F28 e il secondo peggior incidente avvenuto in Turchia."}
{"id": "8941777", "revid": "1935652", "url": "https://it.wikipedia.org/wiki?curid=8941777", "title": "Carlo Giuseppe Pistone", "text": "Biografia.\nNacque a Nizza Monferrato da Pier Agostino, conte di Montalto e dall'astigiana Barbara Cotti di Ceres.\nDottore \"in utroque iure\" presso l'Universit\u00e0 di Torino il 27 aprile 1764, fu poi ammesso all'Accademia di Superga.\nVenne chiamato a reggere il Reale Collegio delle Provincie di Torino.\nProposto da Vittorio Amedeo III di Savoia con lettera al Pontefice del 7 maggio 1788, riscontrata da papa Pio VI il successivo 15 giugno, fu preconizzato nel concistoro del 15 settembre ed il 21 settembre fu consacrato vescovo di Alessandria a Roma dal cardinale Giacinto Sigismondo Gerdil.\nPrese possesso della diocesi non personalmente ma attraverso il vicario capitolare Giuseppe Antonio Chenna, che aveva sino ad allora retto la sede vacante, il 14 dicembre 1788. \nFece ingresso in cattedrale l'8 febbraio 1789. \nGovern\u00f2 una diocesi in grave crisi, anche dovuta alla presenza di soldati stranieri dimoranti in citt\u00e0.\nCagionevole di salute, prese dimora in campagna, a Castellazzo Bormida, dove mor\u00ec il 30 settembre (secondo altre fonti il 26 ottobre) 1795.\nGenealogia episcopale.\nLa genealogia episcopale \u00e8:"}
{"id": "8941779", "revid": "767487", "url": "https://it.wikipedia.org/wiki?curid=8941779", "title": "La guerra di domani (film 2021)", "text": "La guerra di domani (\"The Tomorrow War\") \u00e8 un film del 2021 diretto da Chris McKay.\nTrama.\nNel dicembre 2022, Dan Forester, un insegnante di biologia ed ex Berretto Verde, non riesce ad essere assunto a un prestigioso centro di ricerca. Durante la trasmissione della finale dei Mondiali di calcio, si apre in mezzo al campo un varco temporale da cui fuoriescono dei soldati provenienti dall'anno 2051, che lanciano in diretta internazionale un avvertimento: l'umanit\u00e0, nel futuro dal quale provengono, \u00e8 sull'orlo dell'estinzione a causa di una guerra contro invasori alieni. Questi ultimi arriveranno sulla Terra nel novembre 2048 e uccideranno il 99,99% della popolazione globale entro tre anni (si dice che i sopravvissuti ammontano a circa mezzo milione di individui). Per cercare di scongiurare la minaccia, forze armate di tutto il mondo vengono inviate nel futuro tramite una tecnologia denominata \"cronotrasporto\" per un servizio di sette giorni, sebbene solo il 30% sopravviva, causando proteste e rivolte.\nDan viene arruolato forzatamente e gli vengono concesse ventiquattr'ore per salutare i familiari, pena il carcere se prover\u00e0 a fuggire. Sua moglie Emmy lo convince a fare vista a suo padre James, un ingegnere meccanico cospirazionista, per chiedergli aiuto a rimuovere il bracciale che permette al governo di rintracciarlo, cos\u00ec da poter disertare. Successivamente, per\u00f2, Dan cambia idea e rifiuta l'aiuto del padre, a causa dell'astio che provava verso quest'ultimo, ed \u00e8 dunque costretto ad arruolarsi. Dan e gli altri coscritti ricevono un sommario e rapido addestramento di base, a seguito di cui fa amicizia con un compagno di nome Charlie. I due deducono che le persone reclutate saranno gi\u00e0 morte prima dell'inizio della guerra mentre quelli venuti dal futuro non sono ancora nati, cos\u00ec da evitare un paradosso.\nLe reclute vengono inviate nel futuro a combattere a Miami Beach, ma molti di loro muoiono durante il \"salto\" a causa di un malfunzionamento. Il comandante \"Romeo\", in contatto radio con i \"cronotrasportati\", ordina a questi ultimi di salvare il personale del laboratorio vicino, prima che l'area venga distrutta con dei bombardamenti cos\u00ec da neutralizzare gli alieni presenti. Scoprono che il personale \u00e8 gi\u00e0 stato ucciso dalle \"Idre bianche\", ma recuperano i risultati delle loro ricerche. Durante l'evacuazione, inseguiti dai famelici alieni, quasi tutti i soldati rimangono uccisi prima dell'estrazione: sopravvivono soltanto Dan, Dorian \u2014 un agguerrito ed esperto soldato con altri salti temporali alle spalle \u2014 e Charlie.\nI tre si risvegliano in un accampamento militare nella Repubblica Dominicana; Dan fa rapporto al colonnello del Commando \"Romeo\", il cui vero nome \u00e8 Muri Forester, e realizza che \u00e8 sua figlia nel futuro. La ragazza chiede al padre di accompagnarla in una missione per catturare un esemplare femminile di \"Idra bianca\", le quali sono protette dai maschi, cos\u00ec da poter svolgere sulla femmina esperimenti che possano portare all'uccisione di tutte le \"Idre\". Riescono con difficolt\u00e0 nella missione, ma ci\u00f2 porta centinaia di maschi ad attaccare la loro postazione: mentre un elicottero con la femmina in gabbia si allontana, Dan e Muri riescono a fuggire su un humvee. La donna, prima che vengano tratti in salvo, rivela al padre che nel suo passato, egli era diventato insoddisfatto della sua vita, a tal punto da abbandonare moglie e figlia, per poi morire in un incidente d'auto del 2030. Dan \u00e8 convinto che ci\u00f2 non succeder\u00e0 e promette a Muri di rimanere con la sua famiglia. I due si dirigono con la femmina a una piattaforma petrolifera fortificata vicino a Port Nelson. L\u00ec, dove si trova anche la struttura per il \"cronotrasporto\" indietro nel tempo, Muri crea una tossina in grado di uccidere tutti gli alieni, ma questi ultimi, per liberare la femmina incatenata, invadono la base e Muri perde la vita nel momento in cui le 168 ore nel futuro di Dan scadono e quest'ultimo viene trasportato nuovamente nel 2022. L'uomo torna indietro con la tossina in una provetta, ma il passaggio temporale viene distrutto assieme alla base: l'opinione pubblica interpreta ci\u00f2 come il segno che la guerra del futuro \u00e8 stata ormai persa dagli umani.\nDan, una volta a casa, segnato da quello a cui ha assistito e sotto gli effetti dello stress post-traumatico, parla con Emmy di ci\u00f2 che ha visto. La moglie suppone che gli alieni potrebbero essere arrivati sulla Terra precendetemente al 2048 (nessun satellite ha tracciato l'astronave) e potrebbero essersi trovati l\u00ec gi\u00e0 da molto prima. Dan si consulta con Charlie (il quale rinviene tracce di cenere di una nube piroclastica in un artiglio alieno) e Martin, un suo studente appassionato di vulcani; insieme teorizzano che le creature si trovassero sul pianeta, in particolare nell'arcipelago Severnaja Zemlja, prima dell'anno 946 (eruzione del Changbai) e sono usciti dai ghiacci delle calotte polari a causa del riscaldamento globale nel 2048. Il governo si rifiuta di utilizzare le risorse militari su suolo russo per dimostrare tale ipotesi, quindi Dan conduce personalmente la missione con una squadra composta da lui, Charlie, Dorian, alcuni soldati del futuro superstiti e suo padre in qualit\u00e0 di pilota d'aereo: l'obiettivo \u00e8 iniettare la tossina agli alieni, cos\u00ec da scongiurare la guerra futura.\nIl gruppo trova un'astronave aliena sepolta in un ghiacciaio grazie ad anomalie elettromagnetiche sui rilevatori e discute se sia il caso di raccontare al mondo il problema, oppure se porre fine alla minaccia da soli. Prevale la seconda opzione ed entrano quindi nella navicella. Si rendono conto cos\u00ec che le \"Idre bianche\" sono il carico dell'astronave: gli alieni tecnologicamente avanzati alla guida del velivolo si erano portati con s\u00e9 centinaia di sacche amniotiche, nelle quali le \"Idre\" si trovavano in uno stato letargico, pronte al risveglio a divenire un'arma di distruzione di massa. La squadra inietta la tossina in alcune delle creature dormienti, ma il resto della colonia si sveglia, uscendo dalle sacche ed uccidendo gran parte della squadra. Dorian, una volta che Dan, suo padre e Charlie erano usciti dal perimetro del veicolo spaziale, si fa esplodere, eliminando quasi tutte le \"Idre\", tranne una di sesso femminile che viene infine uccisa da Dan e James.\nLieto di sapere che la guerra \u00e8 stata scongiurata e che l'umanit\u00e0 \u00e8 salva, Dan porta il padre a casa per fargli incontrare sua moglie e sua figlia, pronti finalmente per un nuovo inizio.\nProduzione.\nNel febbraio 2019 viene annunciato il progetto, inizialmente intitolato \"Ghost Draft\", con protagonista Chris Pratt e Chris McKay alla regia. Nel novembre 2019 viene cambiato il titolo in \"The Tomorrow War\".\nLe riprese del film, iniziate il 1\u00ba settembre 2019 e terminate il 12 gennaio 2020, si sono svolte tra Lincolnton, Atlanta e Islanda.\nIl budget del film \u00e8 stato di 200 milioni di dollari.\nPromozione.\nIl primo teaser trailer del film viene diffuso il 28 aprile 2021, mentre il giorno precedente sono state diffuse le prime immagini promozionali. Il 26 maggio 2021 viene diffuso il primo trailer esteso.\nDistribuzione.\nIl film, inizialmente previsto per il 25 dicembre 2020, \u00e8 stato posticipato a causa della pandemia di COVID-19 e distribuito a partire dal 2 luglio 2021 su Prime Video, che ha acquistato i diritti di distribuzione del film per 200 milioni di dollari.\nDivieti.\nNegli Stati Uniti il film \u00e8 stato vietato ai minori di 13 anni non accompagnati per la presenza di \"sequenze d'azione violenta e fantascientifica, linguaggio e riferimenti non adatti\"."}
{"id": "8941781", "revid": "1914838", "url": "https://it.wikipedia.org/wiki?curid=8941781", "title": "Lieke Wevers", "text": "Carriera.\n2021.\nNel 2021 viene scelta per partecipare alle Olimpiadi di Tokyo insieme a Sanne Wevers, Vera Van Pol e Eythora Thorsdottir.\nIl 25 luglio prende parte alle Qualifiche: l'Olanda non riesce a qualificarsi per la finale a squadre e Wevers \u00e8 la prima riserva per la finale all around. In seguito al ritiro di Elsabeth Black accede alla finale, terminando poi in 24esima posizione."}
{"id": "8941798", "revid": "585241", "url": "https://it.wikipedia.org/wiki?curid=8941798", "title": "Vincenzo Cerulli Irelli", "text": ""}
{"id": "8941801", "revid": "1573940", "url": "https://it.wikipedia.org/wiki?curid=8941801", "title": "Leptoscarus vaigiensis", "text": "Leptoscarus vaigiensis () \u00e8 un pesce osseo marino appartenente alla famiglia Scaridae. \u00c8 l'unico membro del genere Leptoscarus.\nDistribuzione e habitat.\nL'areale di questa specie \u00e8 molto ampio: comprende le zone tropicali e subtropicali dell'Indo-Pacifico dal mar Rosso e il Sudafrica (dove sconfina nell'oceano Atlantico a False Bay) all'isola di Pasqua giungendo a nord al Giappone meridionale e a sud all'isola neozelandese di Poor Knights e a quella dell'Australia Occidentale di Rottnest.\nVive in zone costiere riparate come baie, lagune e porti in aree con fondi duri ricchi di vegetazione algale e di fanerogame marine.\nSi incontra tra 1 e 15 metri di profondit\u00e0.\nDescrizione.\n\"L. vaigiensis\" ha una sagoma molto slanciata rispetto agli altri pesci pappagallo. La pinna dorsale ha 9 raggi spiniformi e 10 molli; la pinna anale ne ha 3 spinosi e 9 molli. Contrariamente agli altri membri della famiglia i denti sono non fusi in un becco corneo ma vi sono numerosi piccoli denti liberi. La livrea \u00e8 piuttosto simile fra i due sessi, il maschio ha una fascia bianca pi\u00f9 o meno distinta sul fianco che manca o \u00e8 meno vistosa nella femmina. Il colore di fondo \u00e8 verdastro o olivastro punteggiato di chiaro.\nLa taglia massima nota \u00e8 di .\nBiologia.\nComportamento.\nContrariamente a quasi tutti gli altri scaridi questa specie confida nel mimetismo. Forma gruppi di piccole dimensioni.\nAlimentazione.\nSi nutre di alghe bentoniche, soprattutto sargassi, e di fanerogame marine. Elementi secondari della dieta sono costituiti da crostacei copepodi planctonici, polipi e detrito.\nRiproduzione.\n\"L. vaigiensis\" \u00e8 l'unico scaride a non subire il cambiamento di sesso. La deposizione delle uova avviene in acque basse su fondali ricchi di vegetazione durante la marea calante. Le larve sono associate a masse di alghe alla deriva.\nPesca.\nViene pescato a livello artigianale e commercializzato fresco per il consumo locale.\nConservazione.\nSi tratta di una specie relativamente comune nel suo enorme areale. Non ci sono gravi cause di minaccia per \"L. vaigiensis\" sebbene qualche preoccupazione a livello locale sia dovuta al bracconaggio effettuato con l'uso di esplosivi nel Triangolo dei coralli. Altre minacce, sempre localizzate in determinate aree, sono l'aumento della sedimentazione per cause antropiche e lo sbiancamento dei coralli. La lista rossa IUCN lo classifica come \"a rischio minimo\"."}
{"id": "8941803", "revid": "1914838", "url": "https://it.wikipedia.org/wiki?curid=8941803", "title": "Elena Gerasimova", "text": "Carriera senior.\n2021.\nA giugno viene scelta per rappresentare la Russia ai Giochi Olimpici come individualista.\nIl 25 luglio prende parte alle Qualifiche, non riuscendo a qualificarsi per alcuna finale."}
{"id": "8941804", "revid": "281901", "url": "https://it.wikipedia.org/wiki?curid=8941804", "title": "Leptoscarus", "text": ""}
{"id": "8941805", "revid": "827882", "url": "https://it.wikipedia.org/wiki?curid=8941805", "title": "B\u00e9d\u00e9", "text": ""}
{"id": "8941810", "revid": "171091", "url": "https://it.wikipedia.org/wiki?curid=8941810", "title": "Pointe Jean Vert", "text": ""}
{"id": "8941812", "revid": "171091", "url": "https://it.wikipedia.org/wiki?curid=8941812", "title": "Punta Jean Vert", "text": ""}
{"id": "8941816", "revid": "767487", "url": "https://it.wikipedia.org/wiki?curid=8941816", "title": "Anastasiia Motak", "text": ""}
{"id": "8941818", "revid": "713168", "url": "https://it.wikipedia.org/wiki?curid=8941818", "title": "Onorato Gaetani Dell'Aquila d'Aragona", "text": ""}
{"id": "8941821", "revid": "125073242", "url": "https://it.wikipedia.org/wiki?curid=8941821", "title": "Trumpchi GS8", "text": "La Trumpchi GS8, venduta come GAC GS8 al di fuori del mercato cinese, \u00e8 un'autovettura prodotta dal 2016 dalla casa automobilistica cinese Trumpchi, divisione della GAC Group.\nDescrizione.\nProgettato dall'ex designer Mercedes-Benz Fan Zhang, ha debuttato al Salone di Pechino 2016 e successivamente al Salone di Detroit.\nIn Russia la vettura \u00e8 stata introdotta sul mercato locale il 9 dicembre 2019, venendo venduta come \"GAC GS8\". In Libano \u00e8 venduto dalla \"Bazerji Motors Sal\".\nLa GS8 \u00e8 alimentato da un motore turbo a quattro cilindri da 2,0 litri abbinato un cambio automatico a sei velocit\u00e0, che invia potenza a tutte e quattro le ruote tramite un sistema di trazione integrale.\nLa GAC Group aveva inizialmente previsto il lancio della GS8 negli Stati Uniti alla fine del 2019 ma durante il salone di Detroit del 2019 ha annunciato alcuni ritardi nei piani di vendita. Il 22 maggio 2019, a causa dell'aggravarsi delle tensioni commerciali tra Cina e Stati Uniti, la societ\u00e0 ha deciso di rinviare a tempo indeterminato i propri piani di esportazione per il mercato statunitense."}
{"id": "8941822", "revid": "287204", "url": "https://it.wikipedia.org/wiki?curid=8941822", "title": "Naomi Visser", "text": "Carriera junior.\nNel 2016 prende parte agli Europei di Berna, dove si qualifica per la finale al corpo libero e termina la gara in settima posizione.\nCarriera senior.\n2018.\nNel 2018 partecipa agli Europei di Glasgow, dove aiuta la squadra olandese a vincere la medaglia di bronzo.\nAd ottobre viene convocata per i Campionati del mondo, dove prende parte alla finale all around terminandola in 14\u00aa posizione\n2019.\nNel 2019 prende parte ai Campionati del mondo di Stoccarda, dove si qualifica sia per la finale a squadre che per la finale individuale, terminandole rispettivamente all'ottavo e ventitreesimo posto.\n2021.\nViene scelta per partecipare ai Campionati europei 2021. Si qualifica per la finale all around e termina la gara in nona posizione."}
{"id": "8941827", "revid": "901830", "url": "https://it.wikipedia.org/wiki?curid=8941827", "title": "Mahmoud Baquir Younes", "text": ""}
{"id": "8941828", "revid": "767487", "url": "https://it.wikipedia.org/wiki?curid=8941828", "title": "The Edict", "text": "The Edict \u00e8 un film del 2017 diretto da Mark Cross.\nTrama.\nI coniugi Kevin e Jessi Anderson ereditano una casa da uno zio morto suicida. Dopo essere entrata in contattato con una statua all'interno della casa, Jessi, sofferente di una depressione psicotica debilitante, inizia ad essere continuamente contattata da un'entit\u00e0 sinistra."}
{"id": "8941833", "revid": "585241", "url": "https://it.wikipedia.org/wiki?curid=8941833", "title": "Vincenzo Cerulli Irelli (1947)", "text": "Biografia.\nDocente di diritto amministrativo, dal 1981 al 1987 ha insegnato alla facolt\u00e0 di economia e commercio dell'Universit\u00e0 di Perugia, dal 1987 al 1995 alla facolt\u00e0 di giurisprudenza dell'Universit\u00e0 di Firenze e dal 1995 al 2017 alla medesima facolt\u00e0 dell'Universit\u00e0 \"La Sapienza\" di Roma.\nAlle politiche del 1996 \u00e8 stato eletto alla Camera col sostegno dell'Ulivo. Nel corso della legislatura, ha presieduto la Commissione bicamerale per la riforma amministrativa ed \u00e8 stato relatore, tra le altre, delle leggi sulla riforma dell'attivit\u00e0 amministrativa (c.d. \u00ableggi Bassanini\u00bb: l. 15.3.1997, n. 59 e l. 15.05.1997, n. 127), sulle fondazioni bancarie (l. 21.12.1998, n. 461) e sulla Corte dei conti (l. 20.12.1996, n. 93).\nRicandidatosi alle politiche del 2001, \u00e8 stato sconfitto dall'esponente della Casa delle Libert\u00e0 Carla Castellani.\nSuccessivamente ha contribuito alla stesura della legge sulla riforma del procedimento amministrativo (l. 11.02.2005, n. 15)."}
{"id": "8941836", "revid": "1442080", "url": "https://it.wikipedia.org/wiki?curid=8941836", "title": "Rabbit Software", "text": "Rabbit Software \u00e8 stata una casa di sviluppo software inglese, incentrata sulla produzione di videogiochi per gli home computer a 8 bit Commodore VIC-20, ZX Spectrum e Commodore 64 nella prima met\u00e0 degli anni ottanta.\nLa confezione del software di Rabbit era leggermente diversa da quella delle altre aziende dell'epoca, poich\u00e9 le audiocassette erano racchiuse in una scatola rossa esterna che le rendeva pi\u00f9 appariscenti sugli scaffali dei negozi.\nRabbit and\u00f2 in liquidazione nel luglio 1984.\nL'etichetta fu poi rilevata e rivitalizzata dalla Virgin Games, che pubblic\u00f2 i primi giochi a marchio Rabbit a costo medio-basso a ottobre 1985."}
{"id": "8941838", "revid": "599013", "url": "https://it.wikipedia.org/wiki?curid=8941838", "title": "Tisha Volleman", "text": ""}
{"id": "8941843", "revid": "889336", "url": "https://it.wikipedia.org/wiki?curid=8941843", "title": "Qualificazioni alla Coppa delle Nazioni Arabe 2009", "text": ""}
{"id": "8941846", "revid": "933835", "url": "https://it.wikipedia.org/wiki?curid=8941846", "title": "Antonino D'Aroma", "text": ""}
{"id": "8941850", "revid": "889336", "url": "https://it.wikipedia.org/wiki?curid=8941850", "title": "Qualificazioni alla Coppa delle Nazioni Arabe 1998", "text": ""}
{"id": "8941851", "revid": "31269", "url": "https://it.wikipedia.org/wiki?curid=8941851", "title": "Episodi di The Wayans Bros. (prima stagione)", "text": "La prima stagione della serie televisiva The Wayans Bros. \u00e8 stata trasmessa in anteprima negli Stati Uniti d'America dalla The WB Television Network tra l'11 gennaio 1995 e il 24 maggio 1995."}
{"id": "8941853", "revid": "1226", "url": "https://it.wikipedia.org/wiki?curid=8941853", "title": "Zsofia Kovacs", "text": ""}
{"id": "8941858", "revid": "31269", "url": "https://it.wikipedia.org/wiki?curid=8941858", "title": "Episodi di The Wayans Bros. (seconda stagione)", "text": "La seconda stagione della serie televisiva The Wayans Bros. \u00e8 stata trasmessa in anteprima negli Stati Uniti d'America dalla The WB Television Network tra il 6 settembre 1995 e il 15 maggio 1996."}
{"id": "8941859", "revid": "889336", "url": "https://it.wikipedia.org/wiki?curid=8941859", "title": "Qualificazioni alla Coppa delle Nazioni Arabe 1988", "text": ""}
{"id": "8941862", "revid": "31269", "url": "https://it.wikipedia.org/wiki?curid=8941862", "title": "Episodi di The Wayans Bros. (terza stagione)", "text": "La terza stagione della serie televisiva The Wayans Bros. \u00e8 stata trasmessa in anteprima negli Stati Uniti d'America dalla The WB Television Network tra il 4 settembre 1996 e il 14 maggio 1997."}
{"id": "8941864", "revid": "228587", "url": "https://it.wikipedia.org/wiki?curid=8941864", "title": "Highland (Indiana)", "text": ""}
{"id": "8941867", "revid": "2196166", "url": "https://it.wikipedia.org/wiki?curid=8941867", "title": "Chiesa di San Giuliano (Bonate Sotto)", "text": "La chiesa di San Giuliano \u00e8 un edificio di culto di Bonate Sotto, della provincia e Diocesi di Bergamo. La chiesa \u00e8 sconsacrata al culto. \nDell'antica struttura rimane a testimonianza solo l'abside romanica.\nStoria.\nLa chiesa, come il monastero annesso, ha origini antichissime, citata nel 774 nel lascito testamentario di Taidone del 774, gasindio del longobardo re Desiderio, che prima dell'arrivo di Carlo Magno lasci\u00f2 ogni bene di cui godeva il giuspatronato alla chiesa di Bergamo e poi edificio religioso inserito nel monastero femminile dell'ordine benedettino. la chiesa sarebbe stata costruita per desiderio della regina Teodolinda, informazione che non trova un fondamento certo. Nel 1260 la chiesa \u00e8 inserita nell'elenco delle chiese che dovevano versare un censo alla chiesa di Roma per una cifra indicata di 6 denari.\nLa storia monastica \u00e8 poco conosciuta, si sa che fu unito a quello di San Giorgio di Spino nel 1313, e nel quattrocento a quello di in Valmarina per fondare poi, quando questo non era pi\u00f9 sicuro, il monastero benedettino di Bergamo.\nLa chiesa fu chiusa al culto dopo il 1781, diventando propriet\u00e0 privata a cui fu aggiunto un corpo di fabbrica a uso rurale, e successivamente a uso di civile abitazione.\nDescrizione.\nL'edificio si presenta come un'abitazione civile con il lato a sud a due tre file di finestre e la chiusura delle monofore antiche, che indicano le presenza di due piani interni. Era infatti stata inserita una soletta che ha completamente trasformato l'antica navata della chiesa. \nDell'antico edificio rimane l'abside, protetta da un tettuccio moderno che ha eliminato quello autentico, ma conserva la muratura in ciottolato a lisca di pesce. L'abside \u00e8 tripartita da sottili lesene coronate di capitelli raffiguranti figure geometriche e sei archetti. La parte superiore ha un'apertura a forma di croce\nNel lato a sud un'apertura lunettata, poi chiusa, che doveva essere l'ingresso laterale all'aula. Il lato a settentrione mantiene intatta la muratura a lisca di pesce, e i cantonali realizzati in blocchi di ceppo che furono sagomati con cura."}
{"id": "8941869", "revid": "123187388", "url": "https://it.wikipedia.org/wiki?curid=8941869", "title": "MicroHobby", "text": "MicroHobby \u00e8 stato un periodico in lingua spagnola incentrato sui videogiochi per ZX Spectrum e pubblicato per la prima volta nel novembre 1984. Cess\u00f2 l'attivit\u00e0 col numero 217, nel 1992.\nMicroHobby fu una delle prime riviste spagnole consacrate al mondo videoludico e punto di partenza per la casa editrice Hobby Press."}
{"id": "8941870", "revid": "1924342", "url": "https://it.wikipedia.org/wiki?curid=8941870", "title": "Free Finga", "text": "Biografia.\nHa intrapreso la carriera musicale nel 2018, facendosi conoscere nel medesimo anno con l'uscita del secondo album in studio \"Pick Up Line\", che ha esordito in vetta alla Album\u0173 Top 100 ed ha collocato sette tracce su tredici nella Singl\u0173 Top 100, di cui due in top forty. L'album ha trascorso tre settimane non consecutive al vertice della classifica nazionale e gli ha fruttato tre candidature nell'ambito dei Muzikos asociacijos met\u0173 apdovanojimai, i premi musicali principali della Lituania, vincendone una come Urban dell'anno.\nNel 2020 ha conquistato il suo miglior posizionamento nella hit parade dei singoli grazie al debutto in 16\u00aa posizione di \"Man\u0119s daugiau\", il cui successo \u00e8 stato sufficiente a garantirgli una vittoria su due nomination ai M.A.M.A. del 2021.\n\"D\u0117mesio!\", uscito a settembre 2021 e candidato per un M.A.M.A all'album dell'anno, \u00e8 divenuto il suo secondo disco numero uno."}
{"id": "8941871", "revid": "31269", "url": "https://it.wikipedia.org/wiki?curid=8941871", "title": "Episodi di The Wayans Bros. (quarta stagione)", "text": "La quarta stagione della serie televisiva The Wayans Bros. \u00e8 stata trasmessa in anteprima negli Stati Uniti d'America dalla The WB Television Network tra il 17 settembre 1997 e il 20 maggio 1998."}
{"id": "8941875", "revid": "31269", "url": "https://it.wikipedia.org/wiki?curid=8941875", "title": "Episodi di The Wayans Bros. (quinta stagione)", "text": "La quinta stagione della serie televisiva The Wayans Bros. \u00e8 stata trasmessa in anteprima negli Stati Uniti d'America dalla The WB Television Network tra il 18 settembre 1998 e il 20 maggio 1999."}
{"id": "8941876", "revid": "125197166", "url": "https://it.wikipedia.org/wiki?curid=8941876", "title": "Haval Dagou", "text": "La Haval Dagou (in cinese \u5927 \u72d7; pinyin D\u00e0g\u01d2u), chiamata anche Haval Big Dog, \u00e8 un'autovettura prodotta dal 2020 dalla casa automobilistica cinese Great Wall Motors con il marchio Haval.\nNome.\nIl nome \"Big Dog\" \u00e8 stato selezionato attraverso un sondaggio indetto dalla Haval. Anche i colori della carrozzeria e gli allestimenti riprendono il nome di razze canine, a partire dal livello di allestimento \"Husky\" fino a quello superiore \"Pastore belga\". \nDescrizione.\nLa vettura, che \u00e8 stata presentata nel 2020 al salone di Chengdu, \u00e8 un SUV di medio-grandi dimensioni disponibili sia con schema tuttoavanti che con le quattro ruote motrici, realizzato sulla piattaforma monoscocca denominata \"Lemon\" condivisa con la terza generazione della Haval H6. Il motore \u00e8 montato trasversalmente e utilizza sospensioni McPherson per l'asse anteriore e multi-link per l'asse posteriore.\nA spingere la vettura c'\u00e8 un motore turbo da 1,5 litri con nome in codice \"GW4B15A\" che produce 169 cavalli e 285 Nm di coppia."}
{"id": "8941905", "revid": "344503", "url": "https://it.wikipedia.org/wiki?curid=8941905", "title": "Gekij\u014dban Bish\u014djo senshi Sailor Moon Eternal", "text": ""}
{"id": "8941906", "revid": "33689", "url": "https://it.wikipedia.org/wiki?curid=8941906", "title": "Computer Gamer", "text": "Computer Gamer \u00e8 stata una rivista mensile britannica dedicata ai videogiochi, pubblicata dal 1985 al 1987 da Argus Specialist Publications. Fu un vivace rilancio della rivista fallimentare \"Games Computing\", una rivista pi\u00f9 conservatrice pubblicata interamente in bianco e nero.\nCome molte riviste simili, conteneva sezioni dedicate a notizie, recensioni, anteprime, suggerimenti, guide, editoriali, lettere dei lettori e occasionalmente demo di giochi incollate sulla copertina.\nQuando la rivista venne rilanciata, era in diretta concorrenza con \"Computer and Video Games\", ma con solo un quinto delle sue 100.000 vendite mensili. Combatt\u00e9 per due anni ma, aggiungendo solo 6.000 vendite, fu infine sospesa nel 1987.\nAnche se perso nella folla di titoli sul mercato a met\u00e0 degli anni '80, la rivista si distinse per avere un numero bandito da W.H. Smith e altre edicole del Regno Unito, la cui copertina promuoveva un gioco chiamato \"Blood 'n Guts\", considerato troppo cruento. L'immagine fu pertanto sostituita con una pi\u00f9 semplice. Tuttavia l'illustrazione, costituita da una tela di iuta rosa, involucro di bolle, vernice rossa e un coltello turco, venne inserita come sfondo artistico nelle pagine di recensione, senza lamentele."}
{"id": "8941918", "revid": "2111283", "url": "https://it.wikipedia.org/wiki?curid=8941918", "title": "Rocca di Montemurlo", "text": ""}
{"id": "8941920", "revid": "767487", "url": "https://it.wikipedia.org/wiki?curid=8941920", "title": "Thee Braindrops", "text": "Thee Braindrops \u00e8 un gruppo garage rock spagnolo attivo dal 2017.\nStoria.\nIl gruppo \u00e8 formato da un cantante giapponese, Shima Bunny, che si occupa anche delle percussioni, dal chitarrista Carlos Chamarro, dal bassista Pablo Fern\u00e1ndez e dal batterista Pablo Serrano. Il gruppo esord\u00ec nel 2018 con un EP, \"\"Lorraine\", pubblicato dalla Family Spree Recordings. Alla fine del 2019 hanno registrato il primo LP presso gli Estudios Circo Perroti, prodotto da Don Jorge Explosi\u00f3n e pubblicato nel 2020, \"I Need Action\". Lo stesso anno venne pubblicato un nuovo singolo, \"T\u00fa Me Quieres Matar\" \", per il quale venne prodotto anche un video musicale.\nNel 2018 si sono esibiti al festival \"Festimad\" di Madrid.\nDiscografia.\nAlbum\nSingoli ed EP"}
{"id": "8941924", "revid": "709565", "url": "https://it.wikipedia.org/wiki?curid=8941924", "title": "Episodi di Nancy Drew (seconda stagione)", "text": "La seconda stagione della serie televisiva Nancy Drew, composta da 18 episodi, \u00e8 stata trasmessa in prima visione negli Stati Uniti d'America sul canale The CW dal 20 gennaio 2021 al 2 giugno 2021.\nIn Italia la stagione \u00e8 inedita."}
{"id": "8941933", "revid": "736476", "url": "https://it.wikipedia.org/wiki?curid=8941933", "title": "Ond\u0159ej Trojan", "text": "Biografia.\nFratello di Ivan Trojan, Ond\u0159ej Trojan \u00e8 nato a Praga nel 1959. Ha ottenuto popolarit\u00e0 nel 2004, dopo aver diretto il film \"\u017delary\", per quale ha ricevuto una candidatura all'Oscar al miglior film internazionale."}
{"id": "8941935", "revid": "1318658", "url": "https://it.wikipedia.org/wiki?curid=8941935", "title": "Distretto di Foug\u00e8res", "text": "Il distretto di Foug\u00e8res era una divisione territoriale francese del dipartimento dell'Ille-et-Vilaine, istituita nel 1790 e soppressa nel 1795.\nEra formato dai cantoni di Foug\u00e8res, Fleurign\u00e9, Louvign\u00e9, Mont le Blanc, Parc\u00e9, Saint Aubin du Cormier, Saint Brice en Cogl\u00e8s e Saint Georges de Reintembault."}
{"id": "8941940", "revid": "1360634", "url": "https://it.wikipedia.org/wiki?curid=8941940", "title": "Adriano Colocci", "text": "Biografia.\nAdriano Colocci nasce a Jesi il 7 settembre 1855, figlio del marchese Antonio e di Enrichetta Vespucci, discendente del celebre navigatore Amerigo. Trascorre i primi anni della sua vita a Firenze, come riporta in un quaderno intitolato \"Ricordi di vita vissuta\": \"all'alba della mia vita\" (\"1855\"-\"1870\") (manoscritto dell'Archivio Colocci). Tornato a Jesi, frequenta le scuole pubbliche prima di iscriversi alle facolt\u00e0 giuridiche di Napoli, Roma e Pisa. Fin dal 1874 alterna l'impegno politico alla polemica giornalistica, scontrandosi con i mazziniani e difendendo le prospettive democratiche della \"monarchia dei plebisciti\". \nNel 1878 si laurea in giurisprudenza a Pisa, mentre l'anno successivo consegue l'abilitazione alla carriera diplomatico-consolare a Roma, entrando in stretti contatti con Berti, Mamiani, Macchi, Costa e Mario. \nNel 1880 dirige per un breve periodo il Corriere delle Marche ma la sua condotta si connota per una certa vivacit\u00e0 che lo porta a provocare frizioni e risentimenti con diversi ambienti, tra cui quello ecclesiale. Svanita la possibilit\u00e0 di ottenere una cattedra all'Universit\u00e0 di Macerata, Adriano Colocci prende \"la decisione di uscire dal marasma della vita snervante della provincia per gettar[si] a capofitto nella prima avventura simpatica che [gli] capita davanti\". \nNel 1885 si trova nei Balcani (forse con il consenso del Ministero degli Esteri), dove stava per riproporsi una grave crisi della Questione d'Oriente che sarebbe poi sfociata nel conflitto tra Serbia e Bulgaria. Segue le vicende politiche e militari della parte bulgara, come aiutante di Alessandro di Battemberg, fornendo poi una dettagliata cronaca delle operazioni; durante questo periodo entra per la prima volta in contatto con un gruppo di zingari, di cui, in seguit\u00f2, scriver\u00e0 una dettagliata cronaca nell'opera \"Gli Zingari. Storia di un popolo errante\". \nUna volta rientrato in Italia, riesce a entrare nel seguito del principe di Napoli (il futuro Vittorio Emanuele III) e a prendere parte al viaggio che questi stava per compiere nel Vicino Oriente, con il ruolo di \"istoriografo\"; abbandona ben presto il seguito reale per seguire pi\u00f9 da vicino l'evolversi della situazione della spedizione Salimbeni. Nonostante l'esito negativo dell'iniziativa pacifica nel Corno d'Africa, partecipa alle successive operazioni militari con il grado di capitano, prestando servizio anche per le truppe coloniali britanniche (autorizzato). \nNel 1888, dopo un viaggio giornalistico nel Magreb come inviato per La Tribuna, parte alla volta dell'America, dove visiter\u00e0 Brasile, Uruguay, Paraguay e Argentina nella molteplice veste di rappresentante delle Camere di Commercio marchigiane, di esploratore e inviato di giornali, nonch\u00e9 di osservatore dell'ambiente degli emigrati italiani. \nRientra in Italia nel 1892 e, alla fine della XVII legislatura, viene eletto deputato al parlamento per il collegio di Ancona, come candidato dei democratici. Durante il breve periodo del suo mandato, dirige il giornale romano La Capitale e fa parte di alcune associazioni popolari, ma non riesce a stabilire relazioni serene con gli ambienti in cui milita. \nTemendo l'arresto a causa di insinuazioni e attacchi durante l'epoca degli scandali bancari, Adriano Colocci lascia l'Italia soggiornando in Belgio e Olanda, dove stabilisce buone amicizie e conoscenze che lo porteranno a diventare rappresentante di un sindacato di banchieri olandesi con interessi in Sicilia, dove risieder\u00e0 e e diventa presidente della Societ\u00e0 siciliana dei lavori pubblici e direttore generale delle Ferrovie circumetnee (1901-1908). \nIn quegli stessi anni scrive l'Origine des Boh\u00e9miens, che lo lancia come esperto di tziganologia e lo fa diventare un personaggio di primo piano tra gli antropologi, una posizione successivamente confermata nei congressi di antropologia di Parigi (del 1903), di geografia del 1904 (Ginevra), di etnologia del 1911 (Roma), attestanti la sua conoscenza specifica del problema degli zingari. \nAlla vigilia della prima guerra mondiale il Colocci \u00e8 incerto sull'atteggiamento da assumere perch\u00e9, se da un lato \u00e8 attratto dall'efficienza della Germania, dall'altro considera l'Austria una \"tradizionale nemica\", mentre nell'Inghilterra vede soltanto \"egoismo\". \nNel luglio 1915 riceve la lettera di chiamata e parte per Udine con il grado di colonnello degli alpini. Dopo un periodo nelle retrovie, il comando supremo lo invia in Grecia, con il compito di individuare le possibili zone da salvaguardare all'influenza italiana intorno a Valona, nell'ipotesi di un'avanzata greca nell'Epiro e in Albania. Anche questa volta le cose non andarono a buon fine perch\u00e9 aveva posizioni che non coincidevano con quelle del ministro de Bosdari, che rappresentava l'Italia ad Atene. Con l'accusa di \"antipatriottismo\" viene collocato in congedo e sottoposto a inchiesta per \"disfattismo\", venendo per\u00f2 prosciolto con formula piena nel marzo 1918. \nIl 4 novembre 1918 viene nominato membro del Commissariato di lingua e cultura italiana per l'Alto Adige, dove incontra resistenze diffuse in tutto il territorio. \nGli anni del dopoguerra lo trovano alle prese con un dissesto finanziario importante causato da errate speculazioni, ma la passione politica rimane forte e continua a occuparsi dettagliatamente degli eventi quotidiani della vita politica in Europa e in Italia. \u00c8 affascinato dalle imprese di Gabriele D'Annunzio, di cui registra, nel suo Diario, le imprese del \"poeta-soldato\", di cui ammira l'opera. \nCon l'avvento del fascismo, Adriano Colocci mantiene un atteggiamento duplice nei suoi confronti: mentre ne approva l'interesse per le organizzazioni giovanili, l'infanzia, la maternit\u00e0, la politica demografica, ne respinge la violenza. Nel 1929 si adira per la creazione della \"nobilt\u00e0 fascista\" e per la stipula dei Patti Lateranensi. Ha una leggera ripresa di simpatia per il fascismo con la campagna d'Etiopia, ma, nel 1939, non vede di buon occhio la politica germanofila dell'Italia e l'imminente invasione della Polonia da parte dell'esercito di Hitler. \nTrascorre gli ultimi anni della sua vita riordinando memorie e pubblicazioni, ricopiando e aggiustando i diari, occupandosi di araldica e svolgendo ricerche sugli Attoni, gens longobarda da cui deriverebbero i Colocci. \nMuore a Roma il 30 marzo 1941. "}
{"id": "8941951", "revid": "287204", "url": "https://it.wikipedia.org/wiki?curid=8941951", "title": "Ross County Football Club 2019-2020", "text": "Questa voce raccoglie le informazioni riguardanti il Ross County Football Club nelle competizioni ufficiali della stagione 2019-2020."}
