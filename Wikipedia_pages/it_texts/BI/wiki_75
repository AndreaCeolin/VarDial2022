{"id": "8866065", "revid": "110157", "url": "https://it.wikipedia.org/wiki?curid=8866065", "title": "Delitto da burattini", "text": "Delitto da burattini (titoli originali, \"The Magic Lantern Murders\" o \"The Punch and Judy Murders)\" \u00e8 un romanzo giallo del 1936 scritto da John Dickson Carr (con lo pseudonimo di Carter Dickson), il quinto con protagonista Sir Henry Merrivale, detto \"il Vecchio\".\nTrama.\nKenwood Blake \u00e8 in procinto di sposarsi con Evelyn Cheyne (entrambi gi\u00e0 visti nel precedente \"I delitti dell'unicorno\") quando riceve un telegramma di Sir Henry Merrivale che lo prega di raggiungerlo a Torquay. Non riesce a dire di no alla richiesta del suo vecchio capo ai servizi segreti, e vi si reca. Scopre che H.M. e il colonnello Charters, anche lui un tempo ai servizi segreti e ora a capo della polizia di Torquay, sono stati contattati da una vecchia conoscenza degli anni della Grande Guerra, l'ambiguo Paul Hogenauer, che offre loro in cambio di denaro l'identit\u00e0 della spia tedesca L., rimasta ignota e a piede libero da allora. Hogenauer per\u00f2 sta dando segni di stramberia (afferma di poter spiegare l'esistenza dei fantasmi e di poter volare), e in pi\u00f9 a casa sua sono stati notati degli strani giochi di luce; i due vogliono che Blake, sotto la falsa identit\u00e0 gi\u00e0 usata di Robert Butler, si introduca in casa sua mentre \u00e8 assente e prenda informazioni per stabilirne l'affidabilit\u00e0. \nBlake accetta, convinto di cavarsela in poche ore, ma tutto inizia ad andare male: la polizia per poco non lo arresta con l'accusa di aver rubato un'automobile e una valigetta nera, su denuncia (pare) proprio di H.M. e di Charters; quando finalmente si introduce in casa di Hogenauer, travestito da poliziotto, vi trova il maggiordomo Henry Bowers, che doveva essere assente; e, quel che \u00e8 peggio, i due scoprono dopo poco il cadavere dello stesso Hogenauer, avvelenato con della stricnina (per errore scambiata con l'innocuo bromuro che gli aveva prescritto il suo medico, il dottor Antrim) e con un fez turco in testa. Alcuni oggetti nella stanza sembrano aver cambiato posto inspiegabilmente. Poco dopo, sbuca nascosta da un armadio Elizabeth Antrim, moglie del dottor Antrim, che a quanto pare era venuta per avvisare Hogenauer dello scambio della medicina. E non \u00e8 l'unico cadavere in cui si imbatte Blake: \u00e8 sempre lui a scoprire un collega e amico di Hogenauer, Albert Keppel, avvelenato praticamente in contemporanea in un hotel poco distante. \nBlake deve alla svelta trovare il bandolo della matassa, e arrivare in tempo al suo matrimonio! Fortuna che la sua amata Evelyn arriva presto in suo aiuto, e anche il Vecchio alla fine offre il suo solito contributo risolutore... "}
{"id": "8866068", "revid": "3115", "url": "https://it.wikipedia.org/wiki?curid=8866068", "title": "Goffredo I de Girona", "text": "Origine.\nEra un nobile carolingio di cui non si conoscono gli ascendenti, probabilmente era di origine gota, come probabilmente lo erano quasi tutti i conti della regione.\nBiografia.\nDi Goffredo si hanno poche notizie.\nGoffredo viene identificato con il visconte Goffredo di Girona menzionato nell'841, in un processo a Terradelles, vicino a B\u00e0scara.\nFu nominato conte da Carlo il Calvo nell'assemblea di Narbonne nell'ottobre 849 e ben presto riconosciuto a Girona nonostante l'attivit\u00e0 del marchese Guglielmo II di Tolosa, figlio di Bernardo di Settimania, che aveva cercato di occupare la contea di Girona, nell'848.\n&lt;br&gt;Il 22 gennaio 850, Goffredo venne citato come conte di Girona in un altro processo, a Fonteta, nei pressi di Forallac.\n&lt;br&gt;Nell'estate di quello stesso anno, Girona fu attaccata dal leader musulmano Abd al-Karim ibn Abd al-Wahid ibn Mugit, alleato di Guglielmo II di Tolosa, ma resistette.\nProbabilmente gli successe il conte di Barcellona Odalric verso l'853, anche se \u00e8 possibile che abbia continuato a governare per alcuni anni fino all'862, quando Otgerio divenne conte di Girona.\nDiscendenza.\nDi Goffredo I non si conoscono n\u00e9 il nome della moglie n\u00e9 alcuna discendenza."}
{"id": "8866069", "revid": "1161730", "url": "https://it.wikipedia.org/wiki?curid=8866069", "title": "Ascetismo cristiano", "text": ""}
{"id": "8866070", "revid": "1605525", "url": "https://it.wikipedia.org/wiki?curid=8866070", "title": "La coppa del cavaliere", "text": "La coppa del cavaliere (\"The Cavalier's Cup\") \u00e8 un romanzo giallo del 1953, scritto da John Dickson Carr con lo pseudonimo di Carter Dickson, ventiduesimo e ultimo con protagonista Sir Henry Merrivale detto \"il Vecchio\".\nTrama.\nL'ispettore capo Masters \u00e8 pi\u00f9 che contento di non vedere da mesi Sir Henry Merrivale, che si \u00e8 ritirato in campagna per prendere lezioni di canto (si pu\u00f2 immaginare con quali effetti...). Un giorno riceve la visita di Lady Virginia Brace, che gli chiede aiuto su un mistero apparentemente inspiegabile: qualcuno si \u00e8 introdotto in una stanza chiusa della loro residenza, mentre suo marito Tom era all'interno che dormiva, e ha \"spostato\" la Coppa del Cavaliere (un cimelio di famiglia di enorme valore). Proprio cos\u00ec: spostato, senza rubarla. Masters sarebbe propenso a spiegare il mistero con un episodio di sonnambulismo di Tom Brace (anche se lady Virginia giura che in dieci anni di matrimonio non \u00e8 mai successo), e di certo non ad attribuirlo, come vorrebbero le voci di paese, al fantasma di sir Byng Rawdon (innamorato di Lady Marian, un'antenata di Tom, durante la guerra civile inglese aveva militato nella cavalleria realista, ed era caduto dopo un attacco suicida al campo degli \"Ironsides\" dopo la battaglia di Naseby; da lui prende il nome la Coppa, che per\u00f2 \u00e8 stata fatta fare solo nell'Ottocento). Masters vorrebbe quindi liquidare la faccenda come di poco conto, ma riceve una telefonata del suo superiore che gli ordina di andare a svolgere indagini a Telford Old Hall, la residenza dei Brace...e di chiedere la consulenza di Sir Henry Merrivale, che soggiorna in una villa proprio l\u00ec vicino!\nInutile dire che il Vecchio non resister\u00e0 al richiamo di questo mistero inspiegabile, e quando il misterioso evento si ripeter\u00e0, questa volta sotto il naso dell'ispettore Masters, sar\u00e0 lui a dimostrare che la spiegazione non va ricercata nel soprannaturale...\nCuriosit\u00e0.\nNel romanzo ricompare, stavolta come maggiordomo di Sir Henry, il Benson gi\u00e0 visto nel precedente \"La lampada di bronzo\", e molte sono le allusioni di H.M. e dell'ispettore Masters a questo vecchio caso su cui hanno lavorato insieme."}
{"id": "8866072", "revid": "62004", "url": "https://it.wikipedia.org/wiki?curid=8866072", "title": "Grote prijs Jean-Pierre Monser\u00e9 2021", "text": "Il Grote prijs Jean-Pierre Monser\u00e9 2021, nona edizione della corsa e valida come prova di classe 1.1 dell'UCI Europe Tour 2021, si svolse il 7 marzo 2021 su un percorso di 201,2\u00a0km con partenza da Hooglede ed arrivo a Roeselare. La vittoria fu appannaggio del belga Tim Merlier, che complet\u00f2 il percorso in 4h34'44\", precedendo il britannico Mark Cavendish e il connazionale Timothy Dupont.\nSul traguardo di Roeselare 146 ciclisti, dei 168 partiti da Hooglede, portarono a termine la competizione."}
{"id": "8866073", "revid": "110157", "url": "https://it.wikipedia.org/wiki?curid=8866073", "title": "Chiesa di San Rocco (La Canea)", "text": "La chiesa di San Rocco (in greco: \"\u0386\u03b3\u03b9\u03bf\u03c2 \u03a1\u03cc\u03ba\u03ba\u03bf\u03c2 \u03a7\u03b1\u03bd\u03b9\u03ac\") \u00e8 un luogo di culto cattolico di La Canea, in Grecia.\nStoria.\nLa chiesa di Agios Rokkos venne costruita nel 1630, dalla famiglia veneziana Paolini, dopo l'epidemia di peste che aveva colpito La Canea, e il luogo di culto fu dedicato al santo protettore contro il morbo. \nDurante l'occupazione ottomana dell'isola di Creta, la chiesa venne utilizzata come avamposto militare e i turchi non demolirono questo tempio perch\u00e9 a conoscenza della devozione verso questo santo, protettore dalle epidemie. Fino al 1925 era la stazione principale della gendarmeria della citt\u00e0.\nDescrizione.\nLa chiesa di Agios Rokkos, mantenuta in buona condizione, ha una pianta quadrata con frontone triangolare. Sotto il cornicione, sul lato sud, si trova l'iscrizione in latino \u00abDEO O (PTIMO) .M. (AXIMO) ET D (IVO). ROCCO DICATVM. MDCXXX.\u00bb tradotto \u00abAll'Eccellente e Pi\u00f9 Grande Dio e a San Rocco 1630\u00bb. \nIl luogo di culto rimane uno degli importanti monumenti veneziani di La Canea."}
{"id": "8866103", "revid": "933835", "url": "https://it.wikipedia.org/wiki?curid=8866103", "title": "Francesco Maria Tansi", "text": "Biografia.\nNato a Matera nel 1668, fu ordinato sacerdote il 22 dicembre 1696; il 1\u00ba dicembre 1699 si laure\u00f2 in giurisprudenza all'universit\u00e0 \"La Sapienza\" di Roma. Fu decano nell'arcidiocesi di Acerenza e Matera e vicario generale in quella di Salerno.\nNel 1712 la Congregazione per i vescovi lo nomin\u00f2 vicario apostolico dell'Aquila, diocesi vacante dalla morte del vescovo Ignacio de la Cerda nel 1702; l'8 giugno 1718 papa Clemente XI nomin\u00f2 vescovo Domenico Taglialatela, ma questi non si insedi\u00f2 fino all'8 maggio dell'anno successivo e Tansi mantenne la propria posizione fino a quella data. Il 16 luglio 1721 fu nominato vescovo di Teramo da papa Innocenzo XIII e fu consacrato il 25 luglio dal cardinale Giovanni Battista Bussi, insieme a Onofrio Elisei e Nunzio Baccari come co-consacranti; mantenne l'incarico fino alla morte, avvenuta nel 1723.\nGenealogia episcopale.\nLa genealogia episcopale \u00e8:"}
{"id": "8866109", "revid": "1543377", "url": "https://it.wikipedia.org/wiki?curid=8866109", "title": "Marija Skobcova", "text": "Biografia.\nNata da una famiglia aristocratica nel 1891 a Riga, nell'impero russo (attuale Lettonia), fu chiamata Elizaveta Pilenko. Suo padre mor\u00ec quando lei era un'adolescente e lei abbracci\u00f2 l'ateismo. Nel 1906 sua madre si trasfer\u00ec con la famiglia a San Pietroburgo, dove venne coinvolta in circoli intellettuali radicali. Nel 1910 spos\u00f2 un bolscevico di nome Dmitrij Kuz'min-Karavaev. Durante questo periodo della sua vita fu attivamente coinvolta in circoli letterari e scrisse molte poesie. Il suo primo libro \"Skifskie \u010cerepki\" (\"Frammenti sciti\") era una raccolta di poesie di questo periodo. Nel 1913 il suo matrimonio con Dmitrij fin\u00ec e quest'ultimo in seguito si convert\u00ec al cattolicesimo russo e divenne un prete cattolico.\nAttraverso uno sguardo all'umanit\u00e0 di Cristo - \u00abAnche lui \u00e8 morto. Sudava sangue. Gli hanno colpito la faccia\u00bb - inizi\u00f2 a essere attratta dal cristianesimo. Si trasfer\u00ec, con sua figlia Gaiana, nel sud della Russia, dove la sua devozione religiosa aument\u00f2.\nFuriosa con Lev Trockij per aver chiuso il Congresso del Partito Socialista-Rivoluzionario, pianific\u00f2 il suo assassinio, ma fu dissuasa dai colleghi, che la mandarono ad Anapa. Nel 1918, dopo la rivoluzione bolscevica, fu eletta vicesindaco di Anapa nella Russia meridionale. Quando l'Armata Bianca anticomunista prese il controllo di Anapa, il sindaco fugg\u00ec e lei divenne sindaco della citt\u00e0. L'Armata Bianca la process\u00f2 per la sua affiliazione bolscevica. Tuttavia, il giudice era un suo ex insegnante, Daniel Skobcov, e lei venne assolta. Ben presto i due si innamorarono e si sposarono.\nPoi la marea politica cambi\u00f2 di nuovo. Per evitare il pericolo, Elizaveta, Daniel, Gaiana e la madre di Elizaveta, Sophia, fuggirono dal paese. Elizaveta era incinta del suo secondo figlio. Viaggiarono prima in Georgia (dove nacque suo figlio Jurij) e poi in Jugoslavia (dove nacque sua figlia Anastasia). Alla fine arrivarono a Parigi nel 1923. L\u00ec Elizaveta si dedic\u00f2 agli studi teologici e alle opere sociali.\nNel 1926, la figlia Anastasia mor\u00ec di influenza. Gaiana fu mandata in Belgio in collegio. Il matrimonio di Daniel ed Elizaveta and\u00f2 in pezzi. Il figlio Jurij and\u00f2 a vivere con il padre Daniel ed Elizaveta si trasfer\u00ec nel centro di Parigi per lavorare pi\u00f9 direttamente con i pi\u00f9 bisognosi.\nIl suo vescovo la incoraggi\u00f2 a prendere i voti come suora, cosa che accett\u00f2 di fare solo con l'assicurazione che non avrebbe dovuto vivere in un monastero, isolata dal mondo. Nel 1932, con il permesso di Daniel Skobcov, le fu concesso un divorzio ecclesiastico e prese i voti monastici. Assunse il nome religioso \"Maria\". Il suo confessore era padre Sergej Bulgakov. In seguito, come cappellano della casa sarebbe stato mandato padre Dmitrij Klepinin.\nMadre Maria fece di una casa in affitto a Parigi il suo \"convento\". Era un luogo con una porta aperta per i rifugiati, i bisognosi e le persone sole. Ben presto divenne anche un centro di discussione intellettuale e teologica. In Madre Maria questi due elementi - servizio ai poveri e teologia - andarono di pari passo.\nMorte.\nDopo la caduta della Francia nel 1940, gli ebrei iniziarono ad avvicinarsi alla casa chiedendo certificati di battesimo, che padre Dmitrij avrebbe fornito loro. Molti ebrei vennero a stare con loro. Fornirono rifugio e aiutarono molti a fuggire dal paese. Alla fine la casa fu chiusa. Madre Maria, padre Dmitrij, Jurij e Sophia furono tutti arrestati dalla Gestapo. Padre Dimitri e Jurij morirono entrambi nel campo di concentramento di Dora.\nMadre Maria fu mandata al campo di concentramento di Ravensbr\u00fcck. Il Sabato santo del 1945 fu mandata nella camera a gas.\nCulto.\nMadre Maria fu glorificata (canonizzata santa) con atto del Santo Sinodo del Patriarcato ecumenico di Costantinopoli il 16 gennaio 2004. La glorificazione di Madre Maria, insieme a padre Dimitrij, Jurij e Il'ja Fondaminskij ebbe luogo presso la Cattedrale di sant'Aleksandr Nevskij a Parigi l'1 e 2 maggio 2004. La loro festa \u00e8 il 20 luglio.\nNella cultura di massa.\nLa sua vita \u00e8 drammatizzata in un film sovietico con Ljudmila Kasatkina."}
{"id": "8866112", "revid": "4252", "url": "https://it.wikipedia.org/wiki?curid=8866112", "title": "Maria Skobtsova", "text": ""}
{"id": "8866113", "revid": "4252", "url": "https://it.wikipedia.org/wiki?curid=8866113", "title": "Madre Maria di Parigi", "text": ""}
{"id": "8866115", "revid": "4252", "url": "https://it.wikipedia.org/wiki?curid=8866115", "title": "Santa Maria di Parigi", "text": ""}
{"id": "8866116", "revid": "4252", "url": "https://it.wikipedia.org/wiki?curid=8866116", "title": "Elizaveta Yurievna Pilenko", "text": ""}
{"id": "8866118", "revid": "2184720", "url": "https://it.wikipedia.org/wiki?curid=8866118", "title": "Ogni giorno di pi\u00f9 (Gazosa)", "text": "Ogni giorno di pi\u00f9 \u00e8 un brano dei Gazosa, primo singolo estratto dal loro terzo album \"Inseparabili\". Il brano ha partecipato in gara nella categoria campioni del Festival di Sanremo 2002, classificandosi al decimo posto.\nIl singolo.\nUn anno dopo la vittoria nella categoria Giovani al Festival di Sanremo 2001 con il brano \"Stai con me (Forever)\" e alcuni mesi dopo il successo estivo ottenuto con \"www.mipiacitu\", i Gazosa presentarono il loro sesto singolo \"Ogni giorno di pi\u00f9\" al Festival di Sanremo 2002, partecipando in gara nella categoria campioni e classificandosi decimi. \nIl brano \u00e8 stato successivamente inserito nell'album \"Inseparabili\", di cui costituisce l'unico singolo. \"Ogni giorno di pi\u00f9\" viene classificato come ballad Pop appartenente al sottogenere Europop.\nEsibizioni dal vivo.\nOltre che durante il periodo di promozione del brano e sul palco di Sanremo, la cantante Jessica Morlacchi ha continuato ad esibirsi con questa canzone anche in seguito alla fine della sua esperienza con i Gazosa, cantandolo anche in trasmissioni televisive come Detto Fatto."}
{"id": "8866120", "revid": "124392550", "url": "https://it.wikipedia.org/wiki?curid=8866120", "title": "Alice Taglietti", "text": "Risultati.\nAllenata da Stefania Fogliata nella societ\u00e0 Ritmica Nemesi di Calcinato (BS), gareggia anche per l'Auxilium di Genova che nel 2021 vince la prima tappa di campionato di serie A2. Con questa stessa societ\u00e0, nel 2018 Taglietti aveva gi\u00e0 conquistato il titolo italiano Gold Allieve.\nAlice Taglietti riceve attenzione anche a livello internazionale. Partecipando alla Irina Deleanu Cup 2020 di Bucarest, conquista il terzo posto alle clavette e il quinto alla palla. Con lo stesso esercizio alla palla, sempre nel 2020, occupa il secondo gradino del podio nell'Online tournament internazionale di ginnastica ritmica organizzato da Mosca.\nNel 2021 partecipa alla Sofia World Cup nella capitale bulgara, dove ottiene il terzo posto finale, conquistando l'oro alla palla e alla clavette.\nAltri riconoscimenti.\nNel 2021, Taglietti viene candidata agli \"Italian Sportrait Awards\", vincendo il premio nella categoria Giovani Donne. Gli Italian Sportrait Awards si definiscono come \"Il premio agli atleti che ci hanno fatto emozionare con le loro prestazioni e ispirato con i loro comportamenti\", ed \u00e8 stato vinto in passato da atleti del calibro di Federica Pellegrini."}
{"id": "8866126", "revid": "300067", "url": "https://it.wikipedia.org/wiki?curid=8866126", "title": "Bill Foster (1936)", "text": ""}
{"id": "8866127", "revid": "300067", "url": "https://it.wikipedia.org/wiki?curid=8866127", "title": "Bill Foster (1929)", "text": ""}
{"id": "8866133", "revid": "1318658", "url": "https://it.wikipedia.org/wiki?curid=8866133", "title": "Episodi di Hector Polpetta (prima stagione)", "text": "La prima stagione della serie animata Hector Polpetta, composta da 27 episodi, \u00e8 stata trasmessa negli Stati Uniti, da Cartoon Network, dal 24 agosto 2001 al 22 ottobre 2004.\nIn Italia \u00e8 stata trasmessa su Cartoon Network dall'8 ottobre 2002 al 2004."}
{"id": "8866137", "revid": "709565", "url": "https://it.wikipedia.org/wiki?curid=8866137", "title": "Episodi di Hector Polpetta (seconda stagione)", "text": "La seconda stagione della serie animata Hector Polpetta, composta da 8 episodi, \u00e8 stata trasmessa negli Stati Uniti, da Cartoon Network, dal 1\u00ba ottobre al 22 ottobre 2004.\nIn Italia \u00e8 stata trasmessa su Cartoon Network."}
{"id": "8866140", "revid": "36426", "url": "https://it.wikipedia.org/wiki?curid=8866140", "title": "Sindrome di Sheldon-Hall", "text": "La sindrome di Sheldon-Hall \u00e8 una malattia genetica molto rara che ha per caratteristiche principali contratture articolari multiple (artrogriposi) ed anomalie del volto, come palato ogivale e microstomia.\nEpidemiologia e storia.\n\u00c8 considerata una variante della sindrome di Freeman-Sheldon, dalla quale \u00e8 stata distinta nel 1997 dal genetista statunitense P. A. Krakowiak e dai colleghi. La malattia deve il suo nome a J. H. Sheldon e a Judith G. Hall, anch'essi genetisti statunitensi.\nL'incidenza nella popolazione \u00e8 molto bassa; in letteratura medica sono stati sinora registrati meno di 100 casi ufficiali.\nEziologia.\nLa malattia \u00e8 a trasmissione autosomica dominante; responsabile delle anomalie fenotipiche \u00e8 una mutazione a carico del gene \"TNNI2\" o \"TNNT3\"; essi si trovano nel braccio corto del cromosoma 11, in corrispondenza del locus genico p15.5. Altre mutazioni note per provocare la patologia riguardano il gene \"TPM2\" sul cromosoma 9 (locus genico p13.3) e il gene \"MYH3\" sul cromosoma 17 (locus genico p13.1).\nClinica.\nSegni e sintomi.\nLa sindrome si manifesta con:\nEsami strumentali e di laboratorio.\nLa diagnosi \u00e8 essenzialmente clinica ed effettuata dopo la nascita; \u00e8 tuttavia possibile la diagnosi prenatale con l'impiego di ultrasuoni fini mediante ecografia ostetrica.\nDiagnosi differenziale.\nLa sindrome entra in diagnosi differenziale con la sindrome di Freeman-Sheldon (di cui \u00e8 stata considerata una variante per molti decenni) e con altre forme di artrogriposi distale, come la sindrome di Beals."}
{"id": "8866141", "revid": "123532427", "url": "https://it.wikipedia.org/wiki?curid=8866141", "title": "Motore a pistoni senza camme", "text": "Un motore a pistoni camless o privo di camme \u00e8 un motore che ha le valvole a fungo azionate con sistema elettromagnetico, idraulico, o pneumatico\u00a0invece delle camme convenzionali. Gli attuatori possono essere utilizzati sia per aprire sia per chiudere valvole, o per aprire valvole chiuse da molle o altri mezzi.\nGli alberi a camme hanno normalmente un lobo per valvola, con una durata e un'alzata fisse della valvola. Sebbene molti motori moderni utilizzino la fasatura dell'albero a camme, la regolazione del sollevamento e della durata della valvola in un motore funzionante \u00e8 pi\u00f9 difficile. Alcuni produttori utilizzano sistemi con pi\u00f9 di un lobo della camma, ma questo \u00e8 ancora un compromesso poich\u00e9 solo pochi profili possono essere in funzione contemporaneamente. Questo non \u00e8 il caso del motore senza camme, dove l'alzata e la fasatura delle valvole possono essere regolate liberamente da valvola a valvola e da ciclo a ciclo. Consente inoltre pi\u00f9 eventi di sollevamento per ciclo e, in effetti, nessun evento per ciclo chiude completamente il cilindro.\nSviluppo senza camme.\nI treni valvole camless sono stati a lungo studiati e sperimentati da diverse societ\u00e0, tra cui: Renault, BMW, Fiat, Valeo, General Motors, Ricardo, Lotus Engineering, Ford, Jiangsu Gongda Power Technologies e la societ\u00e0 sorella di Koenigsegg, FreeValve. Alcuni di questi sistemi sono gi\u00e0 disponibili in commercio, sebbene non ancora utilizzati nei motori dei veicoli stradali di normale produzione. Nella primavera del 2015, Christian von Koenigsegg ha detto ai giornalisti che la tecnologia perseguita dalla sua azienda sta venendo approntata per la fruizione, ma non ha detto nulla di specifico sulle tempistiche di realizzazione e immissione sul mercato.\nNel novembre 2016, la casa automobilistica cinese Qoros Auto ha mostrato la berlina Qoros 3 al Salone di Guangzhou 2016, un modello che ha adottato un nuovo motore denominato \"Qamfree\", dotato della tecnologia FreeValve. Il progettista svedese del motore afferma che il motore turbo da 1,6 litri erogher\u00e0 231 CV (170\u00a0kW) e 320 N*m di coppia; inoltre, rispetto a un motore tradizionale similare, esso offre una riduzione di circa il 50% delle dimensioni (inclusa l'altezza inferiore di 50\u00a0mm), una diminuzione di peso del 30%, miglioramenti di potenza e coppia nell'ordine del 30%, risparmi di carburante di circa il 30% e riduzione del 50% delle emissioni di sostanze inquinanti attraverso lo scarico. In un video, Christian von Koenigsegg afferma che il motore \"Qamfree\", con tecnologia camless PHEA, si basa su di un altro motore Qoros gi\u00e0 esistente e che, diversi anni prima dell'uscita dell'auto succitata, \u00e8 stato modificato e sviluppato in Germania e Austria.\nInoltre, Christian von Koenigsegg afferma che tale tecnologia consente l'eliminazione del pre-catalizzatore allo scarico, poich\u00e9 il convertitore catalitico standard pu\u00f2 essere portato a temperatura operativa in modo rapido, attraverso un'accurata regolazione della fasatura delle valvole di aspirazione e scarico, manipolando cos\u00ec l'intero ciclo termodinamico per innalzare la temperatura dei gas di scarico per il tempo necessario.\nMotori senza camme in uso marino e nelle centrali elettriche.\nVantaggi.\nPoich\u00e9 i motori senza camme non hanno albero a camme, possono avere meno parti in movimento. In questi sistemi, i rulli degli alberi a camme e le aste di spinta sono stati sostituiti da un sistema di attuatori elettro-idraulici che utilizza le pompe del carburante esistenti, riducendo cos\u00ec i costi di sviluppo del nuovo sistema e utilizzando, a supporto, tecnologia gi\u00e0 esistente. La variazione di fase, sui vecchi motori B&amp;W MC, era attivata cambiando fisicamente lo sfalsamento del rullo della camma, mentre, con il nuovo motore, la fasatura variabile \u00e8 del tutto automatizzata e controllata da un computer. Ci\u00f2 elimina il rischio di guasti meccanici, eventi che potrebbero danneggiare il motore in caso di malfunzionamento durante le operazioni. Poich\u00e9 non vi \u00e8 alcun collegamento meccanico (a catena, cinghia o cascata di ingranaggi) tra l'albero motore e l'albero a camme, il motore \u00e8 pi\u00f9 leggero e presenta meno punti di rottura/guasto. L'assenza di un albero a camme implica anche che il carico parassita sul motore \u00e8 inferiore, fatto particolarmente utile nei grandi motori marini, in quanto ci\u00f2 pu\u00f2 comportare un basso consumo di carburante unitamente a un grande risparmio energetico a bordo. Infatti, con un motore camless, l'iniezione di carburante e la fasatura di scarico sono controllati direttamente da una ECU e possono essere modificati e regolati in modo continuo e in tempo reale, senza necessit\u00e0 di arrestare il motore. Ci\u00f2 consente al motore di funzionare a regimi inferiori, una caratteristica utile nelle navi, in quanto consente una miglior manovrabilit\u00e0 a bassa velocit\u00e0, durante le fasi di attracco. Inoltre, quando la nave sta manovrando, questo sistema di controllo e attuazione integrato (iniezione-fasatura) consente un controllo pi\u00f9 rapido del regime motore, potendolo arrestare quasi istantaneamente in situazioni di emergenza.\nEmissioni.\nI motori camless producono anche meno emissioni allo scarico rispetto ai motori equivalenti tradizionali, perch\u00e9 sono in grado di controllare pi\u00f9 precisamente lo sviluppo e andamento della fase di combustione, consentendo di bruciare in modo pi\u00f9 completo il carburante. Il computer di controllo motore \u00e8 in grado di rilevare le situazioni in cui non tutto il carburante viene bruciato e regola immediatamente i tempi di anticipo d'accensione, i tempi d'iniezione e di fasatura delle valvole (sia in termini di durata sia di alzata), in modo da ridurre l'afflusso di carburante a ogni singolo cilindro, selettivamente. Inoltre \u00e8 possibile controllare finemente l'esatta composizione della miscela aria-carburante, al fine di ottimizzare l'efficienza per un dato valore del carico motore, in funzione dei giri al minuto e della coppia. Apposite sonde rilevano, poi, quando ci sono emissioni allo scarico di quantit\u00e0 troppo elevate di NOx (ossidi di azoto) e SOx (ossidi di zolfo), in modo da modificare il funzionamento per rendere i gas di scarico pi\u00f9 caldi o pi\u00f9 freddi, a seconda della situazione. Inoltre, dato che non vi sono collegamenti meccanici e ingranaggi, \u00e8 possibile aggiornare il software dei motori camless per soddisfare le nuove normative sulle emissioni, regolando in modo specifico la distribuzione, il tutto senza apportare modifiche meccaniche di sorta.\nIniezione di carburante.\nI motori camless possono ridurre ulteriormente le emissioni di NOx con l'uso di strategie di \"\"staged combustion\" del carburante. Invece di iniettare semplicemente un flusso costante di carburante, la strategia di \"staging\"\" inietta il carburante nel momento ottimale per ottenere la combustione pi\u00f9 completa possibile. L'iniezione di carburante pu\u00f2 anche arrivare a interrompersi quando la pressione \u00e8 sufficiente, oppure pu\u00f2 aggiungere pi\u00f9 carburante quando la pressione \u00e8 inferiore al valore ottimale, consentendo ai motori di funzionare con un ciclo termodinamico pi\u00f9 efficiente, pi\u00f9 vicino a un ciclo Diesel piuttosto che al ciclo Otto. Ci\u00f2 permette al motore di funzionare con l'efficienza ottimale alle condizioni ambientali e sempre entro le tolleranze dettate dalla capacit\u00e0 termica del metallo.\nEffetti a lungo termine.\nPoich\u00e9 questi nuovi motori possono effettuare l'auto-diagnosi e funzionare in modo efficiente, senza che l'operatore debba modificare le impostazioni, questi motori richiedono un'\u00e9quipe di meccanici pi\u00f9 piccola per mantenerli in mare. Questa riduzione dell'equipaggio equivale a spedizioni pi\u00f9 economiche e pi\u00f9 commercio globale.\nMotori senza camme nelle automobili.\nLa societ\u00e0 britannica Camcon Technology sta sviluppando un motore senza camme per veicoli passeggeri, basato sul proprio sistema proprietario denominato IVA (Intelligent Valve Actuation). Camcon ha collaborato con la Jaguar Land Rover per montare tale sistema su di un motore a benzina 2-litri e 4 cilindri Ingenium e hanno pubblicato congiuntamente i risultati alla conferenza Colloquium di Aquisgrana nel 2017. La ditta ha anche discusso delle caratteristiche e dei vantaggi in un articolo e in un video pubblicati sulla rivista Autocar.\nLa societ\u00e0 svedese Freevalve AB (ex Cargine), una consociata di Koenigsegg Automotive AB, sta sviluppando un sistema camless su di un motore automobilistico SAAB gi\u00e0 esistente.\nNell'aprile 2016, la casa automobilistica cinese Qoros ha presentato una concept car che incorpora la tecnologia Freevalve.\nNel marzo 2020, Koenigsegg Automotive AB ha annunciato la sua prima megacar a quattro posti, la Gemera, che \u00e8 alimentata da un motore da 2-litri a 3 cilindri in linea, con sistema di sovralimentazione a doppio turbo sequenziale, integrato con il sistema ibrido in combinazione con 3 motori elettrici. Due di questi motori elettrici, che producono circa 600 CV di potenza e 740 Nm di coppia ciascuno, sono montati in corrispondenza delle ruote posteriori. Il terzo elettromotore \u00e8 collegato a un albero di trasmissione che trasferisce coppia alle ruote anteriori, producendo circa 400 CV e 370 Nm di coppia; quest'ultimo propulsore lavorare accoppiato al motore a combustione interna (che Koenigsegg chiama il motore \"Tiny Friendly Giant\" o \"TFG\") per fornire potenza e coppia combinate alle ruote anteriori. TFG ha una potenza nominale di 600 CV e 443 Nm di coppia e utilizza, appunto, l'innovativa tecnologia FreeValve."}
{"id": "8866153", "revid": "599013", "url": "https://it.wikipedia.org/wiki?curid=8866153", "title": "Enrico Baldini", "text": "Biografia.\nNato a Massa, Baldini \u00e8 cresciuto in una famiglia composta da diversi sportivi, fra cui il padre, ex-ciclista, e il cugino, tennista. La madre ha invece lavorato come insegnante della scuola primaria.\nHa tirato i primi calci al pallone a tre anni, giocando nel campo della casa di suo padre, mentre a cinque si \u00e8 iscritto per la prima volta ad una scuola calcio.\nCaratteristiche tecniche.\nAffermatosi inizialmente nel ruolo di ala (in questa posizione, agisce principalmente sulla fascia sinistra, ma pu\u00f2 anche essere schierato a destra), negli anni Baldini ha esteso il suo raggio d'azione ad altri ruoli dell'attacco, giocando sempre pi\u00f9 spesso anche da trequartista o da seconda punta.\n\u00c8 dotato di buona velocit\u00e0 e di una notevole tecnica, che gli hanno permesso anche di realizzare alcune reti di pregevole fattura.\nCarriera.\nDopo un breve periodo nei vivai di Carrarese e Spezia, Baldini \u00e8 cresciuto nel settore giovanile dell', con cui ha vinto un Torneo di Viareggio e una Coppa Italia Primavera, r ha esordito con la prima squadra dei nerazzurri l'11 dicembre 2014, nella partita di Europa League pareggiata per 0-0 contro il .\nIl 6 luglio 2016, l'attaccante si trasferisce in prestito alla , collezionando 7 presenze totali; il 26 luglio 2017, invece, viene ceduto a titolo definitivo all', con cui firma un triennale. Il 24 settembre successivo, segna la prima rete tra i professionisti, nella partita di Serie B vinta per 0-2 contro il . Questa rimarr\u00e0 la sua unica rete in maglia bianconera.\nIl 14 agosto 2019 Baldini passa al , con cui si lega con un contratto di un anno; dopo aver conquistato la salvezza ai play-out con il club marchigiano, il 30 settembre 2020 firma un rinnovo biennale. Contribuisce con altre 14 presenze e una rete alla prima parte della stagione dei marchigiani, che per\u00f2 non riusciranno a centrare di nuovo la salvezza e a fine annata retrocederanno in Serie D.\nNel frattempo, il 18 gennaio 2021 Baldini viene acquistato dal , tornando cos\u00ec a misurarsi con la Serie B. Il 6 febbraio successivo, sigla la sua prima rete con la maglia granata, nel pirotecnico pareggio per 3-3 in trasferta contro il . Il 17 maggio 2021, Baldini realizza la prima tripletta della sua carriera, nella gara di andata delle semifinali dei play-off, vinta dal Cittadella per 3-0 contro il Monza. Tuttavia, i veneti mancano quello che sarebbe stato il loro primo, storico appuntamento con la Serie A nell'atto finale degli spareggi, superati in due riprese dal Venezia.\nCi\u00f2 nonostante, Baldini si riconferma all'inizio della stagione 2021-22: il 29 settembre 2021, segna una doppietta nell'incontro vinto per 4-2 dalla sua squadra contro il Crotone.\nStatistiche.\nPresenze e reti nei club.\n\"Statistiche aggiornate all'11 dicembre 2021.\""}
{"id": "8866163", "revid": "439868", "url": "https://it.wikipedia.org/wiki?curid=8866163", "title": "Bensaid", "text": ""}
{"id": "8866166", "revid": "1543377", "url": "https://it.wikipedia.org/wiki?curid=8866166", "title": "Campionati europei di atletica leggera indoor 2021 - 60 metri ostacoli maschili", "text": "La gara dei 60 metri ostacoli maschili ai campionati europei di atletica leggera indoor di Toru\u0144 2021 si \u00e8 svolta il 6 e il 7 marzo 2021 presso l'Arena Toru\u0144.\nRisultati.\nQualificazioni.\nSi qualificano alle semifinali i primi quattro atleti di ogni batteria (Q) e gli ulteriori quattro atleti pi\u00f9 veloci (q).\nSemifinali.\nSi qualificano alla finale i primi due atleti di ogni batteria (Q) e gli ulteriori due atleti pi\u00f9 veloci (q)."}
{"id": "8866167", "revid": "439868", "url": "https://it.wikipedia.org/wiki?curid=8866167", "title": "Bhattarai", "text": ""}
{"id": "8866171", "revid": "93556", "url": "https://it.wikipedia.org/wiki?curid=8866171", "title": "O. B. Clarence", "text": "Biografia.\nO. B. Clarence debutt\u00f2 nel 1890 a teatro, recitando spesso a Londra, in particolare ne \"Il racconto d'inverno\" (\"The Winter's Tale\", 1906, con Ellen Terry), \"Enrico VIII\" (\"Henry VIII\", 1925, con Sybil Thorndike e Laurence Olivier) e \"Amleto\" (\"Hamlet\", 1938-1939, con Alec Guinness e Anthony Quayle) di William Shakespeare, \"Casa Cuorinfranto\" (\"The House of Broken Hearts\", 1932, con Edith Evans e Cedric Hardwicke) di George Bernard Shaw.\nDopo alcuni anni trascorsi nella Compagnia shakesperiana di Frank Benson si afferm\u00f2 come caratterista prendendo parte a numerosissimi spettacoli e a qualche film, fu interprete invece di molti clowns shakesperiani.\nSostenne tra l'altro il ruolo dell'inquisitore nella prima edizione di \"Santa Giovanna\" (\"Saint Joan\") di George Bernard Show (1924).\nDurante la sua carriera teatrale, si esib\u00ec anche a Broadway, presentando, tra gli altri, \"The Inferior Sex\" di Frank Stayton (1910, con Arthur Byron e Maxine Elliott), \"Mary Rose\" di J. M. Barrie (1920-1921, con Ruth Chatterton) e \"The Last Enemy\" di Frank Harvey (1930, con Robert Douglas e Jessica Tandy).\nNel cinema gir\u00f2 tre film muti, qualche film sonoro e cinque film per la televisione."}
{"id": "8866173", "revid": "439868", "url": "https://it.wikipedia.org/wiki?curid=8866173", "title": "Bramble (disambigua)", "text": ""}
{"id": "8866178", "revid": "83531", "url": "https://it.wikipedia.org/wiki?curid=8866178", "title": "Sa die de s'atacu", "text": "Sa die de s'atacu (in lingua italiana \"Il giorno dell'attacco\") \u00e8 un eccidio perpetrato il 6 ottobre del 1800 a Thiesi, in Sardegna, dalla Regia Armata Sarda con l'aggiunta di banditi arruolati con la promessa dell'amnistia su ordine di Giuseppe Benedetto di Savoia, conte di Moriana.\nStoria.\nVerso la fine del XVIII secolo in Sardegna si manifest\u00f2 un importante movimento antifeudale con idee antimonarchiche e rivoluzionarie rappresentato in parte da Giovanni Maria Angioy. \nAlcune rivolte erano state messe in atto nel 1793 dalle popolazioni dei villaggi di Sorso, Osilo, Ploaghe, Sennori, Sedini, Nulvi, Ossi, Tissi, Usini, tutte nella parte settentrionale dell'isola. Iniziate come atti di protesta contro l\u2019esosit\u00e0 fiscale dei feudatari, queste si erano spesso trasformate \u00abin veri atti di ribellione e in assalti alle propriet\u00e0\u00bb. Tuttavia a queste iniziative si accompagnavano anche delle rivendicazioni con verifiche della legittimit\u00e0 delle imposizioni fiscali e dei diritti feudali.\nNel 1794 altre rivolte antifeudali si erano verificate nell\u2019oristanese, a Quartu Sant'Elena, Ozieri, Ittiri e Uri.\nNel Meilogu si manifest\u00f2 un notevole fermento. In particolare il 24 novembre 1795 le comunit\u00e0 di Thiesi, Bessude, Borutta e Cheremule stipularono davanti ad un notaio uno \u00abstrumento d\u2019unione\u00bb nel quale si invocava il riscatto dei feudi e si dichiarava di \u00abnon riconoscere pi\u00f9 alcun feudatario\u00bb. \nL\u2019ala angioiana del \"partito patriottico\" colse subito la dirompente novit\u00e0 di questa iniziativa: \u00abil tenore dell\u2019atto \u00e8 d\u2019una natura affatto nuova in questo Regno, e tanto strepitoso [...] che certamente former\u00e0 uno dei pi\u00f9 interessanti monumenti della Storia Sarda dell\u2019epoca presente\u00bb\nIl 17 marzo 1796, sempre a Thiesi fu stipulato un altro patto antifeudale tra 32 villaggi.\nL'8 giugno del 1796 Giovanni Maria Angioy giunto con il suo esercito antifeudale diretto verso Cagliari, fu sconfitto. Dopo essersi rifugiato presso don Michele Obino a Santu Lussurgiu, nella notte tra il 13 ed il 14 giugno, inseguito dalla cavalleria del cavalier Marcello di Cuglieri, da 500 uomini del macomerese don Giuseppe Passino e da un reggimento di militi a cavallo provenienti da Padria, l'Angioy riusc\u00ec a divincolarsi dai suoi inseguitori, attravers\u00f2 il Montiferru e raggiunse Thiesi. La sera del 16 giugno si diresse verso Porto Torres, da dove s'imbarc\u00f2 clandestinamente per Genova.\nNel 1799 i sovrani sabaudi, dopo aver portato a termine il processo di normalizzazione e riassunto le redini del governo, erano sbarcati nell\u2019isola, dalla quale i piemontesi erano stati cacciati nel 1794. Per gli abitanti della Sardegna si schiude uno scenario di oppressione talmente grave da portare a ribellioni, come quella di Thiesi.\nLa resistenza.\nGiuseppe Benedetto di Savoia conte di Moriana, che era stato nominato governatore di Sassari, inizi\u00f2 una serie di visite ai villaggi e si rese conto dello stato di miseria e delle vessazioni dei feudatari. Per placare gli abusi dei baroni eman\u00f2 nuove norme per la riscossione dei tributi. Ma i feudatari si rifiutarono di dare applicazione al pregone viceregio. Il feudatario Antonio Manca duca dell\u2019Asinara ordin\u00f2 le riscossioni: per tutta risposta la popolazione nella notte fra il 22 e il 23 settembre del 1800 organizzarono una manifestazione di protesta.\nIl giorno seguente il sindaco con una delegazione si rec\u00f2 a Sassari ed inform\u00f2 il vicer\u00e9 circa i fatti accaduti, il vicer\u00e9 promise alla delegazione che sarebbe intervenuto contro il duca dell\u2019Asinara. Ma i tiesini, venuti a conoscenza delle promesse del governatore, non rimasero convinti, perci\u00f2 si tennero pronti ad ogni evenienza.\nI loro timori si dimostrarono fondati, infatti furono informati che il governatore stava segretamente organizzando, per il 6 ottobre, una spedizione punitiva contro il villaggio di Thiesi. Dei fatti furono informati anche i villaggi vicini, i quali iniziarono ad organizzare la resistenza. Bessude invi\u00f2 150 armati, Banari altri 150 e Thiesi riusc\u00ec ad organizzare 500 uomini. \nIl conte di Moriana aveva affidato il comando della spedizione al cav. Antonio Grondona e segretamente aveva convocato tutti i capitani dei miliziani del nord Sardegna perch\u00e9 si mettessero in marcia verso Thiesi, e promise l'amnistia a tutti quei banditi che avessero partecipato. \nDa Sassari il 5 ottobre 1800 per tutta la notte accorse gente in armi verso il punto di concentramento; all\u2019alba si ritrovarono in 1500, in massima parte banditi aggregatisi alle truppe regolari. Verso le sette del mattino del giorno 6 ottobre si mossero verso Thiesi. Il paese, difeso da 800 uomini, si prepar\u00f2 ad impedire il saccheggio con ogni mezzo.\nLo scontro fu cruento, i rivoltosi furono sopraffatti in breve, molti si rifugiarono nelle chiese, il villaggio fu saccheggiato, molte case incendiate. Alcuni dei rivoltosi non sembravano volersi fermare, sostennero dal campanile un fuoco vivissimo per ore, ma alla fine furono costretti ad uscire dalla chiesa e a consegnare i fucili. Furono arrestati in ventitre. Le truppe regolari cessata la resistenza si ritirarono verso Sassari lasciando il paese in mano ai banditi arruolati per l\u2019occasione. Nell\u2019eccidio perdettero la vita 14 persone, 34 rimasero ferite (due di queste morirono nei giorni seguenti) e furono incendiate quasi totalmente 18 abitazioni.\nI rappresentanti del clero di Thiesi che erano stati coinvolti nella rivolta furono scagionati, mentre dei rivoltosi catturati alcuni furono impiccati sulle forche di \u201cMesu e Giagas\u201d il 27 febbraio 1801, altri ancora furono condannati alla galera."}
{"id": "8866187", "revid": "36426", "url": "https://it.wikipedia.org/wiki?curid=8866187", "title": "Sindrome di Verma-Naumoff", "text": "La sindrome di Verma-Naumoff o sindrome coste corte-polidattilia di tipo 3 \u00e8 una malattia genetica molto rara; si tratta di una ciliopatia appartenente al sottogruppo delle malattie caratterizzate dalla combinazione di coste corte e polidattilia. \u00c8 un'osteocondrodisplasia a decorso letale.\nEpidemiologia e storia.\nLa sindrome fu descritta per la prima volta nel 1974 dal pediatra di Magonza J\u00fcrgen Spranger; un'ulteriore descrizione fu effettuata prima da I. C. Verma nel 1975 e poi da P. Naumoff nel 1977.\nPur trattandosi di una malattia rara, la sua incidenza \u00e8 molto superiore a quella della sindrome di Saldino-Noonan, caratterizzata da un fenotipo simile.\nEziologia.\nResponsabile della sindrome \u00e8 una mutazione a carico del gene \"DYNC2H1\" localizzato sul braccio lungo del cromosoma 11, in corrispondenza del locus genico q22.3. La trasmissione \u00e8 autosomica di tipo recessivo.\nClinica.\nSegni e sintomi.\nCome le altre sindromi coste corte-polidattilia, la malattia di Verma-Naumoff presenta:\nNello specifico, nella sindrome di Verma-Naumoff si riscontrano anche idrope fetale, radici nasali e polidattilia (in oltre la met\u00e0 dei casi). Possono essere rilevati anche difetti cardiaci spesso molto gravi, intestino corto, malrotazione intestinale, atresia anale, atresia uretrale, ipoplasia degli organi genitali, ipoplasia o agenesia renale, utero didelfo, cheiloschisi, displasia dell'epiglottide e atresia dell'esofago.\nEsami strumentali e di laboratorio.\nLa radiografia mostra il sottosviluppo delle costole; le ossa lunghe presentano epifisi frastagliate, a differenza di quanto si osserva con la sindrome di Saldino-Noonan.\n\u00c8 possibile la diagnosi prenatale mediante ecografia ostetrica. In caso di sospetto diagnostico possono essere utilizzati anche altri metodi di \"imaging\", come la risonanza magnetica o la tomografia computerizzata."}
{"id": "8866188", "revid": "73843", "url": "https://it.wikipedia.org/wiki?curid=8866188", "title": "Alberto Rinaldi (giocatore di baseball)", "text": "La sua maglia numero 20 \u00e8 stata ritirata dalla Fortitudo nel 2000, mentre nel 2006 \u00e8 stato inserito nella Hall of Fame del baseball italiano da parte della FIBS.\nCarriera.\nClub.\nCominci\u00f2 a giocare a baseball da bambino, in un campo che si trovava di fronte alla sua abitazione, fuori Porta Lame, entrando da giovanissimo nella formazione delle Fiamme Oro. Esord\u00ec in Serie A nel 1961 con la Bazzanese. Nel 1964 venne notato da Reno de Benedetti, scout dei Cincinnati Reds, che gli propose di raggiungere gli Stati Uniti nella successiva stagione per giocare nella Florida State League: divent\u00f2 il primo italiano a militare in una competizione nella patria del baseball. Dopo una sola annata, tuttavia, a causa di un infortunio dovette tornare in Italia. Inoltre a quel tempo era chiamato nel suo Paese per il servizio di leva: l\u2019alternativa probabile sarebbe stata quella di combattere nella guerra del Vietnam.\nL\u2019esperienza in Florida gli permise comunque di velocizzare il gioco e migliorare in battuta. Gioc\u00f2 per tre anni al Parma, vincendo la classifica dei fuoricampo nel 1966 (12) e arrivando secondo con la sua squadra. Il trasferimento alla Fortitudo, club della sua citt\u00e0, avvenne nel 1969: Rinaldi contribu\u00ec alla conquista del primo scudetto della sua storia. Visse da protagonista il primo periodo d\u2019oro della F, dal 1972 al 1974, con due scudetti, una Coppa Italia e la prima Coppa Campioni.\nSi ritir\u00f2 da giocatore nel 1981 per entrare subito nello staff tecnico fortitudino, quando allora era allenatore il suo amico Vincenzo \u201cVic\u201d Luciani. Dopo lo scudetto del 1984, Rinaldi sostitu\u00ec Luciani sul finire della stagione 1985, trionfando cos\u00ec da capo allenatore nella Coppa dei Campioni. A pi\u00f9 riprese, il \u201cToro\u201d continu\u00f2 ad allenare fino al 1995.\nNazionale.\nFu chiamato in nazionale azzurra gi\u00e0 per gli Europei 1964, dove l\u2019Italia si arrese in finale ai Paesi Bassi. Continu\u00f2 a giocare stabilmente nella nazionale maggiore fino al 1973."}
{"id": "8866193", "revid": "439868", "url": "https://it.wikipedia.org/wiki?curid=8866193", "title": "Cleaver", "text": ""}
{"id": "8866195", "revid": "599013", "url": "https://it.wikipedia.org/wiki?curid=8866195", "title": "Cameron Humphreys", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 30 gennaio 2016 in occasione dell'incontro di Coppa di lega vinto 4-0 contro l'. Nel luglio 2019 viene ceduto a titolo definitivo allo .\nStatistiche.\n\"Statistiche aggiornate al 7 marzo 2021\"."}
{"id": "8866203", "revid": "1613450", "url": "https://it.wikipedia.org/wiki?curid=8866203", "title": "Gil Lagard\u00e8re", "text": "Biografia.\nGil Lagard\u00e8re ha fatto il suo debutto cinematografico nel 1977 nel film pornografico \"Retourne-moi c'est meilleur\" di G\u00e9rard Kiko\u00efne nel ruolo di Allen. \u00c8 stato, insieme a Jean-Pierre Armand, l'attore feticcio del regista Alain Payet. Il suo ruolo pi\u00f9 famoso \u00e8 stato quello di Luca nel film \"Le segrete esperienze di Luca e Fanny\" (1980) con Brigitte Lahaie."}
{"id": "8866204", "revid": "439868", "url": "https://it.wikipedia.org/wiki?curid=8866204", "title": "Daman (disambigua)", "text": ""}
{"id": "8866206", "revid": "1892390", "url": "https://it.wikipedia.org/wiki?curid=8866206", "title": "Robert Trump", "text": "Era il fratello minore di Donald Trump.\nBiografia.\nRobert Stewart Trump \u00e8 nato nel Queens, New York, il 26 agosto 1948, da Fred Trump e Mary Anne MacLeod Trump. Era il pi\u00f9 giovane dei loro cinque figli; i suoi fratelli erano Maryanne, Fred Jr., Elizabeth e Donald. Trump ha frequentato l'Universit\u00e0 di Boston dove si \u00e8 laureato in economia; mentre era l\u00ec gioc\u00f2 a calcio ed era l'MVP e fu il capitano della squadra nel 1969.\nRobert Trump viveva a Millbrook, New York. Nel 1980, Trump spos\u00f2 Blaine Beard, che incontr\u00f2 a una raccolta fondi di Christie's. Aveva un figliastro Christopher Trump-Retchin. I due hanno chiesto il divorzio nel 2007, e il divorzio \u00e8 stato finalizzato nel 2009. Trump ha sposato la sua seconda moglie, Ann Marie Pallan, nel gennaio 2020.\nCarriera imprenditoriale.\nTrump \u00e8 entr\u00f2 a far parte degli affari di suo padre e gest\u00ec le partecipazioni immobiliari della Trump Organization fuori Manhattan.\nHa fatto parte del consiglio di amministrazione di ZeniMax Media, la societ\u00e0 madre di Bethesda Softworks, posizione che ha ricoperto dal 2000 fino alla sua morte nel 2020. Durante il suo mandato come membro del consiglio, ZeniMax ha pubblicato serie che includono \"Fallout\", \"The Elder Scrolls\", \"Doom\" e \"Wolfenstein\". Il suo ruolo nella compagnia \u00e8 stato evidenziato dai media dopo la sparatoria nella scuola di Parkland, quando suo fratello maggiore Donald Trump ha attribuito i videogiochi alla causa della violenza e in seguito ha incontrato vari capi dell'industria, compreso Robert A. Altman, CEO di ZeniMax. Oltre a far parte del consiglio di amministrazione di ZeniMax, Trump \u00e8 stato anche un investitore dell'azienda.\nNegli anni prima della sua morte, Robert Trump era presidente di Trump Management, un'azienda di propriet\u00e0 dei fratelli Trump, tra cui Donald e Robert e le loro sorelle Maryanne Trump-Barry ed Elizabeth Trump-Grau.\nTrump ha lavorato come sviluppatore immobiliare."}
{"id": "8866208", "revid": "61051", "url": "https://it.wikipedia.org/wiki?curid=8866208", "title": "L\u00e1ra Krist\u00edn Pedersen", "text": "Carriera.\nClub.\nOriginaria di Mosfellsb\u00e6r, Pedersen gioca in \u00darvalsdeild kvenna, livello di vertice del campionato islandese di calcio femminile, nel 2009, vestendo la maglia del Afturelding/Fj\u00f6lnir, squadra di calcio femminile iscritta congiuntamente dalle due societ\u00e0, la prima nella cittadina di residenza, la seconda con sede nella vicina Capitale Reykjav\u00edk. Debutta in campionato il 10 luglio, poco pi\u00f9 che quindicenne, nell'incontro casalingo vinto per 4-0 sulle avversarie del , rilevando Helena Konr\u00e1\u00f0sd\u00f3ttir, partita titolare, al 53'. In quella stagione marca complessivamente 6 presenze e segna la sua prima rete il 22 luglio, alla sua seconda presenza in campionato, riportando in parit\u00e0 la partita con il , fissando il risultato sul 2-2 pochi minuti dopo la sua entrata nel secondo tempo in sostituzione di Sigr\u00ed\u00f0ur \u00de\u00f3ra Birgisd\u00f3ttir.\nDalla stagione seguente le due societ\u00e0 decisero di concludere tale collaborazione, con Pedersen che rimane legata al per quattro stagioni consecutive, dal 2010 al 2013. Dopo la prima, dove viene ancora impiegata saltuariamente in campionato, nelle tre stagioni seguenti conquista il posto da titolare, disputando anche la Coppa d'Islanda di categoria. In quel periodo la squadra, pur rimanendo costantemente nella parte bassa della classifica dall'\u00darvalsdeild kvenna, riesce a trovare la salvezza in tutti i quattro anni di campionato, con Pedersen che totalizza 52 presenze e sigla 7 reti.\nPrima dell'inizio della stagione 2014 si trasferisce alle campionesse d'Islanda in carica dello , debuttando con la nuova maglia il 3 giugno di quell'anno, alla 4\u00aa giornata di campionato, nell'incontro vinto in trasferta per 4-0 sulle avversarie dell', mentre va a rete, sempre con l'FH Hafnarfjar\u00f0ar, nella partita di ritorno del 14 agosto, dove al 7' apre le marcature nella vittoria della sua squadra per 7-0. Alla sua prima stagione vince i suoi primi trofei, con lo Stjarnan in grado di cogliere il \"double\" campionato-coppa, guadagnando anche l'accesso alla UEFA Women's Champions League per l'edizione 2015-2016. Grazie comunque al risultato del campionato precedente, Pedersen ha gi\u00e0 l'occasione di debuttare in Champions League, scendendo in campo come titolare nell'incontro di ritorno dei sedicesimi di finale dell'edizione 2014-2015 e dove, in casa delle russe del , compromette il risultato della gi\u00e0 difficile rimonta del 2-5 dell'andata prendendo un doppio cartellino giallo, al 2' e al 17', lasciando la sua squadra in 10, incontro conclusosi alla fine per 3-1 per le padrone di casa.\nRimane legata alla squadra con sede a Gar\u00f0ab\u00e6r per cinque stagioni, durante le quali raggiunge i suoi migliori risultati sportivi, vincendo due campionati islandesi, nel 2014 e nel 2016, e conquistando due Coppe, nel 2014 e nel 2015. Qui totalizza 77 in campionato, realizzando 5 reti, alle quali si aggiungono 18 presenze e 2 gol in Coppa, 3 finali di Supercoppa islandese, tutte disputate con il , quella del 2015, vinta per 4-1, e quelle del 2016 e 2017 perse rispettivamente ai rigori e 3-0, e 11 presenze, con 3 reti realizzate, in UEFA Women's Champions League.\nAll'inizio di febbraio 2021 si \u00e8 trasferita in Italia al per la sua prima esperienza calcistica all'estero. Ha giocato col Napoli la seconda parte della stagione, scendendo in campo in sei occasioni. Al termine del campionato \u00e8 tornata in Islanda, andando a giocare per il ."}
{"id": "8866213", "revid": "61051", "url": "https://it.wikipedia.org/wiki?curid=8866213", "title": "Lara Kristin Pedersen", "text": ""}
{"id": "8866215", "revid": "123685300", "url": "https://it.wikipedia.org/wiki?curid=8866215", "title": "Le diete di Bugs Bunny", "text": "Le diete di Bugs Bunny (\"Bugs Bunny's Thanksgiving Diet\") \u00e8 uno speciale televisivo d'animazione dei \"Looney Tunes\", trasmesso sulla CBS il 15 novembre 1979. Lo speciale \u00e8 composto da spezzoni di undici cortometraggi \"Looney Tunes\" e \"Merrie Melodies\" (di cui due presentati quasi integralmente) con alcune scene ridoppiate e uniti da sequenze di raccordo dirette da \nDavid Detiege per la DePatie-Freleng Enterprises.\nTrama.\nBugs Bunny \u00e8 un dietista che, alle porte del giorno del ringraziamento, si ritrova pieno di lavoro. Dopo aver consigliato a Porky Pig una dieta di due carote al giorno, riceve la coniglietta obesa Millicent a cui spiega i benefici delle carote e dell'attivit\u00e0 fisica raccontandole una vicenda che l'ha visto opporsi a Yosemite Sam, e la informa su come l'ossessione per il cibo possa avere origine dalla carenza di affetto come accade a Willy il Coyote. La visita viene interrotta dal caso d'emergenza di Silvestro, tormentato dal desiderio di mangiare Titti. Bugs gli consiglia di mangiare invece del pesce ma, avendo difficolt\u00e0 anche ad aprire una scatoletta di tonno a causa dei dispetti di un topo, Silvestro si converte alla pastasciutta.\nTornato ad occuparsi di Millicent, Bugs le spiega che \u00e8 scorretto sia fissarsi su un solo genere di cibo sia mangiare qualunque cosa, facendole l'esempio del Diavolo della Tasmania la cui ingordigia lo aveva portato ad essere picchiato dalla moglie. La vicenda per\u00f2 non fa che convincere Millicent che il suo desiderio di mangiare \u00e8 dovuto al suo bisogno d'amore e inizia a inseguire Bugs, il quale le porta un tacchino ripieno per calmarla. Tempo dopo, Bugs riceve la visita di un'attraente e snella coniglietta che gli dice di non riuscire a smettere di mangiare perch\u00e9 nella sua vita manca qualcosa, e Bugs \u00e8 ben felice di aiutarla.\nCortometraggi utilizzati.\nI cortometraggi utilizzati per produrre lo speciale sono, nell'ordine:\nEdizioni home video.\nLo speciale fu distribuito in VHS in America del Nord nel 1991. Fu poi inserito nel DVD-Video \"Looney Tunes: Holiday Triple Feature\", uscito in America del Nord il 1\u00ba settembre 2020, accorpato allo speciale \"Daffy Duck's Thanks-for-Giving Special\" per formarne uno intitolato \"A Looney Tunes Thanksgiving\"."}
{"id": "8866218", "revid": "785863", "url": "https://it.wikipedia.org/wiki?curid=8866218", "title": "Bugs Bunny's Thanksgiving Diet", "text": ""}
{"id": "8866219", "revid": "770813", "url": "https://it.wikipedia.org/wiki?curid=8866219", "title": "AIDC T-5 Brave Eagle", "text": "Il AIDC T-5 Brave Eagle \u00e8 un aereo da addestramento avanzato, biposto, bireattore sviluppato dall'azienda aeronautica taiwanese Aerospace Industrial Development Corporation (AIDC) per le esigenze della ROCAF, l'Aeronautica militare di Taiwan.\nStoria del progetto.\n\"Se non diversamente indicato, i dati sono tratti da\" \"aidc.com.tw\"\nLo sviluppo di quello che allora era chiamato AJT (Advanced Jet Trainer) ebbe inizio il 7 febbraio 2017, quando, fu firmato l'accordo da 2,2 miliardi di dollari tra il National Chung Shan Institute of Science and Technology (NCSIST) e l'Aeronautica militare di Taiwan per l'inizio della progettazione del velivolo.\nSuccessivamente, il 25 aprile 2017, il NCSIST, incaric\u00f2 l'AIDC di costruire i primi aerei, processo di assemblaggio che ebbe inizio il 1 giugno 2018.\nSimile nel design alla versione biposto del caccia di produzione indigena F-CK-1 Ching-kuo, l'AJT ha l'80% di nuovi componenti, tra cui nuovi materiali compositi, che ne hanno ridotto il peso, caratteristiche aerodinamiche migliorate come bassa resistenza all'aria e alto angolo di attacco.\nPer soddisfare un requisito della ROCAF, la sezione trasversale dell'ala \u00e8 stata modificata per abbassare la velocit\u00e0 di avvicinamento e aumentare la stabilit\u00e0 durante il volo a bassa velocit\u00e0, il che consente ai piloti in addestramento di acquisire le abilit\u00e0 di volo di base e sviluppare abilit\u00e0 di combattimento in breve tempo. Ha una maggiore capacit\u00e0 di carburante in quanto risulta essere leggermente pi\u00f9 grande del velivolo da cui deriva. Il carrello di atterraggio principali \u00e8 stato riposizionato per rafforzare la stabilit\u00e0 durante il rullaggio. Inoltre, l'AJT e l'IDF condividono molti dei componenti del sistema, consentendo alla ROCAF di abbreviare la formazione dei piloti e ridurre i costi logistici e di manutenzione.\nL'assemblaggio del primo prototipo richiese 480 giorni di lavoro che portarono il velivolo alla cerimonia di lancio svoltasi presso il complesso Sha-lu dell'Aerospace Industrial Development Corporation (AIDC) il 24 settembre 2019. La cerimonia \u00e8 stata presenziata dal Presidente di Taiwan Tsai Ing-wen e vi parteciparono funzionari del Consiglio di sicurezza nazionale della ROC, del Ministero della difesa nazionale e del Ministero degli affari economici, nonch\u00e9 legislatori della ROC e rappresentanti illustri dell'industria aerospaziale nazionale e internazionale, nonch\u00e9 della stessa AIDC.\nL'aereo si presentava dipinto con un'imponente livrea esterna che incorporava i colori rosso, bianco e blu della bandiera nazionale di Taiwan. Contestualmente, l'aereo fu ufficialmente nominato Yung-ying (Brave Eagle), nome che risulto vincitore dopo un concorso di votazione pubblica online.\nIl 10 giugno 2020, il primo prototipo del Brave Eagle decoll\u00f2 per la prima volta dalla base aerea di Ching Chuan Kang vicino alla citt\u00e0 di Taichung. Il volo dur\u00f2 20 minuti, durante i quali, il T-5 non ritir\u00f2 il carrello.\nIl primo volo del secondo prototipo del Brave Eagle avvenne Il 25 dicembre 2020, anch'esso dalla base di Ching Chuan Kang e dur\u00f2 15 minuti. Durante questo test fu comunicato che i due prototipi avrebbero eseguito test di valutazione fino a settembre 2021.\nIl 2 marzo 2021, l'AIDC annunci\u00f2 che il T-5 sarebbe stato presto consegnato all'Aeronautica della Repubblica Cinese (RoCAF) per sottoporlo a prove e valutazioni operative, dopodich\u00e9, solo alla fine di queste, si sarebbe stabilito l'inizio della produzione in serie dei primi dei 66 esemplari previsti.\nIl primo esemplare di serie ha volato il 21 ottobre 2021.\nIl 29 novembre 2021, con una cerimonia tenutasi sulla base aerea di Zhihang nella provincia di Taitung, \u00e8 avvenuta la consegna del primo esemplare di serie all'Aeronautica taiwanese. \nPropulsione.\n\"Se non diversamente indicato, i dati sono tratti da\" \"aidc.com.tw\"\nCome per la cellula, anche il motore deriva da quello dell'F-CK-1, ed \u00e8 la turboventola Honeywell International F124-200TW, prodotta congiuntamente da AIDC e ITEC (International Turbine Engine Company). Presenti anche qui in due esemplari, queste forniscono una spinta di 27,8 kN, per una velocit\u00e0 massima di Ma 0,9 (1\u00a030 km/h in quota) senza postbruciatore.\nAvionica.\n\"Se non diversamente indicato, i dati sono tratti da\" \"aidc.com.tw\"\nIl sistema di controllo del volo digitale e l'avionica multipla sono stati prodotti da societ\u00e0 taiwanesi o in co-produzione con partner stranieri, il che garantisce che Taiwan abbia la capacit\u00e0 di aggiornare e modificare il software e l'hardware del velivolo."}
{"id": "8866223", "revid": "439868", "url": "https://it.wikipedia.org/wiki?curid=8866223", "title": "Boissi\u00e8re (disambigua)", "text": ""}
{"id": "8866249", "revid": "767487", "url": "https://it.wikipedia.org/wiki?curid=8866249", "title": "L'impostore (film 2008)", "text": "L'impostore \u00e8 un film statunitense del 2008, diretto da Daniel Millican.\nTrama.\nLa pellicola narra la storia di Johnny C, noto cantante christian rock, della sua crisi e della sua ripresa."}
{"id": "8866251", "revid": "1314312", "url": "https://it.wikipedia.org/wiki?curid=8866251", "title": "Galaxy F62", "text": ""}
{"id": "8866252", "revid": "767487", "url": "https://it.wikipedia.org/wiki?curid=8866252", "title": "Adama Tour\u00e9", "text": "Carriera.\nClub.\nHa giocato una partita nella seconda divisione spagnola con lo ; ha inoltre giocato con vari club nella terza divisione francese e nella terza divisione spagnola.\nNazionale.\nCon l'Under-20 ha preso parte al Mondiale di categoria nel 2011."}
{"id": "8866253", "revid": "1314312", "url": "https://it.wikipedia.org/wiki?curid=8866253", "title": "Galaxy M62", "text": ""}
{"id": "8866260", "revid": "298229", "url": "https://it.wikipedia.org/wiki?curid=8866260", "title": "Campionati europei di atletica leggera indoor 2021 - 400 metri piani maschili", "text": "La gara dei 400 metri piani maschili ai campionati europei di atletica leggera indoor di Toru\u0144 2021 si \u00e8 svolta il 5 e il 6 marzo 2021 presso l'Arena Toru\u0144.\nRisultati.\nBatterie.\nQualificazione: I primi due di ogni batteria (Q) avanzano alle semifinali\nSemifinali.\nQualificazione: I primi due di ogni semifinale (Q) avanzano alla finale"}
{"id": "8866262", "revid": "47767", "url": "https://it.wikipedia.org/wiki?curid=8866262", "title": "Giuseppe Coppola", "text": "Biografia.\nNato a Napoli nel 1698, fu ordinato sacerdote il 20 settembre 1721 ed entr\u00f2 nella confederazione dell'oratorio di San Filippo Neri. Il 17 aprile 1742 fu scelto da Carlo III di Spagna come nuovo vescovo dell'Aquila e fu nominato in tale incarico il 25 maggio da papa Benedetto XIV; venne consacrato a Roma il 27 maggio dal cardinale Troiano Acquaviva d'Aragona, arcivescovo di Monreale, insieme a Bernard-Antoine Pizzella e Nicola de Simoni come co-consacranti. Nel 1748 degli scavi da lui ordinati nella chiesa di Sant'Eusanio Forconese riportarono alla luce le spoglie mortali di sant'Eusanio, morto nel III secolo. Il 1\u00ba dicembre 1749 venne trasferito, diventando vescovo di Castellammare di Stabia, e mantenne questo incarico fino alla morte, avvenuta nel 1767 a Napoli.\nGenealogia episcopale.\nLa genealogia episcopale \u00e8:"}
{"id": "8866266", "revid": "1313191", "url": "https://it.wikipedia.org/wiki?curid=8866266", "title": "Petrosedum", "text": "Petrosedum \u00e8 un genere di piante succulente appartenente alla famiglia delle Crassulaceae, diffuso in Europa, Medio Oriente e Nordafrica.\nEtimologia.\nIl nome \"Petrosedum\" deriva dal greco \u03c0\u03ad\u03c4\u03c1\u03bf\u03c2 (\"p\u00e9tros\", ossia pietra, sasso) e dal nome del genere \"Sedum\", ad indicare la diffusione delle specie qui incluse su suoli prevalentemente rocciosi.\nDescrizione.\n\u00c8 diffuso in tutta Italia, cresce in ambienti rustici fino ai 2000 metri.\nGemme perennanti poste a non pi\u00f9 di 20 cm dal suolo e con foglie o fusti, o tutti e due, adattati a funzionare da riserve d'acqua.\nTassonomia.\nSpecie.\nAll'interno del genere \"Petrosedum\" sono incluse le seguenti 14 specie, tra le quali si contano numerosi ibridi:"}
{"id": "8866269", "revid": "1613450", "url": "https://it.wikipedia.org/wiki?curid=8866269", "title": "F.F.C.M.", "text": ""}
{"id": "8866283", "revid": "1391297", "url": "https://it.wikipedia.org/wiki?curid=8866283", "title": "Place de la R\u00e9publique (Metz)", "text": "Place de la R\u00e9publique (in lingua italiana: Piazza della Repubblica) \u00e8 una piazza di Metz, in Francia, sita all'ingresso del quartiere di Metz-Centre.\nCreata nel 1802 in luogo delle antiche fortificazioni e fossati che proteggevano quel lato della citt\u00e0, Place de la R\u00e9publique \u00e8 la piazza pi\u00f9 grande di Metz.\nStoria.\nLa cittadella di Metz.\nSin dal 1556, all'indomani dell'assedio di Metz, i francesi avevano provveduto a rafforzare i bastioni sud-ovest della citt\u00e0, incaricando l'architetto Rocco Guerrini di costruire una cittadella fortificata circondata da fossati in grado di fare da avamposto nella difesa di Metz. La cittadella, costruita in maniera analoga a quanto Guerrini aveva gi\u00e0 fatto a Spandau, venne completata nel 1564.\nLa cittadella mantenne la sua funzione per due secoli: nel 1797 ne fu programmato lo smantellamento per costruire in sua vece un nuovo quartiere, ma le autorit\u00e0 militari si opposero, usando come pretesto la necessit\u00e0 di quegli spazi per costruirvi degli edifici militari. Ciononostante, i lavori di livellamento del terreno avevano gi\u00e0 avuto inizio nel 1791 e, superate le opposizioni del genio militare, si conclusero nel 1803.\nNei dieci anni successivi i fossati furono riempiti e venduti all'asta, e vari lavori di rifacimento dell'intera area ebbero inizio. All'interno di questi lavori si inser\u00ec la creazione di place de la R\u00e9publique: gi\u00e0 nel 1635 al di fuori della cittadella, nello spazio tra i fossati e i bastioni della citt\u00e0, era stata costruita una piccola piazza, chiamata \"place Royale\"; contemporaneamente alla piazza, erano stati creati anche vari spazi verdi, tra cui il giardino \"Boufflers\" e il primo nucleo della passeggiata dell'Esplanade.\nLa nuova piazza.\nCon la demolizione di una porzione della cittadella, nel 1802 la piazza e il giardino dell'Esplanade furono ampliati, occupando parte dello spazio in precedenza destinato ai fossati della cittadella. I lavori di sistemazione della piazza e del giardino si conclusero nel 1816, ma solo nel 1835 la strada tra la piazza e l'Esplanade venne a sua volta livellata, segnando il limite tra piazza e giardino.\nSin dalla sua creazione, la place Royale divenne la pi\u00f9 importante di Metz, e insieme all'Esplanade fu il luogo di incontro preferito dai cittadini. Per le sue dimensioni, la piazza venne destinata anche allo svolgimento di manovre militari di esercitazione, mentre nel 1861 fu sede dell'Esposizione Universale di Metz. \nNel 1870, durante la guerra franco-prussiana, vi venne creato un ospedale da campo per curare i soldati feriti. Alla fine del conflitto, con l'annessione di Metz all'Impero tedesco, la piazza cambi\u00f2 nome, venendo dedicata al kaiser Guglielmo II di Germania. Fu solo col ritorno di Metz alla Francia, dopo la prima guerra mondiale, che la piazza acquis\u00ec l'odierno nome di \"place de la R\u00e9publique\". Questo nome venne meno solo durante la seconda breve parentesi di Metz sotto il controllo tedesco, durante la seconda guerra mondiale, quando fu ridenominata \"platz des F\u00fchrers\".\nL'8 dicembre 1918 proprio a place de la R\u00e9publique il generale Philippe P\u00e9tain, divenuto un eroe nazionale per i successi conseguiti durante il primo conflitto mondiale, venne promosso maresciallo di Francia dal presidente Raymond Poincar\u00e9 al termine di una cerimonia solenne.\nAnni recenti.\nDopo la seconda guerra mondiale, place de la R\u00e9publique sub\u00ec vari lavori che ne cambiarono pi\u00f9 volte l'aspetto: nel 1964 vi fu creato un parcheggio che rimase in funzione fino al 2009, quando il comune di Metz decise di pedonalizzare la piazza, costruendo un parcheggio sotterraneo in corrispondenza della piazza e dell'Esplanade e restituendo cos\u00ec l'intera area ai cittadini.\nPunto di accesso principale al centro storico di Metz, oggi la piazza \u00e8 delimitata da vari edifici e giardini di interesse storico-artistico, oltre che da edifici destinati ad attivit\u00e0 economiche, che la rendono per questo la piazza pi\u00f9 importante della citt\u00e0: tra questi, il giardino dell'Esplanade a nord; la caserma Ney (costruita nel 1841), l'Arsenale e la chiesa di San Pietro-aux-Nonnains (tra le pi\u00f9 antiche chiese cristiane ancora esistenti al mondo) ad ovest; l'edificio della Banca di Francia a sud; mentre ad est, dove la strada introduce al centro storico, sono presenti le gallerie Lafayette, uno dei gruppi francesi pi\u00f9 importanti nell'ambito della grande distribuzione.\nPlace de la R\u00e9publique ospita inoltre varie manifestazioni culturali: tra di esse, la fiera del libro di Metz (nota come \"Le Livre \u00e0 Metz\") e il tradizionale mercatino di Natale di Metz."}
{"id": "8866286", "revid": "122392027", "url": "https://it.wikipedia.org/wiki?curid=8866286", "title": "Device, Voice, Drum", "text": "Device, Voice, Drums \u00e8 un album dal vivo del gruppo musicale statunitense Kansas, pubblicato nel 2002. Il live vede la presenza di altri noti artisti, come Alex Lifeson, chitarrista dei Rush."}
{"id": "8866294", "revid": "716642", "url": "https://it.wikipedia.org/wiki?curid=8866294", "title": "Enzo Cornelisse", "text": "Biografia.\n\u00c8 figlio del'ex calciatore Tim Cornelisse.\nCaratteristiche tecniche.\n\u00c8 un difensore centrale bravo tecnicamente che pu\u00f2 essere schierato anche come mediano.\nCarriera.\nCresciuto nel settore giovanile del , il 24 agosto firma il suo primo contratto professionistico con il club giallonero; debutta in prima squadra il 3 ottobre 2020 giocando i minuti di recuperi dell'incontro di Eredivisie vinto 3-0 contro l'.\nStatistiche.\n\"Statistiche aggiornate al 7 marzo 2021\"."}
{"id": "8866301", "revid": "1924342", "url": "https://it.wikipedia.org/wiki?curid=8866301", "title": "Br\u00edet", "text": "Biografia.\nNata e cresciuta nella capitale islandese, Br\u00edet ha iniziato a prendere lezioni di chitarra quando aveva 12 anni, e si esibisce dal vivo da quando ne aveva 15. Si \u00e8 diplomata alla Menntask\u00f3linn vi\u00f0 Hamrahl\u00ed\u00f0.\nNel 2018 \u00e8 uscito il suo primo EP \"22.03.1999\". \u00c8 salita alla ribalta l'anno successivo con i singoli \"Feimin(n)\", \"Hata a\u00f0 hafa \u00feig ekki h\u00e9r\" e \"Dino\", che si sono tutti piazzati nella classifica annuale islandese.\nNel 2020 \u00e8 uscito il suo album di debutto \"Kve\u00f0ja, Br\u00edet\", che ha trascorso ventiquattro settimane non consecutive in vetta alla classifica islandese. L'album ha prodotto i singoli \"Esjan\" e \"R\u00f3legur k\u00fareki\", rimasti al primo posto nella hit parade nazionale rispettivamente per sei e quindici settimane. \"Kve\u00f0ja, Br\u00edet\" \u00e8 stato il secondo album pi\u00f9 venduto del 2020 in Islanda con unit\u00e0 totalizzate. All'\u00cdslensku t\u00f3nlistarver\u00f0launin 2021 ha ottenuto otto candidature, risultando l'artista con il maggior numero di nomination dell'edizione annuale e vincendone tre."}
{"id": "8866326", "revid": "125688894", "url": "https://it.wikipedia.org/wiki?curid=8866326", "title": "Le ragazze del Pandora's Box", "text": "\"Le ragazze del Pandora's Bo\"x (titolo originale Stage Mother) \u00e8 un film canadese del 2020, diretto da Thom Fitzgerald su soggetto di Brad Hennig. Nel film recitano alcune stars del calibro di Jacki Weaver, Lucy Liu, Adrian Grenier, Mya Taylor. \u00c8 stato presentato in prima mondiale al Palm Springs International Film Festival il 4 gennaio 2020.\nTrama.\nMaybelline, sposata con Jeb, \u00e8 direttore del coro di una chiesa conservatrice in una cittadina del Texas (RedWine) ed eredita un locale gay di propriet\u00e0 di suo figlio Ricky, diventato Drag Queen, morto per overdose e ripudiato dal padre perbenista. Al funerale del figlio, Maybelline \u00e8 costretta a confrontarsi col mondo gay di San Francisco."}
{"id": "8866328", "revid": "446353", "url": "https://it.wikipedia.org/wiki?curid=8866328", "title": "T-101", "text": ""}
{"id": "8866358", "revid": "2069181", "url": "https://it.wikipedia.org/wiki?curid=8866358", "title": "Giorgio Giusti", "text": "Biografia.\nGiusti nasce a Bologna nel 1913 da una famiglia di imprenditori; nel 1930 la famiglia si trasferisce a Torino, dove prosegue l\u2019attivit\u00e0 nel settore della costruzione di acquedotti. Appassionato di automobili e di corse, nel 1936 \u00e8 tra gli animatori della Scuderia Subalpina, e dal 1936 partecipa con una Fiat 508 \u201cBalilla\u201d Coppa d\u2019Oro regalatagli dal padre a diverse competizioni automobilistiche.\nIl secondo dopoguerra e la passione per l\u2019automobilismo sportivo.\nDopo la Seconda guerra mondiale Giusti conosce l\u2019Ing. Arnaldo Roselli, e decide di mettere in produzione la testata per motori Fiat di sua progettazione, denominata Testadoro, attraverso la societ\u00e0 \u201cCasa dell\u2019Auto\u201d. Al fine di pubblicizzare la testata e, al contempo, sfogare la propria passione per le corse, Giusti costruisce nel 1947 una prima vettura completa per dimostrare la superiorit\u00e0 della trasformazione \u201cTestadoro\u201d per i fiacchi motori della Fiat 500 \u201cTopolino\u201d.\nI successi in pista e il Racing Club 19.\nGrazie alla conoscenza con Elio Zagato e Gilberto Colombo, le successive vetture Testadoro avranno un telaio tubolare prodotto dalla Gilco di Colombo e una carrozzeria realizzata dalla carrozzeria Zagato. La collaborazione permette ai tre amici di sviluppare le proprie competenze e di partecipare alla rinascita della produzione di vetture da corsa del secondo dopoguerra. Giusti \u00e8 tra i protagonisti della fondazione del Racing Club 19 di Torino, del quale sar\u00e0 presto eletto presidente. Il club raccoglie i pi\u00f9 illustri nomi del mondo dell\u2019automobile subalpina, tra i quali Umberto Agnelli e i suoi cugini Nasi, Gianni Lancia, Giorgio Actis, Nuccio Bertone, Gianni Nardi e Carlo Biscaretti di Ruffia, oltre a piloti di fama internazionale come i campioni del mondo di Formula 1 Nino Farina e Alberto Ascari.\nIl ritiro dalle corse.\nA seguito della morte del socio Roselli in un incidente automobilistico, della preoccupazione della moglie Andreina per la pericolosit\u00e0 delle corse, e al richiamo del padre verso la gestione delle imprese di famiglia, Giusti lascia il mondo delle automobili e chiude la sua \u201cCasa dell\u2019Auto\u201d nel 1949, dopo avere costruito un totale di 9 vetture Testadoro in 3 anni di attivit\u00e0, e proprio al termine della stagione che aveva aperto in pompa magna con la presentazione della sua \u201cDaniela\u201d, avvenuta alla presenza del Gotha dell\u2019automobilismo italiano, tra cui spiccavano di nomi di Dante Giacosa, Nino Farina, Elio Zagato e Carlo Biscaretti di Ruffia.\nLa vita imprenditoriale e artistica.\nGiusti si dedica quindi alle aziende di famiglia, seppur sempre partecipando attivamente e con passione alle vicende dell\u2019automobilismo sportivo torinese e italiano, per poi diventare pittore di fama internazionale nell\u2019ultima parte della propria vita. In campo artistico avr\u00e0, tra gli altri, riconoscimenti da parte di Peggy Guggenheim, la quale conier\u00e0 il nome di \u201cGiusti\u2019s dreams\u201d per serie di quadri astratti dell\u2019artista torinese.\nMuore a Torino nel Novembre del 1992 a 79 anni, dopo una breve malattia.\nhttp://www.testadoro.com\nhttp://www.lanciamarino.it\nhttps://www.registro1000miglia.it\nhttps://www.giorgionadaeditore.it/sport_corse/la-sport-e-i-suoi-artigiani-1937-1965.html\n978-88-7911-212-3\nhttp://www.amicidellatargaflorio.com/coppa_florio_trofeo_florio_giro_di_sicilia.html\nhttps://www.aisastoryauto.it\nhttp://www.amicidellatargaflorio.com"}
{"id": "8866360", "revid": "46291", "url": "https://it.wikipedia.org/wiki?curid=8866360", "title": "Rhaponticum Group", "text": "Rhaponticum Group \u00e8 un gruppo tassonomico informale di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo sono piante erbacee perenni o arbusti, raramente sono annuali. Normalmente sono prive di spine (raramente ne sono provviste).\nLe foglie lungo il caule sono disposte in modo alterno, hanno una lamina intera o pennatosetta. La forma pu\u00f2 essere da lineare a oblunga.\nLe infiorescenze si compongono di capolini omogami. I capolini sono formati da un involucro a forma da cilindrica a ovoidale composto da brattee (o squame) all'interno del quale un ricettacolo fa da base ai fiori tutti tubulosi. Le brattee dell'involucro, disposte su pi\u00f9 serie in modo embricato, sono di varie forme; hanno delle appendici molto larghe, non spinose e scariose; normalmente la superficie \u00e8 bianco-argentata. Il ricettacolo normalmente \u00e8 sericeo.\nI fiori sono tutti del tipo tubuloso. I fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori in genere sono ermafroditi e actinomorfi.\nIl frutto \u00e8 un achenio con pappo. Gli acheni spesso sono dimorfici diversamente costati o papillosi con piccole areole contenenti del elaisoma rudimentale. Il pericarpo dell'achenio \u00e8 sclerificato; alla sommit\u00e0 l'achenio \u00e8 provvisto di una piastra. Il pappo (normalmente deciduo) \u00e8 inserito in un anello parenchimatico sulla piastra apicale. L'ilo \u00e8 basale.\nDistribuzione.\nLe specie di questo gruppo si trovano soprattutto in Eurasia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nFilogenesi.\nLa classificazione della sottotrib\u00f9 rimane ancora problematica e piena di incertezze. Il gruppo \"Rhaponticum Group\", formato da 6 generi, nell'ambito della sottotrib\u00f9 \u00e8 abbastanza \"basale\" tra i gruppi informali Volutaria Group e Serratula Group.\nI principali caratteri distintivi del gruppo sono:\nLa circoscrizione del \"Rhaponticum Group\" \u00e8 confermata anche da studi di tipo filogenetico. In particolare il gruppo risulta monofiletico e strettamente legato (come \u201cgruppo fratello\u201d) al genere \"Klasea\" (genere appartenente alle stessa sottotrib\u00f9 ma ad un altro gruppo: \"Serratula Group\"). Il genere \"Rhaponticum\" \u00e8 suddiviso in due cladi fortemente supportati:\nCon l'inclusione dei due generi \"Acroptilon\" e \"Leuzea\" (e del genere sinonimo \"Stemmacantha\" ) il genere \"Rhaponticum\" risulta monofiletico. Alcuni studi descrivono in questo gruppo anche il genere \"Karvandarina\" (qui posizionato nel \"Volutaria\" group); inoltre la descrizione di un nuovo genere \"Klaseopsis\" (Martins 2006) potrebbe appartenere a questo gruppo. La distribuzione di questo gruppo \u00e8 concentrata in Asia occidentale.\nAlcune checklist propongono le specie del genere \"Rhaponticum\" all'interno del genere \"Leuzea\" e in particolare considerano \"Rhaponticum\" un sinonimo di \"Centaurea\". Inoltre il genere \"Mantisalca\" , attualmente inserito nel \"Volutaria Group\", in alcuni studi \u00e8 circoscritto nel gruppo di questa voce.\nIl numero cromosomico delle specie di questo genere \u00e8: 2n = 24, 26 e 28.\nElenco dei generi.\nIl gruppo comprende 6 generi con 37 specie:\nSpecie della flora spontanea italiana.\nNella flora spontanea italiana del gruppo di questa voce sono presenti le seguenti specie:"}
{"id": "8866364", "revid": "1543377", "url": "https://it.wikipedia.org/wiki?curid=8866364", "title": "Villaggio hanok di Jeonju", "text": "Il Villaggio hanok di Jeonju () \u00e8 situato nella citt\u00e0 di Jeonju, in Corea del Sud, e si sovrappone ai quartieri amministrativi di Pungnam e Gyo, contiene oltre 800 case tradizionali coreane chiamate \"Hanok\" ed \u00e8 famoso per il contrasto tra i suoi edifici tradizionali e il resto della citt\u00e0 moderna che lo circonda. Il villaggio \u00e8 stato designato come International Slow City nel 2010 in riconoscimento del suo ritmo di vita rilassato in cui la cultura tradizionale e la natura si fondono armoniosamente. Il numero di visitatori del villaggio \u00e8 aumentato notevolmente a partire dagli anni 2000 ed \u00e8 pi\u00f9 che raddoppiato dal 2007 al 2014, passando da 3,17 milioni a 7,89 milioni.\nStoria.\nLa citt\u00e0 di Jeonju ha svolto un ruolo chiave nella lunga storia della Corea, infatti era una volta la capitale del regno di Hubaekje, fondato da Gyeon Hwon nel 900. Inoltre la citt\u00e0 era considerata la capitale spirituale della dinastia Joseon perch\u00e9 la famiglia reale Yi proveniva da l\u00ec. Durante la dinastia Joseon, Jeonju governava l'area di Jeolla-do insieme all'isola di Jeju, che era considerata il centro dell'amministrazione. Questo \u00e8 il motivo per cui la citt\u00e0 \u00e8 considerata \"il luogo di pi\u00f9 di 1000 anni di storia\". \nI primi insediamenti nell'area di Jeonju risalgono a oltre 10.000 anni fa. Gli insediamenti iniziarono ai piedi di una collina, in seguito, le persone si trasferirono verso le pianure che lo circondano. Gli abitanti di Jeonju iniziarono la costruzione delle mura difensive della citt\u00e0 e diversi villaggi si formarono naturalmente intorno alla citt\u00e0. Questi villaggi furono l'inizio dell'attuale villaggio di Hanok. Il villaggio \u00e8 diventato una delle attrazioni turistiche pi\u00f9 popolari di Jeonju.\nAttrazioni all'interno del villaggio Hanok.\nCattedrale di Jeondong.\nLa chiesa cattolica di Jeondong a Jeonju (sito storico n\u00b0 288) \u00e8 stata completata nel 1914 ed \u00e8 stata progettata dal sacerdote Poinel, che ha anche progettato la famosa cattedrale di Myeongdong a Seoul. \u00c8 la pi\u00f9 grande e antica struttura in stile occidentale delle province di Jeollanam-do e Jeollabuk-do. La chiesa fu costruita dove mor\u00ec il primo martire cattolico coreano, Yun Ji-chung (1759-1791). \u00c8 una delle tre chiese cattoliche della Corea del Sud, tra cui la cattedrale di Myeongdong a Seoul e la chiesa cattolica Gyesan a Daegu. Lo stile architettonico della Cattedrale di Jeondong \u00e8 una miscela di stili romanico e bizantino.\nOmokdae.\nSituato sul lato est del villaggio di Hanok \u00e8 il luogo in cui Lee Seonggae, fondatore della dinastia Joseon, ha tenuto un banchetto all'aperto a Jeonju durante il suo trionfante ritorno a Gaegyeong dopo una vittoria sugli invasori costieri giapponesi sul monte Hwangsan. Si trova ad un'altitudine elevata, rendendolo un buon posto per vedere il paesaggio circostante.\nScuola confuciana di Jeonju.\nIl termine Hyanggyo significa scuola confuciana. Durante il periodo della dinastia Joseon questo edificio oltre che una scuola confuciana era anche un tempio. Fu costruita per la prima volta dal re di Gongmin nel 1354, durante il periodo della dinastia Goryeo. Originariamente era situata nel sito del Santuario Gyeonggijeon a Jeonju, tuttavia \u00e8 stato trasferito due volte in seguito a guerre. La sala principale nell'area del santuario, il Daeseongjeon (Sala del Santuario), si trova nella parte anteriore, mentre la sala principale nell'area dell'insegnamento, il Myeongyundang (aula), si trova nella parte posteriore. Questa \u00e8 una configurazione insolita per un hyanggyo. In tutto, ci sono 99 camere nel complesso. Hyanggyo \u00e8 classificato come tesoro storico coreano n\u00b0 379.\nGyeonggijeon.\nGyeonggijeon \u00e8 la sala in cui \u00e8 custodito il ritratto di Lee Seonggae (primo re della dinastia Joseon). Fu costruita nel 1410, nel decimo anno di governo del re Taejong. Il ritratto di Lee Seonggae stesso \u00e8 classificato come tesoro nazionale n\u00b0 317. Ci\u00f2 che resta ai giorni nostri del Gyeonggijeon \u00e8 solo una parte dell'originale. Durante il periodo del colonialismo giapponese, il lato ovest di Gyeonggijeon e il suo annesso furono demoliti per fare spazio a una scuola elementare giapponese. Il resto del complesso \u00e8 costituito da edifici semplici collegati da una serie di cancelli esterni e interni.\nPorta di Pungnam.\nLa Porta Pungnam \u00e8 la porta sud delle mura della citt\u00e0 che racchiudeva Jeonju durante la dinastia Joseon. Era l'unica porta rimasta dopo la distruzione del muro. La porta di Pungnam \u00e8 classificata come Tesoro Nazionale n\u00b0 308 il 21 gennaio 1963. Jeonju era la capitale del governatore provinciale durante la dinastia Joseon, quindi aveva una serie di fortificazioni per racchiudere la citt\u00e0. Aveva porte in tutte e 4 le direzioni, ma tutte furono demolite nel trentesimo anno di governo di re Seonjo (1597). Dopo 3 anni di lavori di riparazione iniziati nel 1978, la Porta Pungnam \u00e8 stata restaurata.\nCentro tradizionale Hanji (Fabbricazione della carta tradizionale).\nL'hanji \u00e8 la carta fabbricata con il metodo di produzione tradizionale coreano. Al centro tradizionale Hanji la carta \u00e8 prodotta secondo tradizione, 80% della produzione \u00e8 esportata verso il Giappone e il resto venduto in Corea. I visitatori del centro possono partecipare a vari programmi di fabbricazione della carta.\nPolemiche sugli effetti del turismo.\nL'arrivo del turismo di massa ha cambiato l'atmosfera tradizionale del villaggio. Con l'arrivo di oltre 6 milioni di visitatori annuali, il numero di strutture commerciali nel villaggio \u00e8 aumentato notevolmente a scapito dei laboratori artigianali e saloni da te tradizionali. Oltre il 50% delle 506 strutture commerciali del villaggio sono state aperte dopo il 2013, con un numero di negozi in rapido aumento. Molti di questi sono piccoli negozi di cibo da asporto. Allo stesso tempo, il numero dei saloni da t\u00e8 tradizionali \u00e8 diminuito da 10 a 6. Molti laboratori di artigianato professionale sono stati sostituiti da moderni negozi di souvenir. Inoltre l'elevato volume di turisti ha portato ad un aumento del costo dei ristoranti e delle camere d'albergo."}
{"id": "8866366", "revid": "322321", "url": "https://it.wikipedia.org/wiki?curid=8866366", "title": "Ludovico Sabatini d'Anfora", "text": "Biografia.\nNato a Napoli nel 1708, fu ordinato sacerdote il 10 marzo 1731 ed entr\u00f2 nei Pii operai catechisti rurali. Il 1\u00ba gennaio 1750 fu scelto da Carlo III di Spagna come nuovo vescovo dell'Aquila e fu nominato in tale incarico il 23 febbraio da papa Benedetto XIV; venne consacrato a Roma il 1\u00ba marzo da Joaqu\u00edn Fern\u00e1ndez de Portocarrero, cardinale presbitero di Santa Cecilia, insieme ad Antonino Sersale e Giuseppe Maria Ruffo come co-consacranti. Mantenne questo incarico fino alla morte, avvenuta per un ictus nel 1776 a Rocca di Mezzo, e fu sepolto nel duomo dell'Aquila.\nGenealogia episcopale.\nLa genealogia episcopale \u00e8:"}
{"id": "8866386", "revid": "37401", "url": "https://it.wikipedia.org/wiki?curid=8866386", "title": "Olivastri", "text": ""}
{"id": "8866406", "revid": "1543377", "url": "https://it.wikipedia.org/wiki?curid=8866406", "title": "Campionati europei di atletica leggera indoor 2021 - 60 metri piani femminili", "text": "La gara dei 60 metri piani femminili ai campionati europei di atletica leggera indoor di Toru\u0144 2021 si \u00e8 svolta il 7 marzo 2021 presso l'Arena Toru\u0144.\nRisultati.\nQualificazioni.\nSi qualificano alle semifinali le prime quattro atlete di ogni batteria (Q) e le ulteriori quattro atlete pi\u00f9 veloci (q).\nSemifinali.\nSi qualificano alla finale le prime due atlete di ogni batteria (Q) e le ulteriori due atlete pi\u00f9 veloci (q)."}
{"id": "8866411", "revid": "1363832", "url": "https://it.wikipedia.org/wiki?curid=8866411", "title": "Abu'l Fa\u1e0dl-i-Gulp\u00e1yg\u00e1n\u00ed", "text": ""}
{"id": "8866424", "revid": "599013", "url": "https://it.wikipedia.org/wiki?curid=8866424", "title": "Nazarij Ny\u010d", "text": "Carriera.\nDopo una breve parentesi nelle divisioni amatoriali con Luc'k e Svitjaz' \u0160ac'k, nel 2017 viene acquistato dal , con cui esordisce in Per\u0161a Liha. Nel 2019, si trasferisce al , con cui esordisce in Prem\"jer-liha."}
{"id": "8866425", "revid": "1865216", "url": "https://it.wikipedia.org/wiki?curid=8866425", "title": "Michele Navazio", "text": "Biografia.\nNato a Melfi nel 1796, fu ordinato sacerdote il 18 dicembre 1819. Alla fine del 1844 fu proposto da Ferdinando II delle Due Sicilie come nuovo vescovo dell'Aquila e fu nominato in tale incarico il 20 gennaio 1845 da papa Gregorio XVI; venne consacrato il 26 gennaio nella chiesa dei Santi Domenico e Sisto a Roma da Costantino Patrizi Naro, cardinale presbitero di San Silvestro in Capite, insieme a Giovanni Giuseppe Canali e Giovanni Battista Rosani come co-consacranti. Mantenne questo incarico fino alla morte, avvenuta a Cittaducale nel 1852, e venne l\u00ec sepolto nella cattedrale di Santa Maria del Popolo.\nGenealogia episcopale.\nLa genealogia episcopale \u00e8:"}
{"id": "8866426", "revid": "729019", "url": "https://it.wikipedia.org/wiki?curid=8866426", "title": "Verme cerebellare", "text": "Il verme cerebellare (in latino: \"vermis cerebellaris\") si trova nella zona mediale della corteccia del cervelletto, nella regione della fossa posteriore del cranio. La fessura primaria del verme si curva sul piano ventrolaterale alla superficie superiore del cervelletto, dividendolo in due lobi: anteriore e posteriore. Funzionalmente, il verme \u00e8 associato alla postura e alla deambulazione.\nDisposizione e rapporti.\nLa \"fessura primaria\" del verme si curva sul piano ventrolaterale alla superficie superiore del cervelletto, dividendolo in due lobi: anteriore e posteriore. Il verme fa parte del paleocervelletto e riceve l'innervazione sensoriale somatica dalla testa e dalle regioni prossimali del corpo attraverso le vie nervose ascendenti del midollo spinale.\nIl verme \u00e8 strettamente associato a tutte le regioni della corteccia cerebellare, che possono essere suddivise in tre parti funzionali, ciascuna con connessioni diverse al cervello e al midollo spinale. Queste regioni sono il vestibolocerebello, responsabile principalmente del controllo del movimento oculare; lo spinocerebello, coinvolto nella regolazione fine dei movimenti del corpo e degli arti; e il cerebrocerebello, che \u00e8 associato alla pianificazione e all'inizio dei movimenti.\nDerivazione embriologica.\nIl cervelletto si sviluppa rostro-caudalmente, con la regione rostrale sulla linea mediana che d\u00e0 origine al verme e la regione caudale che d\u00e0 origine agli emisferi cerebellari. Nel quarto mese di gestazione il verme cerebellare completa la sua formazione, mentre lo sviluppo degli emisferi richiede ulteriori 30-60 giorni. Dopo la nascita, la proliferazione e l'organizzazione delle componenti del cervelletto continuano, con sviluppo dei neuroni cerebellari fino all'et\u00e0 di circa 20 mesi.\nPatologia.\nL'ispezione della fossa posteriore del cranio \u00e8 comune nell'ecografia ostetrica, allo scopo di individuare eventuali malformazioni del cervelletto o idrocefalo.\nIn alcuni soggetti si presenta un'ipoplasia del verme cerebellare, spesso entro un quadro clinico di ciliopatia: questa ipoplasia (talvolta si tratta di una vera e propria agenesia) \u00e8 detta malformazione di Dandy-Walker."}
{"id": "8866428", "revid": "1272592", "url": "https://it.wikipedia.org/wiki?curid=8866428", "title": "Lisa Marie Petersen", "text": ""}
{"id": "8866431", "revid": "767487", "url": "https://it.wikipedia.org/wiki?curid=8866431", "title": "P\u00ebtr Vasil'evi\u010d Balabuev", "text": "Biografia.\nNacque il 23 maggio 1931 nella fattoria Valuisk sita nella regione di Luhans'k, figlio di Vasily, di professione fabbro. Nel 1954 consegu\u00ec la laurea in ingegneria meccanica, con specializzazione nella costruzione di aeromobili, presso l'Istituto aeronautico di Kharkov. Nell'aprile dello stesso anno venne assunto presso la ditta Antonov come ingegnere progettista. Nel 1956 divenne capo officina, nel 1959 capo reparto addetto al montaggio, nel 1960 capo progettista e responsabile facente funzione della produzione, e nel 1961 vice capo progettista e capo dell'ufficio di rappresentanza della ANTK presso il TAPOiCh di Tashkent, in Uzbekistan, in occasione dell'inizio della produzione dell'aereo da trasporto pesante Antonov An-22. Nel 1965 fu promosso direttore dell'Ufficio ricerca della Antonov, nel 1968 vice capo progettista, nel 1971 capo progettista e primo vice progettista generale, e dal 1984 assunse l'incarico di progettista generale della Antonov. \nSotto la sua direzione vennero progettati i seguenti aeromobili: Antonov An-22, Antonov An-72, Antonov An-74, Antonov An-32, Antonov An-28, Antonov An-124 Ruslan e Antonov An-225 Mriya. Dopo la dissoluzione dell'Unione Sovietica divenne cittadino dell'Ucraina continuando a lavorare presso la Antonov, realizzando i modelli Antonov An-140, Antonov An-148, Antonov An-38 e Antonov An-70. \nRicopr\u00ec anche gli incarichi di Presidente del consiglio di amministrazione del Consorzio Internazionale \"Aerei da Trasporto Medio\", di responsabile del programma per l'attuazione del contratto con la Repubblica Islamica dell'Iran per la produzione su licenza dello An-140, e di Membro del consiglio degli esportatori presso il gabinetto dei ministri dell'Ucraina (dal febbraio 1999).\nVincitore del Premio di Stato dell'Unione Sovietica (1973), del Premio nazionale Shevchenko (1979), del Premio Pietro il Grande (2001) e del Premio Edward Warner per l'aviazione civile (2001). Insignito della laurea magistrale in scienze e ingegneria (1991), cittadino onorario di Kiev (maggio 1998), e insignito del Diploma del Consiglio dei Ministri dell'Ucraina (2001).\nAutore di oltre 100 articoli scientifici, ha sviluppato le basi scientifiche per la progettazione e l'implementazione pratica di profili alari supercritici nella progettazione dei velivoli da trasporto pesante. Il 27 maggio 2005 si dimise spontaneamente dall'incarico di progettista generale presso la Antonov per protesta contro il \"mancato rispetto dei termini del contratto da parte del Ministero della politica industriale dell'Ucraina\". Si spense a Kiev il 17 maggio 2007 e fu sepolto presso il cimitero cittadino \"Berkowezkyj\"."}
{"id": "8866432", "revid": "599013", "url": "https://it.wikipedia.org/wiki?curid=8866432", "title": "Ryan Woolridge", "text": ""}
{"id": "8866438", "revid": "2032913", "url": "https://it.wikipedia.org/wiki?curid=8866438", "title": "Refresh (CLC)", "text": "Refresh \u00e8 il terzo EP del gruppo femminile sudcoreano CLC. Pubblicato il 29 febbraio 2016, ha come singoli estratti \"Eighteen\" e \"High Heels (\uc608\ubed0\uc9c0\uac8c)\". L'album ha segnato il primo ritorno delle CLC come gruppo composto da sette membri, dopo l'aggiunta di Elkie e Kwon Eun-bin.\nPubblicazione.\nLe CLC hanno annunciato un ritorno come settetto, con i due nuovi membri Elkie Chong e la concorrente dello show musicale Produce 101 Kwon Eun-bin. Tuttavia, quest'ultima non pot\u00e9 partecipare alle promozioni dell'album, a causa delle restrizioni contrattuali di Produce 101, a cui in quel periodo stava partecipando. Le parti di Eunbin erano inoltre state rimosse dal video musicale del singolo \"High Heels\", ma sono state poi ricaricate il 20 marzo dopo la sua eliminazione dalla competizione. "}
{"id": "8866440", "revid": "298229", "url": "https://it.wikipedia.org/wiki?curid=8866440", "title": "Cindy Ofili", "text": ""}
{"id": "8866442", "revid": "298229", "url": "https://it.wikipedia.org/wiki?curid=8866442", "title": "Cynthia Sember", "text": ""}
{"id": "8866456", "revid": "287204", "url": "https://it.wikipedia.org/wiki?curid=8866456", "title": "Campionati europei di atletica leggera indoor 2021 - Salto in alto femminile", "text": "Il concorso del salto in alto femminile ai campionati europei di atletica leggera indoor di Toru\u0144 2021 si \u00e8 svolto il 5 e il 7 marzo 2021 presso l'Arena Toru\u0144.\nRisultati.\nQualificazioni.\nSi qualificano alla finale le atlete che raggiungono la misura di 1,94 m (Q) o le migliori 8 (q)."}
{"id": "8866457", "revid": "1522738", "url": "https://it.wikipedia.org/wiki?curid=8866457", "title": "National Patriotic Party", "text": ""}
{"id": "8866465", "revid": "1318658", "url": "https://it.wikipedia.org/wiki?curid=8866465", "title": "Very GOOD Beats", "text": ""}
{"id": "8866480", "revid": "1318658", "url": "https://it.wikipedia.org/wiki?curid=8866480", "title": "Kenny Leon", "text": "Biografia.\nDopo gli studi alla Clark Atlanta University, Kenny Leon si \u00e8 affermato durante gli anni novanta come uno dei pochi registi afroamericani a dirigere un teatro non-profit in veste di direttore artistico dell\u2019Alliance Theatre Company di Atlanta. Sotto la sua direzione il teatro ospit\u00f2 le prime mondiale di \"Blues for an Alabama Sky\" di Pearl Cleage, \"The Last Night of Ballyhoo\" di Alfred Uhry e \"Aida\" di Tim Rice e Elton John, che successivamente sono stati riproposti anche a Broadway. \nDopo aver lasciato l\u2019Alliance Theatre nel 2000, Leon lavor\u00f2 sulle scene di Atlanta e Washington e nel 2004 ha fatto il suo debutto a Broadway come regista di un acclamato revival di \"A Raisin in the Sun\" di Lorraine Hansberry con Sean Combs, Phylicia Rashad e Audra McDonald. Nel 2014 ha nuovamente diretto la \"pi\u00e8ce\", questa volta vincendo il Tony Award per la sua regia.\nSuccessivamente di affermato a Broadway come uno dei pi\u00f9 apprezzati registi di opere di drammaturghi afroamericani e, in particolare, dell\u2019opera di August Wilson, di chu ha diretto \"Gem of the Ocean\" (2004), \"Radio Golf\" (2007), \"Fences\" con Viola Davis e Denzel Washington (2010). A Broadway ha diretto anche apprezzati allestimenti di \"The Mountaintop\" (2011), \"Figli di un dio minore\" (2018) e \"A Soldier\u2019s Play\" (2019). Nel 2019 ha inoltre diretto un apprezzato revival di \"Molto rumore per nulla\" al Delacorte Theatre dell\u2019Off-Broadway con un cast interamente composto da attori afroamericani e con Danielle Brooks nel ruolo di Beatrice. Sempre nel 2019 dirige e co-produce il fim TV di Netflix \"American Son\", che aveva precedentemente inscenato a Broadway con lo stesso cast nel 2018."}
{"id": "8866483", "revid": "767487", "url": "https://it.wikipedia.org/wiki?curid=8866483", "title": "I See You (film 2019)", "text": "I See You \u00e8 un film horror e thriller del 2019 diretto da Adam Randall e sceneggiato da Devon Graye. Realizzato in una piccola parte come mockumentary, il film narra in contemporanea della misteriosa sparizione di alcuni bambini e di avvenimenti singolari che si svolgono all'interno di un'abitazione.\nTrama.\nIn una giornata apparentemente normale, il piccolo Justin scompare nel nulla mentre va in bicicletta. Il commissario Greg Harper viene incaricato di seguire le indagini in un periodo molto particolare della sua vita: sua moglie Jackie l'ha appena tradito e suo figlio Connor sta reagendo in maniera rabbiosa e violenta a quanto \u00e8 accaduto, cercando fra l'altro di ignorare il pi\u00f9 possibile sua madre. A rendere pi\u00f9 pesante l'atmosfera sono alcuni strani avvenimenti che accadono a casa Harper, tra cui oggetti che spariscono. Mentre Greg e un suo collega sono nei boschi in cui il ragazzino \u00e8 scomparso nel nulla, alcuni poliziotti rinvengono nella scena del crimine un coltello verde: si tratta di uno oggetto identico a quelli adoperati tempo addietro da un serial killer e pedofilo che \u00e8 tuttavia in galera, e che era stato arrestato proprio dal collega di Greg. Il collega si oppone alla riapertura del caso, invano. In quello stesso momento Jackie torna a casa e scopre un operaio che ha appena riparato il vetro di una finestra (che Greg aveva rotto in precedenza lanciando il suo telefono in un momento d'ira): l'uomo afferma che ad aprirgli la porta \u00e8 stata una ragazza, tuttavia la coppia non ha figlie femmine.\nMentre il clima di tensione familiare aumenta, e la polizia consiglia a tutti i ragazzi di fare molta attenzione visto cosa \u00e8 accaduto a Justin, alcune cose strane continuano ad accadere in casa: Greg rimane chiuso improvvisamente in un armadio finch\u00e9 sua moglie non lo libera, e scopre solo in quel momento che suo figlio \u00e8 uscito di casa. In piena notte Jackie sente dei rumori e si alza per controllare: la donna scopre che suo figlio \u00e8 ancora in piedi e, dopo avergli consigliato di mettersi a letto, gli comunica di volerlo accompagnare a scuola il giorno successivo. La mattina dopo l'amante di Jackie arriva all'improvviso a casa Harper: mentre lui e Jackie discutono, un vaso gli cade dritto in testa: Jackie a questo punto \u00e8 costretta a lasciarlo entrare in casa per medicarlo in quanto crede che sia stato suo figlio, tuttavia il ragazzo si comporta come se niente fosse e si presenta da sua madre per farsi accompagnare a scuola. Mentre i due vanno via per poco non investono la madre di Justin, che si \u00e8 presentata l\u00ec per chiedere informazioni sulle indagini in corso per ritrovare suo figlio.\nMentre la donna \u00e8 via, il suo amante ha un secondo incidente e questa volta muore: rientrata in casa, Jackie accorre disperata dal marito, gli racconta cos'\u00e8 successo e lo supplica di occultare il cadavere per evitare che il loro figlio, ritenuto colpevole, subisca ripercussioni legali per la morte dell'uomo. Quella sera, mentre Jackie e Greg seppelliscono il cadavere con il favore delle tenebre, Connor riceve degli strani messaggi da un account anonimo che gli chiede se sa cosa sia il \"phrogging\": una volta rientrati in casa i genitori lo trovano legato e imbavagliato nella vasca da bagno, con al suo fianco un coltello identico a quello ritrovato sulla scena del rapimento di Justin. Le vicende ritornano indietro di qualche giorno: una coppia di ragazzi, Alec e Mindy, si sono introdotti in casa Harper con lo scopo di praticare appunto \"phrogging\". Tale pratica consiste nel trascorrere alcuni giorni in casa di sconosciuti, mangiando il loro cibo e vivendo sotto il loro naso senza farsi tuttavia beccare. Dietro tutti gli eventi particolari visti precedentemente c'erano loro .\nMan mano che passano i giorni, Alec inizia a stufarsi di seguire le regole di Mindy e inizia a comportarsi in maniera tale da giocare con la sanit\u00e0 mentale dei proprietari: \u00e8 infatti lui a lasciar cadere il vaso sull'amante di Jackie. Questo provoca un litigio fra lui e Mindy, la quale vorrebbe lasciare immediatamente l'abitazione: per poco i due non vengono scoperti da Connor, e cos\u00ec Alec si convince ad andarsene. Ora i due dovranno tuttavia costruire un escamotage per poter uscire dalla casa senza essere notati. Nelle ore successive, tuttavia, Mindy assiste impotente alla morte dell'amante di Jackie ed ai tentativi per occultare il cadavere. Poco dopo, Mindy e Alec hanno l'ennesimo diverbio durante il quale, inavvertitamente, il ragazzo finisce per tramortirla. Per questo motivo, Alec imbastisce l'agguato a Connor con un coltello trovato in casa, dopo di che mette Mindy nella macchina in modo che la ragazza venga trasportata via mentre Connor viene portato in ospedale: Jackie prende tuttavia l'altra macchina, e cos\u00ec Mindy si ritrova ad essere trasportata in un bosco da Greg. Qui la ragazza scopre che il poliziotto \u00e8 in realt\u00e0 il pedofilo e che i bambini sono ancora vivi: Mindy riesce a contattare la polizia ma fallisce nel liberare i ragazzi perch\u00e9 intercettata da Greg.\nGreg visiona i video girati dai due ragazzi in casa propria, scoprendo dunque cos'\u00e8 accaduto nella sua abitazione: riporta dunque Mindy a casa propria e la uccide inscenando una legittima difesa. Alec sente tutto ma non riesce ad intervenire in alcun modo. Il ragazzo decide di prendere un'accetta dal muro e prova ad aggredire Greg alle spalle, tuttavia l'uomo lo nota e ne nasce una colluttazione, al termine della quale il poliziotto/serial killer sembra essere riuscito a sopraffarlo. Il ragazzo \u00e8 tuttavia ancora vigile e, alla prima occasione utile, prende possesso della pistola di Greg, rivelandogli di aver capito che fosse lui il rapitore di bambini. Greg rivela di aver preparato tutto affinch\u00e9 lui e Mindy venissero accusati dei crimini e che sparargli avrebbe solo peggiorato la sua posizione, tuttavia il ragazzo lo uccide lo stesso. Subito dopo la polizia fa irruzione in casa: il collega di Greg spara ad Alec ferendolo, tuttavia subito dopo i poliziotti trovano le prove che collegano il poliziotto ai crimini commessi. I ragazzini ancora vivi vengono dunque salvati e liberati dalla polizia e si intuisce che Alec sia stato rapito a sua volta quando era bambino dallo stesso Greg.\nProduzione.\nLe riprese si sono tenute in Ohio nelle zone di Changrinn Falls, Cleveland e Lakewood. Il budget speso per la realizzazione dell'opera \u00e8 5 milioni di dollari.\nAccoglienza.\nPubblico.\nIl film ha incassato 1,1 milioni di dollari al botteghino.\nCritica.\nSull'aggregatore Rotten Tomatoes il film riceve il 77% delle recensioni professionali positive con un voto medio di 6,3 su 10 basato su 39 critiche, mentre su Metacritic ottiene un punteggio di 65 su 100 basato su 8 critiche."}
{"id": "8866484", "revid": "729019", "url": "https://it.wikipedia.org/wiki?curid=8866484", "title": "Autostrada A6 (Romania)", "text": "La autostrada A6, chiamata anche Autostrada del Sud (in rumeno: \"Autostrada Sudului\"), \u00e8 un'autostrada della Romania. L'A6 \u00e8 per gran parte allo stato di progetto di cui su 520km ne sono stati costruiti solo 11km tra Lugoj Nord ed il suo terminale sulla autostrada A1. Il progetto prevede di collegare Bucarest con Timi\u0219oara attraversando i distretti della storica regione del Banato rumeno. L'autostrada colleger\u00e0 la capitale a Ro\u0219iorii de Vede, Craiova, Drobeta-Turnu Severin, Or\u0219ova e Caransebe\u0219.\nNel progetto \u00e8 prevista anche una diramazione nei pressi di Craiova che dovrebbe unire l'autostrada al ponte Nuova Europa che unisce la cittadina rumena di Calafat e la citt\u00e0 bulgara di Vidin.\nAltri progetti.\nAutostrade in Romania"}
{"id": "8866494", "revid": "1310927", "url": "https://it.wikipedia.org/wiki?curid=8866494", "title": "Panagi\u014dt\u012bs Louka", "text": "Carriera.\nClub.\nNella stagione 2019-2020 gioca in prestito al , club della massima serie slovacca, con cui disputa 12 partite. Il 17 settembre 2020 viene acquistato a titolo definitivo dal , formazione militante nella massima serie bulgara. Nel 2022, dopo aver nel 2021 giocato 3 partite in Serie D con i veneti dell', \u00e8 invece tornato in patria, all'.\nNazionale.\nHa giocato con le nazionali cipriote Under-17 ed Under-19; tra il 2019 ed il 2021 ha inoltre giocato 8 partite in Under-21, 6 delle quali nelle qualificazioni agli Europei di categoria.\nStatistiche.\nPresenze e reti nei club.\n\"Statistiche aggiornate al 4 ottobre 2021.\""}
{"id": "8866501", "revid": "125751197", "url": "https://it.wikipedia.org/wiki?curid=8866501", "title": "Chiarino (L'Aquila)", "text": "Chiarino fu un antico villaggio situato in Abruzzo, nella valle del Chiarino. \nNel XIII secolo \u00e8 stato uno dei castelli che hanno partecipato alla fondazione dell'Aquila.\nGeografia fisica.\nTerritorio.\nIl castello di Chiarino era situato nella valle del Chiarino, al confine tra i territori di Arischia e Ortolano di Campotosto, ad un'altitudine di circa metri s.l.m. \nIl castello si sviluppava nei pressi dell'omonimo torrente, alle pendici del monte Corvo, incastonato tra i massicci del Gran Sasso d'Italia e dei Monti della Laga; era inoltre a poca distanza dall'antica via Caecilia che collegava la valle dell'Aterno con la valle del Vomano.\nStoria.\nLe notizie su Chiarino sono assai scarne; le prime documentazioni risalgono al XII secolo quando \u00e8 testimoniata la presenza di un castrum denominato \"Clarenum\". Nel 1180, con il nome medievalizzato di Clarini, compare tra i feudi del \"Catalogus baronum\". \nIl villaggio era certamente composto dalla chiesa di San Martino, ancora esistente, da un piccolo castello e da alcune abitazioni.\nNel XIII secolo partecip\u00f2, in maniera autonoma rispetto ai vicini castelli di Porcinaro e Vio, alla fondazione dell'Aquila, non ricevendo tuttavia alcun locale di rappresentanza. Gi\u00e0 nel XV secolo il castello di Chiarino \u00e8 considerato diruto e i suoi abitanti attestati tutti all'Aquila; nel 1481, questi ottennero da Paganica la concessione all'utilizzo della parrocchia di San Giustino nel quarto di Santa Maria, vicino alla capoquarto chiesa di Santa Maria Paganica, e che prese la denominazione di chiesa dei Santi Giustino e Martino. La chiesa fu poi abbattuta nel XX secolo.\nNel 1841 l'area fu acquistata dalla famiglia Cappelli che vi realizz\u00f2 alcune masserie; negli anni seguenti sorse una controversia giuridica tra il casato aquilano e l'amministrazione di Arischia che rivendicava il possesso di parte della valle. Con l'annessione di Arischia alla \"Grande Aquila\", nel 1927 il territorio di Chiarino fu ricompreso nel comune dell'Aquila."}
{"id": "8866508", "revid": "674368", "url": "https://it.wikipedia.org/wiki?curid=8866508", "title": "Canzone segreta", "text": "Canzone segreta \u00e8 un programma televisivo italiano, in onda su Rai 1 dal 12 marzo 2021 con la conduzione di Serena Rossi. Il programma \u00e8 l'adattamento italiano del programma francese \"La Chanson Secr\u00e8te\" trasmesso da TF1.\nIl programma.\nIl programma, tratto dal format francese \"La Chanson Secr\u00e8te\" della rete TF1, \u00e8 condotto da Serena Rossi e trasmesso dallo studio 5 degli Studi televisivi Fabrizio Frizzi di Roma.\nIn ogni puntata alcuni personaggi dello spettacolo, dello sport, del giornalismo e della cultura si alternano su una poltrona bianca e vivono sorprese e ricordi ispirati al loro brano del cuore, che viene cantato per loro da uno o pi\u00f9 ospiti segreti. La stampa ha definito \"Canzone segreta\" un \"emotainment\", ovvero un programma che unisce emozioni e intrattenimento.\nIl programma \u00e8 scritto da Tiziana Martinengo, Barbara Boncompagni, Salvo Guercio, Annarita Sasso e Matteo Bracaloni e diretto da Piergiorgio Camilli.\nLa prima edizione \u00e8 andata in onda di venerd\u00ec dal 12 marzo al 16 aprile 2021 per cinque puntate seguite da una puntata speciale, intitolata \"Stasera canzoni segrete\", andata in onda marted\u00ec 20 aprile 2021."}
{"id": "8866509", "revid": "1305772", "url": "https://it.wikipedia.org/wiki?curid=8866509", "title": "Hollywood Swinging", "text": "Hollywood Swinging \u00e8 un singolo del 1974 del gruppo funk statunitense Kool &amp; the Gang, estratto dall'album \"Wild and Peaceful\".\nScritto da Robert \"Kool\" Bell, Ronald Bell, George M. Brown, Robert \"Spike\" Mickens, Claydes Charles Smith, Dennis R. Thomas e Rick A. Westfield, il brano \u00e8 stato il primo singolo della band a raggiungere la posizione numero uno nelle classifiche R&amp;B di \"Billboard\" nel giugno 1974. Ha inoltre raggiunto la sesta posizione della \"Billboard Hot 100\".\nOltre ad essere stata campionata in numerose canzoni rap, una nuova versione di \"Hollywood Swinging\" \u00e8 stata registrata dal gruppo acid jazz britannico Jamiroquai nel 1997. Inoltre, in un'intervista del 2015 il chitarrista Nile Rodgers ha dichiarato che \"Good Times\" degli Chic fu in parte ispirata al brano dei Kool &amp; the Gang."}
{"id": "8866510", "revid": "933835", "url": "https://it.wikipedia.org/wiki?curid=8866510", "title": "Gaudenzio Manuelli", "text": "Biografia.\nNato a Prato Sesia nel 1873, l'8 luglio 1927 fu nominato vescovo di Anagni da papa Pio XI, venendo consacrato il 25 settembre dal cardinale Giuseppe Gamba, arcivescovo di Torino, insieme ad Angelo Giacinto Scapardini e Giuseppe Castelli come co-consacranti. Il 18 febbraio 1931 fu invece nominato arcivescovo dell'Aquila e mantenne questo incarico fino alla morte, avvenuta nel 1941.\nGenealogia episcopale.\nLa genealogia episcopale \u00e8:"}
{"id": "8866511", "revid": "729019", "url": "https://it.wikipedia.org/wiki?curid=8866511", "title": "UFC 259", "text": "UFC 259: B\u0142achowicz vs. Adesanya \u00e8 stato un evento di arti marziali miste tenuto dalla Ultimate Fighting Championship il 6 marzo 2021 all'UFC APEX di Las Vegas, negli Stati Uniti.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "8866513", "revid": "73843", "url": "https://it.wikipedia.org/wiki?curid=8866513", "title": "Palazzo Strozzi Bevilacqua", "text": "Palazzo Strozzi Bevilacqua, anche noto come palazzo Bevilacqua-Mazzucchi, \u00e8 un edificio di origine rinascimentale che si trova a Ferrara all'angolo tra corso Porta Mare e via Palestro, affacciandosi su piazza Ariostea.\nStoria.\nIl monumentale edificio venne edificato tra il 1494 e il 1499 per disposizione dei fratelli Carlo e Camillo Strozzi sull'area cittadina di recente urbanizzazione voluta da Ercole I d'Este con la sua Addizione Erculea. Il duca spinse molti della sua corte a costruire attorno alla piazza Nuova e nelle zone vicine entro le nuove mura cittadine che si erano notevolmente ampliate verso nord.\nSuccessivamente il palazzo divenne propriet\u00e0 dei marchesi Bevilacqua, e lentamente inizi\u00f2 un periodo di degrado e scarsa manutenzione dovuta anche alla suddivisione del palazzo tra gli eredi. I Bevilacqua asportarono parti di pregio dalla facciata per il loro palazzo di Bologna e cedettero il portico per uso pubblico. Grossi danni si ebbero col Terremoto di Ferrara del 1570. Attorno alla met\u00e0 del XIX secolo parte dell'edificio fu acquistato dall'avvocato Carlo Mazzucchi e in seguito pass\u00f2 ancora di mano con nuovi proprietari, le famiglie Zeni e rossi. Durante la seconda guerra mondiale un bombardamento distrusse parte dell'angolo tra corso Porta Mare e via Palestro, e il restauro che ne segu\u00ec fu eseguito senza la ricostruzione completa del piccolo balconcino che, nel progetto, era stato pensato come gemello di quello simile del palazzo dei Diamanti, a breve distanza, sul Quadrivio degli Angeli.\nNuovi danni sono stati prodotti dal terremoto dell'Emilia del 2012 e i relativi restauri hanno restituito in condizioni migliori l'importante palazzo rinascimentale.\nDescrizione.\nLa posizione del palazzo \u00e8 importante dal punto di vista urbanistico, trovandosi su un lato della piazza Ariostea e sul corso Porta Mare, quindi su una delle principali arterie dell'Addizione Erculea. La struttura \u00e8 imponente, su una pianta quadrangolare che racchiude un ampio giardino interno.\nIl prospetto principale che si affaccia su piazza Ariostea \u00e8 ingentilito da una grande loggia con portico retto da colonne in marmo e sotto vi sono sistemati vari esercizi commerciali. L'angolo tra corso Porta Mare e via Palestro conserva un piccolo balcone, e tutto il prospetto settentrionale si trova di fronte all'importante palazzo Massari, sede museale."}
{"id": "8866514", "revid": "304744", "url": "https://it.wikipedia.org/wiki?curid=8866514", "title": "Wonder Woman (film 1974)", "text": ""}
{"id": "8866516", "revid": "1363832", "url": "https://it.wikipedia.org/wiki?curid=8866516", "title": "Cucina malawiana", "text": "La cucina del Malawi include i cibi e le pratiche culinarie del Malawi. T\u00e8 e pesce sono molto largamente consumati nel Paese. Anche zucchero, caff\u00e8, mais, patate, sorgo, carne bovina e carne ovina sono componenti importanti della cucina e del commercio alimentare. Il lago Malawi \u00e8 fonte di molti pesci utilizzati in ambito culinario, tra cui il \"chambo\" (simile all'orata), l'\"usipa\" (simile alla sardina), lo \"mpasa\" (simile al salmone) e il \"kampango\".\nUn altro alimento molto consumato \u00e8 l'\"ugali\" (detto \"nsima\" in lingua locale), piatto a base di mais macinato e servito con contorni di carne, fagioli e verdure. Pu\u00f2 essere consumato sia a pranzo che a cena.\nPiatti tipici.\nOltre a quelli gi\u00e0 citati, in Malawi si annoverano tra i piatti tradizionali:"}
{"id": "8866536", "revid": "287204", "url": "https://it.wikipedia.org/wiki?curid=8866536", "title": "Lucio Cortese", "text": "Fondatore della \u201cFisorchestra citt\u00e0 di San Vincenzo La costa\u201d e del concorso internazionale di fisarmonica per solisti e complessi\u201d che si svolgeva a San Vincenzo la Costa (CS).\nPioniere e sostenitore, assieme ai suoi amici e colleghi Gervasio Marcosignori, Bio Boccosi, nello studio dello strumento nel repertorio classico e nell\u2019inserimento dello strumento nei Conservatori Italiani, dove solo nel 1993 la fisarmonica viene inserita nei programmi ministeriali italiani.\nI primi anni e la formazione.\nNato in un piccolo borgo della Calabria a San Sisto dei Valdesi (comune di San Vincenzo la Costa) figlio di Luigia Bilotta e Francesco Cortese noto costruttore di zampogne della zona, inizia a studiare e suonare la fisarmonica fin da piccolo. A venti anni si trasferisce ad Augsburg in Germania dove continua a studiare la fisarmonica con la Maestra Marianne Probst (Oscar Mondiale della Fisarmonica nel 1959).\nLa scuola di musica e la fisorchestra.\nNel 1980 ritorna in Italia nel suo paese nativo e apre la scuola di fisarmonica, associata con il C.D.M.I (centro didattico musicale italiano), promovendo lo studio, ricerca, aggiornamento e diffusione della didattica musicale relativa alla fisarmonica nel repertorio classico, moderno e liscio.\nNel 1983 forma assieme ai suoi migliori allievi la \u201cfisorchestra citt\u00e0 di San Vincenzo La costa\u201d composta da circa 30 elementi.\nL\u2019orchestra si esibisce nelle piazze e nei teatri di tutta Italia, partecipa a numerosi concorsi riscuotendo sempre un grande successo raccogliendo numerosi premi nei maggiori concorsi di fisarmonica organizzati sul territorio nazionale.\nIl concorso internazionale di fisarmonica per solisti e complessi.\nNel 1985 assieme al suo amico Pino Rende e altre persone che gravitavano intorno all\u2019associazione \u201camici della fisarmonica\u201d davano vita a un concorso dedicato alla fisarmonica. Il \u201cConcorso internazionale di fisarmonica per solisti e complessi\u201d che si svolgeva ogni anno nella prima settimana di Agosto. Fin dalle prime edizioni fu un successo a livello nazionale e internazionale dove concertisti di tutto il mondo si esibivano e gareggiavano per gli ambiti premi e riconoscimenti. Lucio cortese ne fu il direttore artistico per 14 edizioni.\nL\u2019evento ancora oggi viene regolarmente svolto sotto la direzione di altri direttori artistici con il nome di \u201cFestival internazionale della fisarmonica di San Vincenzo La Costa\u201d."}
{"id": "8866559", "revid": "663182", "url": "https://it.wikipedia.org/wiki?curid=8866559", "title": "Cos\u00ec x caso", "text": ""}
{"id": "8866561", "revid": "287204", "url": "https://it.wikipedia.org/wiki?curid=8866561", "title": "Ilfenesh Hadera", "text": "Ha recitato nel film \"Baywatch\" del 2017 interpretando Stephanie Holden.\nBiografia.\nPrimi anni di vita.\n\u00c8 di origine etiope ed europea. Suo padre Asfaha \u00e8 un rifugiato etiope del Tigrino e fondatore dell'African Services Committee, una ONG con sede ad Harlem che lavora con gli immigrati africani. Sua madre Kim Nichols \u00e8 co-direttrice esecutiva di ASC, e Hadera si \u00e8 offerta volontaria con il gruppo prima della sua carriera di attrice. Hadera ha anche lavorato come cameriera per 10 anni prima del suo debutto televisivo.\nHa frequentato la Harlem School of the Arts, seguita dalla Fiorello H. LaGuardia High School. Ha ricevuto un MFA in Text and Performance studies dal RADA / King's College di Londra. \nCarriera.\nNel 2010 ha debuttato come attrice nel film \"1/20\". Collaboratrice frequente di Spike Lee, \u00e8 apparsa in \"Da Brick\", \"The Blacklist\", \"Oldboy\", \"Show Me a Hero\", \"Chi-Raq\", \"Chicago Fire\", \"The Punisher\" e \"She's Gotta Have It\".\nHadera ha recitato nel ruolo di Stephanie Holden nel telefilm \"Baywatch\" del 2017 e dal 2018 \u00e8 Kay Daniels nella serie TV \"Deception\". Ha un ruolo ricorrente nella serie \"Showtime Billions\" come segretaria del gestore di fondi miliardari Bobby Axelrod, interpretato da Damian Lewis.\nIl 29 settembre 2019 ha iniziato a recitare nei panni di Mayme Johnson, la moglie di Bumpy Johnson nella prima della serie televisiva drammatica \"Godfather of Harlem\" su Epix."}
{"id": "8866564", "revid": "486946", "url": "https://it.wikipedia.org/wiki?curid=8866564", "title": "Tang Xuanzong", "text": ""}
{"id": "8866576", "revid": "933835", "url": "https://it.wikipedia.org/wiki?curid=8866576", "title": "Adolfo Turchi", "text": "Biografia.\nNato a Balignano di Longiano nel 1863, il 30 giugno 1909 fu nominato vescovo di Caiazzo da papa Pio X, venendo consacrato il 25 settembre da Giovanni Battista Ricci, arcivescovo di Ancona e Numana, insieme a Giovanni Battista Scotti e Giovanni Cazzani come co-consacranti. L'8 settembre 1914 fu contemporaneamente nominato segretario della Congregazione per i religiosi e vescovo titolare di Canopo. Infine, il 17 luglio 1918, fu nominato arcivescovo dell'Aquila e mantenne questo incarico fino alla morte, avvenuta nel 1929.\nGenealogia episcopale.\nLa genealogia episcopale \u00e8:"}
{"id": "8866577", "revid": "287204", "url": "https://it.wikipedia.org/wiki?curid=8866577", "title": "Gary Crosby", "text": ""}
{"id": "8866578", "revid": "380453", "url": "https://it.wikipedia.org/wiki?curid=8866578", "title": "Volleybalvereniging Apollo 8 2019-2020", "text": "Questa voce raccoglie le informazioni riguardanti il Volleybalvereniging Apollo 8 nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8866581", "revid": "92920", "url": "https://it.wikipedia.org/wiki?curid=8866581", "title": "Consensus OCSE", "text": "Il Consensus OCSE \u00e8 un accordo internazionale che norma il supporto finanziario (nella trade finance) al credito all'esportazione nell'area OCSE (Organizzazione per la Cooperazione e Sviluppo Economico), cio\u00e8 nei 37 paesi che appartengono a questa organizzazione internazionale di studi economici.\nIl nome preciso e completo dell'accordo \u00e8 Arrangement on Guidelines for Officially Supported Export Credits.\nIl credito all'esportazione e introduzione al Consensus OCSE.\nIl Consensus OCSE \u00e8 stato ratificato nel 1978 e norma il supporto finanziario al credito all'esportazione, cio\u00e8 i soldi che un cliente/compratore deve al venditore in contesto di export e import, dunque di commercio internazionale. Siccome si parla specificamente di \"credito\", si parla di un pagamento dilazionato in base a quanto pattuito nel contratto di compravendita nel breve termine (tipicamente 30, 60, 90 giorni; fino a un anno), medio termine (da un anno a cinque anni) e lungo termine (fino a 10 anni; raramente di pi\u00f9). I parlamenti nel lungo termine sono tipici, per esempio, dei contratti di appalto nei quali si paga la realizzazione di enormi edifici, impianti e altre infrastrutture.\nIn Italia, un'associazione ECA (Export Credit Agency) che offre alcuni supporti al credito all'esportazione (come l'assicurazione del credito all'esportazione/Export Credit Insurance) \u00e8 la SACE e SACE BT e suddivide i crediti all'esportazione in inferiori a due anni (breve termine) e pari o superiori a due anni (medio termine), con un lieve discostamento dai tipici standard temporali, fermo restando che non esiste uno standard universale.\nIn trade finance (in questo contesto, export finance), esiste una vasta gamma di prodotti finanziari per esportatori e importatori e alcuni standard nazionali e internazionali su cui la finanza commerciale si basa. Svariati standard sono emanati dall'Unione Europea e dall'Organizzazione Mondiale del Commercio (WTO) e a essi si somma il Consensus OCSE, esteso ai paesi europei siccome essi sono parte dell'OCSE e la stessa Commissione Europea partecipa ai lavori e negoziati dell'OCSE in qualit\u00e0 di osservatore e rappresentante dell'UE (la posizione comunitaria che la Commissione porta all'OCSE \u00e8 formulata nelle riunioni dell'Export Credit Group del Consiglio Europeo). Il Consensus (Arrangement on Guidelines for Officially Supported Export Credits) \u00e8 classificato come un Gentlemen Agreement e riguarda il credito all'esportazione dilazionato per due anni o pi\u00f9, ovvero pari o superiore a 24 mesi (di questa tipologia, in Italia se ne occupa la SACE; per i crediti pi\u00f9 nel breve termine, \u00e8 stata invece creata ad hoc la SACE BT; quest'ultima non va confusa con la SACE FCT che, come accenna la sigla, si occupa di factoring). L'accordo serve a evitare la concorrenza sleale tra stati, siccome ogni stato offrirebbe pi\u00f9 sussidi e finanziamenti degli altri pur di incentivare i propri crediti all'esportazione a discapito delle aziende degli altri paesi.\nIn altre parole, per evitare le guerre di sussidi, l'OCSE ha negoziato un accordo che vale per tutti coloro che vi aderiscono, ovvero tutti i paesi UE, Stati Uniti d'America e Corea del Sud, Australia e Nuova Zelanda, Svizzera, Giappone e Corea del Sud. Viene anche riconosciuto in un tratto dell'Organizzazione Mondiale del Commercio, l'Agreement on Subsidies and Countervailing Measures (SCM Agreement), un'altra delle fonti normative internazionali base sui crediti all'esportazione e della trade finance, che comunque interviene in molti altri contesti anche di commercio nazionale. Il Consensus norma anche alcuni aspetti dell'assicurazione del credito all'esportazione/Export Credit Insurance (ECI), per esempio stabilendo il premio assicurativo minimo.\nQuesto accordo \u00e8 emendabile previa discussione in un forum negoziale apposito detto \"Participants\". In un altro forum, il \"Working Party on Export Credit and Credit Guarantees\", i membri OCSE discutono di standard internazionali per esempio in materia di lotta alla corruzione, sostenibilit\u00e0 del debito e rispetto dell'ambiente. Entrambi i forum sono raggruppati nella cosiddetta \"Divisione per i Crediti alle Esportazioni\", che in pi\u00f9 vigila sul rispetto delle norme stabilite nel Consensus.\nPresentazione del Consensus OCSE.\nSi offre qui una breve presentazione del contenuto del Consensus.\nL'accordo \u00e8 suddiviso, a livello macro, in una parte introduttiva, 6 parti e svariate appendici a fine accordo dette \"Annex\" pi\u00f9 altre appendici e allegati che riguardano precise parti. Ogni parte e appendice e la parte introduttiva \u00e8 suddivisa in capitoli. L'introduzione (non si chiama cos\u00ec, ma di fatto ci sono dei capitoli prima della \"parte prima\") e le sei parti sono:\nLe varie appendici, a loro volta suddivise in vari capitoli, riguardano argomenti miscellanei, per esempio l'annex IV riguarda il credito all'esportazione nel campo dell'energia rinnovabile (renewable energy) e mitigazione del cambiamento climatico (climate change mitigation)."}
{"id": "8866583", "revid": "1527148", "url": "https://it.wikipedia.org/wiki?curid=8866583", "title": "Arrangement on Guidelines for Officially Supported Export Credits", "text": ""}
{"id": "8866591", "revid": "88740", "url": "https://it.wikipedia.org/wiki?curid=8866591", "title": "Alizadeh", "text": ""}
{"id": "8866592", "revid": "663330", "url": "https://it.wikipedia.org/wiki?curid=8866592", "title": "Gentleman Jack - Nessuna mi ha mai detto di no", "text": "Gentleman Jack - Nessuna mi ha mai detto di no (\"Gentleman Jack\") \u00e8 una serie televisiva anglo-statunitense creata da Sally Wainwright. \u00c8 ambientata nel 1832 tra Halifax, West Yorkshire, Scozia e Copenaghen. La trama \u00e8 ispirata ai diari di Anne Lister, proprietaria terriera, studiosa, imprenditrice e viaggiatrice: un corpus di 27 volumi (7.722 pagine) contenenti circa 5 milioni di parole, un sesto delle quali scritte in un codice criptato di sua invenzione, che usava per proteggere le sue riflessioni personali su persone ed eventi e, non da ultimo, per documentare minuziosamente le sue relazioni omosessuali. La serie vede come sfondo un periodo importante per l'economia e la societ\u00e0 britanniche: la rivoluzione industriale e l'entrata in vigore del Reform Act, che cambieranno drammaticamente gli equilibri in tutto il paese. Tutto quanto viene ripreso in questo dramma, attraverso il racconto originale della protagonista, con dialoghi spesso ripresi fedelmente dai diari della Lister (che sono stati riconosciuti patrimonio UNESCO nel 2011).\nIl cast vede Suranne Jones nei panni di Anne Lister e Sophie Rundle in quelli di Ann Walker. \"Gentleman Jack\" \u00e8 una coproduzione BBC One e HBO.\nTrama.\n\u00c8 il 1832 quando Anne Lister torna ad Halifax, West Yorkshire, dopo aver lasciato Hastings con il cuore infranto. Nella sua tenuta di Shibden Hall ritrova la sua famiglia e riprende in mano gli affari: \u00e8 lei la proprietaria, avendo ereditato dallo zio anni prima. Il padre Jeremy e la sorella Marian hanno allentato la presa su tutto, incluso il non accorgersi che dei concorrenti stanno derubando le sue risorse carbonifere. Tra affitti da riscuotere, trattative per la vendita del proprio carbone e rinnovamenti al paesaggio, Anne Lister rincontra anche Ann Walker, proprietaria della tenuta confinante, e ne comincia il lungo e tormentato corteggiamento che, dopo una lunga separazione, porter\u00e0 infine le due a prendere insieme i sacramenti in una chiesa di York il giorno di Pasqua del 1834 (30 marzo 1834).\nProduzione.\nLe riprese sono avvenute nello Yorkshire e nelle aree adiacenti, inclusa Shibden Hall come l\u2019abitazione di Anne Lister e Sutton Park come quella di Ann Walker.\nLa sigla nei titoli di coda \"Gentleman Jack\" \u00e8 stata scritta e cantata dal gruppo folk O'Hooley &amp; Tidow e pubblicata nel 2012.\n\u00c8 stata rinnovata per una seconda stagione da BBC il 23 maggio 2019. La produzione della seconda stagione \u00e8 ricominciata nell'ottobre 2020 a causa della pandemia di COVID-19 e le riprese si sono concluse a inizio ottobre 2021.\nDistribuzione.\nLa serie ha debuttato il 22 aprile 2019 negli Stati Uniti su HBO e nel Regno Unito il 19 maggio seguente su BBC One. In Australia \u00e8 trasmessa su Fox Showcase dal 19 maggio 2019.\nIn Italia, la prima stagione \u00e8 andata in onda dal 26 marzo al 16 aprile 2021 su LaF."}
{"id": "8866607", "revid": "74173", "url": "https://it.wikipedia.org/wiki?curid=8866607", "title": "Naalakkersuisut", "text": "Naalakkersuisut \u00e8 il governo della Groenlandia, una \"nazione costituente autonoma\" (in lingua danese: \"land\") del Regno di Danimarca. Il governo si inserisce in un sistema parlamentare di democrazia rappresentativa, in cui il Primo ministro della Groenlandia \u00e8 il capo del governo in un sistema multipartitico. Il potere esecutivo viene esercitato dal governo, mentre quello legislativo viene esercitato sia dal governo che dal Parlamento \"Inatsisartut\". Il potere giudiziario \u00e8 indipendente dagli altri due. La Groenlandia gode di piena autonomia su gran parte delle materie, ad eccezione delle politiche e delle decisioni che coinvolgono la regione, tra cui i negoziati con i parlamenti locali e il Folketing.\nPotere esecutivo.\nIl potere esecutivo risiede in un alto commissario, e il Primo ministro presiede il gabinetto. L'alto commissario viene nominato dal monarca (Margherita II), ed il primo ministro viene eletto indirettamente dal parlamento ogni quattro anni.\nGabinetto.\nIl Naalakkersuisut \u00e8 suddiviso in diverse aree di responsabilit\u00e0, ognuna diretta da un \"Naalakkersuisoq\" (ministro), con poteri corrispondenti a quelli di un ministro o segretario di governo. L'attuale gabinetto \u00e8 costituito da una minoranza dei partiti del Inatsisartut: Siumut (S) e Nunatta Qitornai (NQ)."}
{"id": "8866610", "revid": "436907", "url": "https://it.wikipedia.org/wiki?curid=8866610", "title": "La depressione \u00e8 un periodo dell'anno", "text": "La depressione \u00e8 un periodo dell'anno \u00e8 un singolo del rapper italiano Willie Peyote, pubblicato il 13 novembre 2020.\nDescrizione.\nIl brano rappresenta una riflessione negativa dell'artista verso la gestione della pandemia di COVID-19 in Italia: \nDal punto di vista musicale si tratta di un brano hip hop caratterizzata da influenze black e da un'introduzione gospel."}
{"id": "8866611", "revid": "327773", "url": "https://it.wikipedia.org/wiki?curid=8866611", "title": "Cima dell'Uomo (Dolomiti)", "text": "La Cima dell'Uomo, comunemente chiamata Cima Uomo, \u00e8 una montagna del Gruppo della Marmolada, nelle Dolomiti di Fassa. Si trova nella provincia di Trento, vicino al confine con quella di Belluno, nel territorio comunale di Soraga di Fassa. \u00c8 accessibile dal Passo San Pellegrino e dal Passo delle Selle, attraverso il sentiero attrezzato Bepi Zac. \nCima Uomo fu uno dei teatri dei combattimenti avvenuti durante la Prima Guerra Mondiale, e sulla montagna si trovano tuttora resti di trincee e altre testimonianze di tale conflitto.\nFu conquistata nel 1879 dagli alpinisti Santo Siorpaes, Cesare Tom\u00e8, Gottfried Merzbacher e Battista Bernard."}
{"id": "8866613", "revid": "729019", "url": "https://it.wikipedia.org/wiki?curid=8866613", "title": "Profilassi di Cred\u00e9", "text": "La profilassi di Cred\u00e9 \u00e8 la pratica di lavare gli occhi di un neonato con una soluzione di nitrato d'argento al 2% per proteggere dalla congiuntivite neonatale causata da \"Neisseria gonorrhoeae\".\nLa profilassi di Cred\u00e9 \u00e8 stata sviluppata dal medico tedesco Carl Siegmund Franz Cred\u00e9 che l'ha implementata nel suo ospedale di Lipsia nel 1880. Tra il 1881 e il 1883, Cred\u00e9 pubblic\u00f2 tre articoli in \"Archiv f\u00fcr Gyn\u00e4kologie\", ciascuno intitolato \"Die Verh\u00fctung der Augenentz\u00fcndung der Neugeborenen\" (Prevenzione delle malattie infiammatorie degli occhi nel neonato), descrivendo il suo metodo ed i suoi risultati. La procedura originale richiedeva una soluzione di nitrato d'argento al 2% somministrata immediatamente dopo la nascita; tuttavia, questo \u00e8 stato infine ridotto a una soluzione di nitrato d'argento all'1% per ridurre l'irritazione chimica agli occhi del neonato.\nNegli anni '80, il nitrato d'argento \u00e8 stato sostituito da trattamenti con eritromicina e tetraciclina, che sono meglio tollerati dall'occhio e pi\u00f9 efficaci contro la \"Chlamydia trachomatis\" oltre che \"N. gonorrea\"."}
{"id": "8866627", "revid": "767487", "url": "https://it.wikipedia.org/wiki?curid=8866627", "title": "Petrosedum sediforme", "text": "Petrosedum sediforme \u00e8 una pianta succulenta appartenente alla famiglia delle Crassulaceae, diffusa nel Bacino del Mediterraneo.\nDescrizione.\n\"P. sediforme\" \u00e8 una pianta dotata di fusto succulento, eretto o prostrato-ascendente e con varie ramificazioni. Forma larghi tappeti o singoli gruppetti di piante.\nLe foglie sono imbricate, dalla forma oblunga o ellittica e con delle estremit\u00e0 mucronate. Sono glabre e di un colore da verde scuro a glauco. Si presentano riunite in densi ciuffi all'apice dei fusti sterili, poich\u00e9 quelle inferiori tendono col tempo a seccarsi e cadere.\nCon il passare degli anni le ramificazioni fertili, che raggiungo un'altezza di circa 40 o 50\u00a0cm (uno dei sinonimi \u00e8 infatti \"S. Altissimum\") diventano legnose.\nDurante il periodo di estivazione le foglie assumono una colorazione rossastra. \nDistribuzione e habitat.\n\"P. sediforme\" \u00e8 una specie diffusa nell'intero bacino del mediterraneo, con un areale che si estende da Marocco e Portogallo ad ovest fino alla Siria ad est. Cresce in genere su aridi pendii sassosi e rocciosi, prediligendo dei substrati calcarei."}
{"id": "8866631", "revid": "767487", "url": "https://it.wikipedia.org/wiki?curid=8866631", "title": "La regina del peccato", "text": "La regina del peccato (\" The Queen of Sin - Dangerous Seduction\") \u00e8 un film del 2018 diretto da Jean-Fran\u00e7ois Rivard.\nDistribuzione.\nIl film \u00e8 stato distribuito a partire dal 2018."}
{"id": "8866641", "revid": "228587", "url": "https://it.wikipedia.org/wiki?curid=8866641", "title": "Me (CLC)", "text": "Me (stilizzato in \"ME (\u7f8e)\") \u00e8 un singolo del gruppo femminile sudcoreano CLC, pubblicato il 29 maggio 2019. \nPubblicazione.\nIl 22 maggio 2019 viene annunciato che le CLC sarebbero ritornate con una nuova canzone dopo quattro mesi dall'ultima pubblicazione. Un'anteprima della canzone \u00e8 stata mostrata in una performance del loro 2019 \"Dream Concert\", che hanno tenuto il 18 maggio. \nLa canzone \u00e8 stata pubblicata come singolo digitale il 29 maggio 2019, tramite diverse piattaforme musicali, come Melon ed iTunes. \nIl singolo ha debuttato all'ottava posizione nella classifica di Gaon Social Chart. \nComposizione e accoglienza.\nLa canzone \u00e8 stata scritta e composta da MosPick e da Yeeun, membro stesso delle CLC, che ha contribuito a comporre una parte del testo. Billboard ha descritto la canzone come una \"propulsiva ed elettronica traccia dance, che costruisce melodie dolci ispirate al reggae per poi condurre in dinamiche trap e in un coro pieno di corni a tutto volume, ritornelli cantilenanti e sintetizzatori bizzarri\". Aggiunge anche che \"con le variazioni tonali, in totale, &lt;Me&gt; mette in mostra l'ampia gamma del carisma delle CLC, evidenziandone il tono e lo stile di ogni membro mentre cantano della propria bellezza ed autostima\".\nIl titolo, \"Me (\u7f8e)\", fa uso del carattere cinese come un doppio significato. Infatti la traduzione significa \"bella\", ed \u00e8 pronunziata proprio come la parola inglese.\nSuccesso commerciale.\nLa canzone ha raggiunto la posizione massima del numero 5 sulla classifica US World Digital Songs, vendendo oltre 1,000 copie sette mesi dopo la pubblicazione, rendendola la seconda canzone k-pop pi\u00f9 venduta in quella settimana negli Stati Uniti (solo dopo \"Black Swan\" dei BTS). Ci\u00f2 \u00e8 stato causato dalla ritardata aggiunta della canzone fino a febbraio 2020 nelle piattaforme musicali statunitensi, dato che la canzone era disponibile solamente nei servizi di streaming. \nVideo musicale.\nContemporaneamente alla canzone, un video musicale \u00e8 stato pubblicato il 29 maggio. \nIl video mostra la ferocia della coreografia, adornata da abiti in stile militare, mentre ogni componente si esibisce audacemente. Un'altra scena vede i membri del gruppo esibirsi individualmente indossando dei tradizionali hanbok coreani. "}
{"id": "8866642", "revid": "1363832", "url": "https://it.wikipedia.org/wiki?curid=8866642", "title": "Cucina mozambicana", "text": "La cucina del Mozambico \u00e8 stata profondamente influenzata dai portoghesi, che hanno introdotto nuove spezie, nuovi aromi e nuove tecniche di cottura. L'alimento base per molti mozambicani \u00e8 lo \"xima\" (\"chi-mah\"), nome locale dell'\"ugali\", un denso porridge a base di farina di mais. Anche la manioca e il riso vengono consumati come carboidrati di base. Molti dei piatti tradizionali mozambicani sono serviti con salse di verdure, carne, fagioli o pesce. Altri ingredienti tipici includono anacardi, cipolle, alloro, aglio, coriandolo, paprika, pepe, peperoncino, zucchero di canna, mais, miglio, sorgo e patate.\nUn piatto tipico del Mozambico e di buona parte dell'Africa australe \u00e8 il \"delele\", nome con il quale in lingua locale si indicano i fiori di \"Abelmoschus esculentus\", i quali costituiscono un ingrediente di questa pietanza, insieme a farina di frumento, uova, cipolle, aromi (sale, peperone selvatico, paprika, aglio e cipolla in polvere, pepe di Caienna e olio neutro).; \u00e8 molto diffuso nel Paese anche il matapa, a base di foglie di manioca ammucchiate; queste vengono prima cotte in una salsa di arachidi e latte di cocco, poi condite con frutti di mare (gamberi freschi o essiccati, granchi). Il \"matapa\" \u00e8 in genere servito insieme allo \"xima\" o al riso bianco."}
{"id": "8866660", "revid": "1564499", "url": "https://it.wikipedia.org/wiki?curid=8866660", "title": "Monte Pruno (disambigua)", "text": ""}
{"id": "8866663", "revid": "1310927", "url": "https://it.wikipedia.org/wiki?curid=8866663", "title": "Yarin Hassan", "text": ""}
{"id": "8866664", "revid": "1873126", "url": "https://it.wikipedia.org/wiki?curid=8866664", "title": "Xima", "text": ""}
{"id": "8866665", "revid": "1543377", "url": "https://it.wikipedia.org/wiki?curid=8866665", "title": "Vitelleschi (famiglia)", "text": "Vitelleschi, nobile famiglia italiana di Foligno e Corneto. Deriva dalla potente famiglia dei Vitelli di Citt\u00e0 di Castello. La famiglia si stabil\u00ec a Roma nel XVI secolo. Nel 1600 Virginia Vitelleschi si un\u00ec in matrimonio con Girolamo Nobili di Rieti, dando origine alla famiglia Nobili-Vitelleschi.\nArma.\n\"Partito d'oro e di azzurro, a due vitelli dell'uno nell'altro, affrontati e passanti sopra un terreno di verde; col capo semipartito d'azzurro e di rosso, caricato di sei gigli d'oro, ordinati in fascia\"."}
{"id": "8866666", "revid": "1666804", "url": "https://it.wikipedia.org/wiki?curid=8866666", "title": "Quinto Valerio Falto", "text": ""}
{"id": "8866674", "revid": "86599", "url": "https://it.wikipedia.org/wiki?curid=8866674", "title": "310P/Hill", "text": "310P/Hill \u00e8 una cometa periodica appartenente alla famiglia delle comete gioviane; la cometa \u00e8 stata scoperta il 28 settembre 2006, la sua riscoperta il 24 agosto 2014 ha permesso di numerarla."}
{"id": "8866676", "revid": "86599", "url": "https://it.wikipedia.org/wiki?curid=8866676", "title": "Michael J\u00e4ger", "text": "Noto per le sue osservazioni e fotografie di comete, ha scoperto il 28 agosto 1994 un frammento della 141P/Machholz, il 23 ottobre 1998 la cometa periodica 290P/J\u00e4ger e il 4 agosto 2005 la C/2005 P3 SWAN (SOHO-1012) in cooperazione con Hirohisa Sato, Masayuki Suzuki, Michael Mattiazzo e Vladimir Bezugly.\nRiconoscimenti.\nNel 1999 gli \u00e8 stato assegnato il Premio Edgar Wilson.\nGli \u00e8 stato dedicato l'asteroide 78391 Michaelj\u00e4ger."}
{"id": "8866677", "revid": "767487", "url": "https://it.wikipedia.org/wiki?curid=8866677", "title": "Rafael Costa", "text": ""}
{"id": "8866678", "revid": "1666804", "url": "https://it.wikipedia.org/wiki?curid=8866678", "title": "Publio Valerio Falto", "text": ""}
{"id": "8866681", "revid": "74173", "url": "https://it.wikipedia.org/wiki?curid=8866681", "title": "Capi di Stato e di governo nel 1955", "text": "Questa \u00e8 la lista dei Capi di Stato e di governo nel 1955."}
{"id": "8866682", "revid": "458786", "url": "https://it.wikipedia.org/wiki?curid=8866682", "title": "Costinha (calciatore 2000)", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , debutta in prima squadra il 22 novembre 2020 in occasione dell'incontro di Ta\u00e7a de Portugal vinto 2-1 contro il .\nStatistiche.\n\"Statistiche aggiornate al 7 marzo 2021\"."}
{"id": "8866684", "revid": "458786", "url": "https://it.wikipedia.org/wiki?curid=8866684", "title": "Jo\u00e3o Pedro Loureiro da Costa", "text": ""}
{"id": "8866692", "revid": "287204", "url": "https://it.wikipedia.org/wiki?curid=8866692", "title": "Sommi sacerdoti samaritani", "text": "Il sommo sacerdote samaritano \u00e8 il sommo sacerdote (, \"koh\u00e8n gad\u00f2l\", o \"kohen ha-gadol\") d'Israele secondo la tradizione samaritana.\nA differenza della carica sacerdotale tradizionale giudaica, abolita con la distruzione del Secondo tempio di Gerusalemme sul Monte Sion nel 70 d.C. ad opera di Tito, la carica samaritana, legata al culto del Monte Garizim, \u00e8 ancora esistente ed \u00e8 attualmente esercitata dal sommo sacerdote Aabed-El V.\nStoria.\nL'ufficio del sommo sacerdozio s'inaugura anche per i samaritani, secondo l'Antico testamento, con Aronne, fratello di Mos\u00e8. Giuseppe Flavio suggerisce per\u00f2 che i sommi sacerdoti samaritani siano una propaggine dei sommi sacerdoti zaadokiti di Gerusalemme distaccatisi durante l'epoca di Alessandro Magno, quando questi riconobbe il diritto dei samaritani al culto del monte Garizim dopo la cattivit\u00e0 babilonese degli ebrei.\nLa dinastia sacerdotale principale inaugurata da Aronne al servizio dei samaritani si estinse con la morte di Shalma I, ultimo discendente per parte di Eleazaro (figlio di Aronne), nel 1624. Alla sua morte la linea pass\u00f2 a Tsedaka II, discendente da Aronne per parte del figlio Itamar. Questa linea si \u00e8 affermata nel corso del tempo in quattro famiglie sacerdotali; il casato \u00c5bt\u00e5 (discententi di Tsedaka II), il casato D\u0101r '\u00c5der (discendenti di Phineas ben Isaac), il casato D\u0101r Y\u012b\u1e63'\u00e5\u0304q (discendenti di Isaac ben Amram), e il casato D\u0101r Y\u0101qob (discendenti di Jacob ben Aaron)."}
{"id": "8866694", "revid": "380453", "url": "https://it.wikipedia.org/wiki?curid=8866694", "title": "Team Eurosped 2019-2020", "text": "Questa voce raccoglie le informazioni riguardanti il Team Eurosped nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8866719", "revid": "22475", "url": "https://it.wikipedia.org/wiki?curid=8866719", "title": "Annali Civili del Regno delle Due Sicilie", "text": "Gli Annali Civili del Regno delle Due Sicilie furono una pubblicazione bimestrale del Regno delle Due Sicilie fondata nel 1833.\nStoria.\nIl ministro Nicola Santangelo promosse la nascita degli Annali Civili del Regno delle Due Sicilie come organo di divulgazione di tutti i progressi e le acquisizioni nei campi della scienze sociali, naturali e umane raggiunti nel Regno delle due Sicilie durante il regno di Ferdinando II. La direzione fu assunta da Emanuele Taddei, appartenente ai Chierici regolari poveri della Madre di Dio delle scuole pie, fino alla sua morte avvenuta nel 1839. Dopo Taddei gli Annali furono diretti da Raffaele Liberatore.\nDurante i moti rivoluzionari del 1848 la pubblicazione del periodico fu sospesa. Riprese le attivit\u00e0 nel 1852 e persegu\u00ec ufficialmente fino al 1860. \nOrganizzazione.\nI temi della pubblicazione spaziavano dalla ricerca all\u2019industria, dall'\u201d ingegno\u201d degli abitanti del Regno delle Due Sicilie. La struttura dell'opera \u00e8 impostata secondo una rigida suddivisione in fascicoli, detti \"quaderni\", e volumi, chiamati \"tomi\".\nLe condizioni di vendita e la periodicit\u00e0 dell'opera sono indicate sulla copertina posteriore di ciascun fascicolo: \u00abogni due mesi si pubblicher\u00e0 un fascicolo degli Annali di dodici o pi\u00f9 fogli, nella forma dell\u2019in 4\u00b0, con ottima carta e nitidi tipi a doppia colonna di stampa, ove il bisogno lo chieggia saranno aggiunte eleganti tavole litografiche o incise in rame. Il costo \u00e8 di sei ducati\u00bb.\nLeggendo le pagine introduttive e di presentazione all\u2019opera \u00e8 il riferimento continuo che vi si fa a quel \u201cprincipio di cittadinanza\u201d, cio\u00e8 il sentimento condiviso dai cittadini di esser parte di un preciso e \"responsabile\" soggetto storico, dotato di personalit\u00e0 e di compiti: il Regno. Un \u201cnome dello stato\u201d che fosse catalizzatore delle istanze dei singoli, nella consapevolezza del dovere generale di farsi carico dei propri destini: questo punto centrale per la comprensione del significato storico, in uno sguardo prospettico sul passato, del Regno delle Due Sicilie.\nNegli anni collaborarono alla redazione degli Annali Civili delle Due Sicilie: Gabriele Costa, Melchiorre Delfico, Leopoldo Pilla, Arcangelo Scacchi, Raffaele Liberatore, Cesare Malpica, Teodoro Monticelli, Giuseppe Nicolini, Bernardo Quaranta."}
{"id": "8866721", "revid": "149485", "url": "https://it.wikipedia.org/wiki?curid=8866721", "title": "Sebastien Lepape", "text": ""}
{"id": "8866723", "revid": "2189467", "url": "https://it.wikipedia.org/wiki?curid=8866723", "title": "Spiridon Palauzov", "text": "Spiridon Nikolaevich Palauzov \u00e8 uno storico russo di origine bulgara, che ha studiato la storia medievale e moderna di Bulgaria, Valacchia, Moldavia, Repubblica Ceca, Ungheria e Impero austriaco.\nHa studiato alle universit\u00e0 di Bonn, Heidelberg e Monaco di Baviera, poi \u00e8 diventato un funzionario e ricercatore russo. Insieme a Marin Drinov, il primo presidente dell'Accademia bulgara delle scienze, \u00e8 lo storico con il maggior contributo alla e per l'emergere della storiografia bulgara.\nNel 1852 introduce il concetto di Et\u00e0 d'oro della cultura bulgara."}
{"id": "8866724", "revid": "599013", "url": "https://it.wikipedia.org/wiki?curid=8866724", "title": "Corrado Volpi", "text": "Biografia.\nNato a Pavia, fu iscritto dal padre alla societ\u00e0 pavese, a 5 anni, inizi\u00f2 i primi palleggi, crescendo si mise in mostra gi\u00e0 nei primi anni di giovanili. dopo la Maturit\u00e0 riusc\u00ec a frequentare l'Universit\u00e0 mentre era titolare fisso nel quintetto base della Pallacanestro Pavia, laureandosi alla facolt\u00e0 di Economia e Commercio nel 1981.\nCarriera.\nInizi\u00f2 a giocare a soli 5 anni per la Pallacanestro Pavia e dopo le giovanili esord\u00ec nel 1974, a soli 16 in prima squadra, che allora militava in Serie C, diventando alla fine dell'anno componente fisso del quintetto titolare. Con la squadra vinse nel 1978-1979 il campionato di Serie C, nel 1984-1985 il campionato di Serie B e nel 1990-1991 vinse i play-off di Serie A2, giocando la sua ultima stagione 1991-1992 in Serie A1. Partecip\u00f2 quattro volte ai play-off di serie B e 5 volte ai play-off di Serie A2. Da quando esord\u00ec nel 1974 fino al ritiro nel 1992 realizz\u00f2 21.331 punti, diventando uno dei migliori realizzatori della storia della Pallacanestro Pavia.\nConclusa la carriera, \u00e8 diventato dirigente della Pallacanestro Pavia e per alcuni anni ha allenato le giovanili under della medesima.\nCaratteristiche Tecniche.\nDotato di una grande agilit\u00e0, forza fisica e di una notevole elevazione nonostante 1,91 m di altezza era un ottimo incursore e realizzatore in area. Eccelleva nei tiri da 3 punti che erano la sua specialit\u00e0 e nelle incursioni aeree, possedeva un'ottima visione di gioco e di palleggio e anche una distinta abilit\u00e0 nella schiacciata. Oltre questo era anche un buon difensore. Ricopr\u00ec il ruolo di guardia e di ala piccola, a volte anche il ruolo di playmaker. Ebbe la fortuna, nelle sue ultime stagioni di giocare insieme ai fuoriclasse Oscar Schmidt, formando con questi un trio devastante, grazie al quale trascinarono la squadra in A1."}
{"id": "8866725", "revid": "125305753", "url": "https://it.wikipedia.org/wiki?curid=8866725", "title": "Petros Tsitsipas", "text": "\u00c8 il fratello minore del tennista Stefanos Tsitsipas.\nStatistiche.\n\"Aggiornate al 29 agosto 2021.\""}
{"id": "8866728", "revid": "124450432", "url": "https://it.wikipedia.org/wiki?curid=8866728", "title": "Francesco Paolo Carrano", "text": "Biografia.\nNato a Benevento nel 1841 da nobile famiglia, il 24 settembre 1864 fu ordinato sacerdote. Il 4 giugno 1891 venne nominato vescovo di Isernia e Venafro da papa Leone XIII, venendo consacrato il 7 giugno nella chiesa di Sant'Alfonso all'Esquilino da Raffaele Monaco La Valletta, cardinale presbitero di Santa Croce in Gerusalemme, insieme a Tancredo Fausti e Antonio Maria Grasselli come co-consacranti.\nIl 16 gennaio 1893 venne nominato arcivescovo dell'Aquila e il 1\u00ba settembre 1906 arcivescovo di Trani e Barletta, con uniti i titoli di Bisceglie e Nazareth. Mantenne quest'ultimo incarico fino alla morte, avvenuta nel 1915.\nGenealogia episcopale.\nLa genealogia episcopale \u00e8:"}
{"id": "8866729", "revid": "458786", "url": "https://it.wikipedia.org/wiki?curid=8866729", "title": "Costinha (disambigua)", "text": ""}
{"id": "8866741", "revid": "122490210", "url": "https://it.wikipedia.org/wiki?curid=8866741", "title": "Mike Carlson", "text": ""}
{"id": "8866746", "revid": "729019", "url": "https://it.wikipedia.org/wiki?curid=8866746", "title": "Arca Santa", "text": "L'Arca Santa \u00e8 un reliquiario in legno di quercia ricoperto di argento dorato (72x119x93 cm), opera di arte romanica databile all'XI secolo. \u00c8 conservata nella Camera Santa della Cattedrale del Santo Salvatore a Oviedo.\nOrigini.\nLeggenda.\nLe leggende sull'origine dell'Arca Santa si diffusero ampiamente nel Medioevo e si ritrovano in non meno di dieci fonti tra l'XI e il XIV secolo. Nel \"Liber testamentorum\", composto intorno al 1120 per registrare tutti i doni e privilegi ricevuti dalla diocesi di Oviedo, ad alcuni discepoli dei dodici apostoli viene attribuito il merito di aver costruito l'Arca a Gerusalemme, dove si dice sia rimasto fino alla conquista di Cosroe II citt\u00e0 nel 614, quando venne trasferita in Africa. L'invasione islamica ne costrinse lo spostamento a Toledo, a quel tempo capitale dei Visigoti. Quando i musulmani invasero la Spagna - a causa dei peccati dei re visigoti, secondo il \"Liber\" - nel 711 l'Arca fu portata a Oviedo per custodia. Infine, all'inizio del IX secolo Alfonso II delle Asturie costru\u00ec una cappella dedicata a San Michele (la Camera Santa) per ospitarla. In questa cappella, ora un corpo annesso della cattedrale di Oviedo, sarebbe quindi rimasta fino ad oggi. Un racconto simile della traduzione \u00e8 incluso nel \"Liber cronicorum\", un brano storico complementare al \"Liber testamentorum\". Questo, a sua volta, ha influenzato i resoconti della \"Historia silense\", del \"Chronicon mundi\" e del \"De rebus Hispaniae\" tutti testi locali che raccontano la storia del manufatto. Due biografie di Toribio di Astorga, l'\"Estoria de sancto Toribio\" e la \"Vida de santo Toribio de Li\u00e9bana\", sebbene differiscano su molti punti, concordano sul fatto che Toribio si rifugi\u00f2 in Spagna con alcune reliquie da Gerusalemme, dove le aveva custodite al sicuro in un'arca di legno. Mentre l\"'Estoria\" presenta una lunga lista di oggetti immagazzinati nell'Arca, la \"Vida\" menziona solo un pezzo di legno della Vera Croce e un vaso che conteneva il vino del primo miracolo di Ges\u00f9 a Cana.\nStoria.\nTradizionalmente, gli storici attribuiscono l'ornamento dell'Arca ad Alfonso VI di Le\u00f3n e sua sorella Urraca di Zamora e lo datano al 1075. Il 13 marzo di quell'anno, secondo il Documento 72 dell'archivio della cattedrale di Oviedo, Alfonso e Urraca fecero aprire il reliquiario alla loro presenza e ne esaminarono il contenuto. Questo documento, datato 14 marzo, sopravvive solo in una copia del XIII secolo, e la sua autenticit\u00e0 \u00e8 stata messa in dubbio. Potrebbe essere stato prodotto per rafforzare le rivendicazioni di Oviedo e del suo santuario contro quelle di Santiago.\nDescrizione.\nL'Arca si presenta come un forziere di quercia di 72x119x93 cm, dimensioni notevoli per un reliquiario e pi\u00f9 tipiche di un piccolo altare portatile, assemblato senza chiodi. Il tutto \u00e8 rivestito in argento: fronte e lati sono a sbalzo, il retro ha un semplice motivo a scacchi, e il coperchio piatto \u00e8 inciso a niello. Il pannello frontale \u00e8 modellato come fosse il fronte di un altare, con un Cristo in maest\u00e0 su una mandorla portata da quattro angeli e fiancheggiata dai Dodici Apostoli. Il pannello \u00e8 delimitato su tutti i lati da un'iscrizione in pseudo-cufico.\nIl lato sinistro \u00e8 un ciclo narrativo dell'infanzia di Cristo, in cinque scene disposte su due registri, lette in senso antiorario a partire dall'alto a destra. Le due file sono separate da una fascia che recita: (\"Maria e Giuseppe misero il Signore nella mangiatoia degli animali / Un angelo apparve a Giuseppe che dice: \"Fuggi in Egitto e resta [l\u00ec]\"). Anche il lato destro \u00e8 diviso in due registri separati da una fascia di testo. La parte superiore raffigura Cristo in mandorla sorretto da due angeli a sinistra e a destra Michele Arcangelo, affiancato da un cherubino e un serafino, che combatte contro un drago. La riga inferiore mostra otto apostoli in varie pose, in apparente conversazione. La banda recita: (\"Salendo in alto, Cristo ha condotto il prigioniero dalla prigionia / Michele Arcangelo ha combattuto con il drago\").\nIl coperchio reca una rappresentazione dettagliata crocifissione di Cristo, inclusi i due ladroni, la Vergine Maria, Giovanni, gli angeli con incensieri e le personificazioni del Sole e della Luna. Attorno alla scena c'\u00e8 un'altra, lunga iscrizione.\nContenuto.\nInsolito per i reliquiari dell'Alto Medioevo, l'Arca conteneva le reliquie di diversi santi. I pi\u00f9 preziosi erano un pezzo della Vera Croce, pezzi della Corona di Spine e del Santo Sepolcro, del pane dell'Ultima Cena e del latte della Vergine. C'era anche un'ampolla in cristallo contenente del sangue dall'icona di Berytus, un'immagine di Cristo segnalata per la prima volta al secondo concilio di Nicea nel 787 per aver emesso sangue dopo essere stata trafitta da alcuni ebrei. I contenuti riportati dell'Arca Santa \"riflettono l'interesse per l'umanit\u00e0 di Cristo, la Sacra Famiglia e la stessa Terra Santa\". Oltre alle reliquie della Sacra Famiglia, l'Antico Testamento era rappresentato nell'Arca dalla verga di Mos\u00e8 e dalla manna. Si trovavano anche reliquie degli Apostoli, cos\u00ec come il mantello che la Vergine avrebbe dato a Ildefonso di Toledo.\nLa prima descrizione registrata del contenuto dell'Arca si trova in un'aggiunta in un codice conservato a Valenciennes. Questo documento potrebbe essere basato su una guida preparata da alcuni impiegati della chiesa di Oviedo. Il coperchio dell'Arca contiene anche un elenco parziale del contenuto, scritto nella lamina d'argento. Un'altra fonte contemporanea per i contenuti dell'Arca \u00e8 una lettera di Osmond, vescovo di Astorga, indirizzata a Ida di Boulogne, sulle reliquie mariane che si potevano vedere in Spagna.\nSudario di Oviedo.\nIl Sudario di Oviedo, o Sindone di Oviedo, \u00e8 la reliquia pi\u00f9 notevole della passione di Cristo oggi custodita nel reliquiario dell'Arca Santa. Si ritiene che il panno macchiato di sangue o \"sudarium\" (latino per sudario) sia il panno avvolto attorno alla testa di Ges\u00f9 Cristo dopo la sua morte e lasciato nella tomba piegato di lato alla sua risurrezione. Notevoli sono le congruenze con una serie di immagini acheropite correlate come quelle di Torino e di Manoppello. Il Sudario di Oviedo \u00e8 esposto al pubblico tre volte all'anno: il Venerd\u00ec Santo, la festa dell'Esaltazione della Croce il 14 settembre e il 21 settembre."}
{"id": "8866753", "revid": "599013", "url": "https://it.wikipedia.org/wiki?curid=8866753", "title": "S\u00e1vio Ant\u00f4nio Alves", "text": "Caratteristiche tecniche.\n\u00c8 un terzino sinistro.\nCarriera.\nCresciuto nel settore giovanile del , trascorre i primi anni di carriera in prestito nei campionati statali brasiliani, in S\u00e9rie D ed in S\u00e9rie B con le maglie di , , , ed .\nIl 1\u00ba febbraio 2021 approda in Europa firmando con i portoghesi del ; debutta in Primeira Liga dodici giorni pi\u00f9 tardi giocando da titolare l'incontro vinto 4-1 contro il .\nStatistiche.\n\"Statistiche aggiornate al 7 marzo 2021\"."}
{"id": "8866779", "revid": "933835", "url": "https://it.wikipedia.org/wiki?curid=8866779", "title": "Carlo Pietropaoli", "text": "Biografia.\nNato a Rocca di Cambio nel 1857 da Luigi e Carmela Bavona, fu educato fin da giovane dagli zii materni e paterni; entr\u00f2 quindi nel seminario diocesano, dove fin\u00ec gli studi letterari, recandosi poi a Roma per quelli teologici e giuridici. Il 22 maggio 1880 fu ordinato sacerdote dal vescovo dell'Aquila Augusto Antonio Vicentini, di cui fu segretario, e divent\u00f2 professore nel seminario aquilano e canonico della cattedrale cittadina.\nIl 19 aprile 1897 venne nominato vescovo di Trivento da papa Leone XIII, venendo consacrato il 25 aprile a Roma da Lucido Maria Parocchi, cardinale vescovo di Porto e Santa Rufina. Si insedi\u00f2 definitivamente nella parrocchia il 14 novembre di quell'anno.\nIl 29 aprile 1913 fu nominato arcivescovo titolare di Calcide di Grecia da papa Pio X e il 23 maggio divent\u00f2 delegato apostolico in Venezuela; nel 1915 assunse la carica di internunzio apostolico sempre in Venezuela e ricopr\u00ec questo incarico fino alle sue dimissioni nel febbraio del 1918. Mor\u00ec a Roma per un'improvvisa malattia nel 1922.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8866782", "revid": "123391200", "url": "https://it.wikipedia.org/wiki?curid=8866782", "title": "Norman Geschwind", "text": "Biografia.\nNato e cresciuto a Brooklyn, nel 1942 si iscrisse all'Universit\u00e0 di Harvard, inizialmente nella facolt\u00e0 di matematica. Dal 1944 serv\u00ec per due anni nello U.S. Army e torn\u00f2 ad Harvard nel 1946. Cambi\u00f2 facolt\u00e0, iscrivendosi al dipartimento di relazioni sociali, dove studi\u00f2 in particolare la psicologia sociale e l'antropologia culturale. Si laure\u00f2 in medicina alla Harvard Medical School nel 1951. In seguito continu\u00f2 gli studi al National Hospital di Londra e dal 1953 al 1955 lavor\u00f2 con il Public Health Service degli Stati Uniti. \nNel 1955 Geschwind ha lavorato nel dipartimento di neurologia del Boston City Hospital e dal 1956 al 1958 al dipartimento di biologia del Massachusetts Institute of Technology. A Boston conobbe Jerome Lettvin, le cui idee ebbero notevole influenza su di lui. Nel 1962 fu nominato direttore del dipartimento di neurologia del VA Medical Center di Boston e docente di neurologia all'universit\u00e0 di Boston. Dal 1966 al 1968 \u00e8 stato direttore del dipartimento di neurologia della stessa universit\u00e0 di Boston. \nNel 1969 torn\u00f2 ad Harvard, dove divent\u00f2 docente di neurologia. Ad Harvard continu\u00f2 le sue ricerche sull'afasia, la dislessia e l'anatomia funzionale dell'asimmetria cerebrale. \nNegli anni '70 Geschwind ha coniato il termine \"Behavioral Neurology\" (neurologia comportamentale). Gli \u00e8 riconosciuta la scoperta della sindrome di Geschwind (\"Geschwind Syndrome\"), che si presenta in alcuni soggetti affetti da epilessia.\nAssieme ad Albert Galaburda, negli anni '80 ha proposto l'ipotesi Geschwind-Galaburda, una teoria che mette in relazione le capacit\u00e0 cognitive dei due sessi con l'asimmetria cerebrale.\nNel 1999 la American Academy of Neurology ha istituito il \"Norman Geschwind Prize in Behavioral Neurology\", un premio attribuito a neurologi che si sono distinti per importanti ricerche nel campo della neurologia comportamentale. "}
{"id": "8866785", "revid": "1442080", "url": "https://it.wikipedia.org/wiki?curid=8866785", "title": "Materno Bossi", "text": "Fu particolarmente attivo nel Vescovato di W\u00fcrzburg e contribu\u00ec a plasmare il barocco e il primo classicismo nel ducato del W\u00fcrttemberg.\nBiografia.\nNacque a Porto Ceresio in Lombardia sul lago di Lugano il 18 luglio 1737. Proveniva da una famiglia di stuccatori che produsse diversi membri ben noti. Il lavoro di suo padre, Natale Bossi, non \u00e8 per\u00f2 chiaro. La madre di Materno, Clara Bossi, ebbe diversi figli, ma non tutti raggiunsero l'et\u00e0 adulta. Materno Bossi inizi\u00f2 giovanissimo l'apprendistato di stuccatore, ma le fonti tacciono su questa formazione.\nAll'et\u00e0 di 18 anni accompagn\u00f2 il fratello Agostino, un intonacatore come lui, attraverso le Alpi fino a W\u00fcrzburg. In Germania, il fratello maggiore Lodovico lavorava gi\u00e0 come stuccatore di corte del duca Carlo Eugenio, cos\u00ec come lo zio Antonio Bossi. Quest'ultimo probabilmente divenne il datore di lavoro dei parenti in arrivo. Materno apprese da suo zio, almeno fino al 1757, anche se la data esatta non \u00e8 chiara.\nDopo aver completato la sua formazione, nel 1759 visit\u00f2 probabilmente il cantiere dell'edificio italiano della Residenza di Bayreuth e nel 1762 fu registrato a Stoccarda. Qui veniva citato come l'uomo migliore del fratello Lodovico e assunse per la prima volta le mansioni di mastro stuccatore. Materno lavor\u00f2 anche con il fratello a Ludwigsburg, dove decor\u00f2 il castello di Monrepos.\nInsieme a suo fratello si rec\u00f2 di nuovo a W\u00fcrzburg. La tromba delle scale della Residenza di W\u00fcrzburg, di nuova costruzione, doveva essere stuccata e i maestri italiani erano l'ideale per questo lavoro. Nel 1766 Lodovico Bossi lasci\u00f2 W\u00fcrzburg, e il fratello minore Materno rimase a lavorare per la corte. Nel 1767, il principe-vescovo Adam Friedrich von Seinsheim ingaggi\u00f2 il giovane Bossi per eseguire ulteriori lavori di stuccatura nella sua residenza cittadina.\nSoddisfatto del lavoro dell'artista, il principe vescovo lo nomin\u00f2 stuccatore di corte nel settembre 1769. Due anni dopo, nel 1771, spos\u00f2 Agnes Amadey, figlia del pasticcere di corte di W\u00fcrzburg. Dal matrimonio non nacquero figli e Agnes mor\u00ec nel 1798. Il suocero aveva lasciato in eredit\u00e0 agli sposi una casa vicino al monastero di Haugs. Gi\u00e0 nel 1784, la coppia acquist\u00f2 la propria in quella che oggi \u00e8 Theaterstrasse, poich\u00e9 Materno era stato anche nominato cameriere nel 1778.\nAnche la nomina a stuccatore di corte fu associata a un gran numero di ordini. A Materno Bossi si deve innanzitutto la stuccatura degli edifici secolari dell'Hochstift. Inoltre, lavor\u00f2 anche per altri nobili e molti ordini monastici. Nel 1789 stucc\u00f2 la chiesa del Juliusspital, prima di aver gi\u00e0 messo gli stucchi nella W\u00fcrzburger K\u00e4ppele. Lavor\u00f2 anche nel Palazzo dell'Ordine Teutonico a Mergentheim e nel giardino del palazzo di piacere a Veitsh\u00f6chheim.\nSebbene avesse ricevuto tutti gli ordini dai monasteri di W\u00fcrzburg e Bamberga, divenne cittadino della sede reale della Bassa Franconia solo nel 1793. Due anni dopo, nel 1795, l'artista italiano inizi\u00f2 a declinare quando si insedi\u00f2 il vescovo Georg Karl von Fechenbach. Gli stuccatori pi\u00f9 giovani e moderni lo avevano superato. Materno mor\u00ec il 28 agosto 1802 a W\u00fcrzburg.\nOpere (selezione).\nPoich\u00e9 la maggior parte delle opere di Materno Bossi non sono state firmate, la classificazione si basa solo su fonti archivistiche. L'assegnazione \u00e8 resa ancora pi\u00f9 difficile dal fatto che la bottega era composta, oltre che da Materno e dai suoi collaboratori, anche dal fratello minore Agostino."}
{"id": "8866786", "revid": "729019", "url": "https://it.wikipedia.org/wiki?curid=8866786", "title": "Lampadario Azelin", "text": "Il lampadario Azelin () \u00e8 un lampadario a ruota romanico, realizzato nell'XI secolo per la cattedrale di Hildesheim a Hildesheim, in Germania, patrimonio culturale mondiale dell'UNESCO dal 1985. \u00c8 il pi\u00f9 antico dei quattro lampadari a ruota esistenti di quel periodo, insieme al lampadario Hezilo, nello stesso edificio, al lampadario Barbarossa nella cattedrale di Aquisgrana e al lampadario Hartwig nell'abbazia di Comburg. Tradizionalmente creduto donazione del vescovo Azelin, \u00e8 pi\u00f9 probabile che sia stato fabbricato per conto del suo predecessore Thietmar. Pertanto, il lampadario talvolta chiamato lampadario Thietmar (Thietmarleuchter).\nDescrizione.\nSi tratta di un lampadario a ruota, anche chiamato corona o lampadario circolare. Come il pi\u00f9 recente e pi\u00f9 grande lampadario Hezilo, il lampadario Azelin \u00e8 un cerchio circolare di rame dorato e banda stagnata, decorato con dodici torri e dodici portali. Tuttavia, la decorazione \u00e8 molto pi\u00f9 rada, limitata a una barra intrecciata al centro del cerchio e una ghirlanda di fogliame traforata sul bordo superiore del cerchio. I dodici corpi di guardia, a cui sono attaccate le funi che reggono il lampadario, sono di forma rettangolare con archi a tutto sesto e copertura. \u00c8 possibile che una volta contenessero delle figure, ma queste avrebbero dovuto essere molto piccole e piatte. Le dodici torri sono pi\u00f9 elaborate, a pianta esagonale. All'esterno hanno tre nicchie chiuse con porte traforate, all'interno una nicchia affiancata da due torri, alternatamente tonde e quadrate, decorate con merlature e finti mattoni. Le guglie delle torri si estendono sopra la parte superiore del cerchio del lampadario e sono alternatamente tonde e esagonali, con finestre traforate a imitazione di lanterne.\nIl lampadario Azelin \u00e8 stato pi\u00f9 volte modificato nel corso dei secoli da aggiunte, rimozioni e riparazioni. L'immagine complessiva della Nuova Gerusalemme, illuminata e fluttuante nell'aria, che tutte le opere di questo tipo presentano, \u00e8 stata mantenuta. Un importante e meticoloso restauro del lampadario \u00e8 stato effettuato tra il 1982 e il 1989, riparando i danni della seconda guerra mondiale.\nStoria.\nIl lampadario Azelin, che prende il nome dal suo presunto donatore, il vescovo Azelin (1044-1054) \u00e8 il predecessore del lampadario Hezilo, il cui committente sarebbe appunto il vescovo successore Hezilo. Pu\u00f2 essere che i lampadari fossero stati originariamente pensati in coppia, cos\u00ec come sono stati appesi per secoli nella cattedrale: il lampadario Hezilo nella navata, il lampadario Azelin (che \u00e8 grande circa la met\u00e0) nel coro. I lampadari furono creati dopo il devastante incendio del 1046, in cui andarono distrutti la precedente cattedrali Altfrid e molti edifici vicini nel Domhof. Prima di questo, nella navata era appeso un lampadario a ruota d'oro e d'argento, donato da Bernward di Hildesheim, distrutto dall'incendio. La secolare tradizione che attribuiva al vescovo Azelin la commissione del lampadario dopo questo incendio \u00e8 stata messa in discussione dal recupero di un documento del XVI secolo, che indica il suo predecessore Thietmar di Hildesheim come mecenate. Non \u00e8 chiaro, in questo caso, come il lampadario sia sopravvissuto all'incendio del 1046.\nDal 1960, anno in cui furono ricostruiti la cattedrale e gli edifici adiacenti, il lampadario era appeso nella chiesa di Sant'Antonio, adiacente ai chiostri della cattedrale. Dopo il completamento degli ampi restauri della cattedrale, riaperta il 15 agosto 2014, e la conversione della chiesa di Sant'Antonio come museo della cattedrale, il lampadario Azelin \u00e8 stato restituito alla cattedrale e posto di nuovo sopra l'altare, mentre il lampadario Hezilo, che prima era appeso l\u00ec, \u00e8 stato riportato alla sua posizione originale nella navata."}
{"id": "8866794", "revid": "124693504", "url": "https://it.wikipedia.org/wiki?curid=8866794", "title": "Quando (Arisa e Michele Bravi)", "text": "Quando \u00e8 un singolo dei cantanti italiani Arisa e Michele Bravi, pubblicato il 6 marzo 2021.\nDescrizione.\nIl brano \u00e8 una cover di \"Quando\" di Pino Daniele del 1992, arrangiato da Adriano Pennino e inciso da Arisa e Michele Bravi in occasione della terza serata del 71\u00ba Festival di Sanremo, denominata \"Canzone d'autore\", dedicata all'omaggio dei brani che hanno fatto parte della storia della musica italiana. A proposito della collaborazione artistica con Bravi, la cantante ha dichiarato: \nIl 4 marzo, durante il duetto sul palco del Teatro Ariston, i due interpreti hanno stretto insieme una rosa laccata di bianco, citando \"Rest Energy\", celebre opera performativa di Marina Abramovi\u0107 e Ulay. Alla fine della gara l'esibizione \u00e8 giunta al quinto posto della classifica provvisoria votata dai musicisti e coristi dell'orchestra del Festival di Sanremo."}
{"id": "8866802", "revid": "2036644", "url": "https://it.wikipedia.org/wiki?curid=8866802", "title": "Beijing Renhe Zuqiu Julebu", "text": ""}
{"id": "8866837", "revid": "124894308", "url": "https://it.wikipedia.org/wiki?curid=8866837", "title": "Aleksandar Vasiljevi\u0107", "text": "Caratteristiche tecniche.\n\u00c8 una difensore centrale.\nCarriera.\nCresciuto nel settore giovanile dello , debutta in prima squadra il 2 agosto 2019 in occasione dell'incontro di Prva Liga Srbija perso 1-0 contro il ; al termine della stagione viene acquistato dal Metalac, neopromosso in Superliga.\nStatistiche.\n\"Statistiche aggiornate al 27 febbraio 2021\"."}
{"id": "8866839", "revid": "2100010", "url": "https://it.wikipedia.org/wiki?curid=8866839", "title": "Massimiliano Milesi", "text": "Biografia.\nAllievo di Tino Tracanna presso il Conservatorio Giuseppe Verdi di Milano \u00e8 attualmente uno dei sassofonisti pi\u00f9 attivi della scena jazz italiana. Ha esordito nel 2012 collaborando nei progetti di Giovanni Falzone e con Tino Tracanna fondando nel 2015 il quartetto \"Double Cut\". Attivo anche a livello internazionale dal 2014 \u00e8 membro della \"European Orchestra\" di Wayne Horvitz. Collabora assiduamente con i maggiori jazzisti della scena italiana e internazionale. In particolare ha suonato e pubblicato, nel 2020, il disco \"WHen?\" con Dave Douglas e Steven Bernstein. Sempre nel 2020 \u00e8 a fianco di Jim Black e Francesco Bigoni nel disco \"Dark Dry Tears: hide show yourself\" capitanato da Danilo Gallo."}
{"id": "8866842", "revid": "287204", "url": "https://it.wikipedia.org/wiki?curid=8866842", "title": "Campionati italiani di sci alpino 2021", "text": "I Campionati italiani di sci alpino 2021 si sono svolti a Livigno e a Santa Caterina Valfurva dal 22 al 28 marzo. Il programma ha incluso gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, hanno potuto partecipare anche sciatori di altre federazioni, senza che questo consentisse loro di concorrere al titolo nazionale italiano. \nRisultati.\nUomini.\nDiscesa libera.\nData: 27 marzo\nLocalit\u00e0: Santa Caterina Valfurva\nSupergigante.\nData: 28 marzo\nLocalit\u00e0: Santa Caterina Valfurva\nSlalom gigante.\nData: 22 marzo\nLocalit\u00e0: Livigno\nSlalom speciale.\nData: 23 marzo\nLocalit\u00e0: Livigno\nCombinata.\nData: 28 marzo\nLocalit\u00e0: Santa Caterina Valfurva\nDonne.\nDiscesa libera.\nData: 27 marzo\nLocalit\u00e0: Santa Caterina Valfurva\nSupergigante.\nData: 28 marzo\nLocalit\u00e0: Santa Caterina Valfurva\nSlalom gigante.\nData: 24 marzo\nLocalit\u00e0: Livigno\nSlalom speciale.\nData: 23 marzo\nLocalit\u00e0: Livigno\nCombinata.\nData: 28 marzo\nLocalit\u00e0: Santa Caterina Valfurva"}
{"id": "8866846", "revid": "2036644", "url": "https://it.wikipedia.org/wiki?curid=8866846", "title": "Zhejiang Energy Greentown F.C.", "text": ""}
{"id": "8866856", "revid": "1602064", "url": "https://it.wikipedia.org/wiki?curid=8866856", "title": "Maksym Talovjerov", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dello , in seguito milita nelle academy di ed prima di trasferirsi in Repubblica Ceca alla ; dopo un prestito semestrale allo , il 31 maggio 2020 debutta in prima squadra giocando l'incontro di 1. liga vinto 3-2 contro il .\nStatistiche.\n\"Statistiche aggiornate al 29 maggio 2021\"."}
{"id": "8866861", "revid": "287204", "url": "https://it.wikipedia.org/wiki?curid=8866861", "title": "Campionati statunitensi di sci alpino 2021", "text": "I Campionati statunitensi di sci alpino 2021 si sono svolti ad Aspen dal 5 al 16 aprile. Il programma ha incluso gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, hanno potuto partecipare anche sciatori di altre federazioni, senza che questo consentisse loro di concorrere al titolo nazionale statunitense. \nRisultati.\nUomini.\nDiscesa libera.\nData: 10 aprile\nSupergigante.\nData: 7 aprile\nSlalom gigante.\nData: 6 aprile\nSlalom speciale.\nData: 5 aprile\nCombinata.\nData: 7 aprile\nDonne.\nDiscesa libera.\nData: 10 aprile\nSupergigante.\nData: 13 aprile\nSlalom gigante.\nData: 15 aprile\nSlalom speciale.\nData: 16 aprile\nCombinata.\nData: 14 aprile"}
{"id": "8866883", "revid": "104458", "url": "https://it.wikipedia.org/wiki?curid=8866883", "title": "Otto Niittykoski", "text": "Biografia.\nOriginario di Merikaarto di V\u00e4h\u00e4kyr\u00f6 e attivo in gare FIS dall'agosto del 2014, ha esordito in Coppa del Mondo il 24 novembre 2018 a Kuusamo (56\u00ba), ai Campionati mondiali a Oberstdorf 2021, dove si \u00e8 classificato 34\u00ba nel trampolino normale, 30\u00ba nel trampolino lungo e 5\u00ba nella gara a squadre, e ai Giochi olimpici invernali a , dove si \u00e8 piazzato 37\u00ba nel trampolino lungo."}
{"id": "8866889", "revid": "599013", "url": "https://it.wikipedia.org/wiki?curid=8866889", "title": "James Weir (calciatore 1995)", "text": "Carriera.\nClub.\nNella stagione 2015-2016 gioca una partita nella prima divisione inglese con il ; negli anni seguenti gioca invece in seconda divisione (7 presenze complessive con ed ) e poi anche in terza divisione, con il . Il 6 marzo 2020 viene acquistato a titolo definitivo dal , club della prima divisione slovacca.\nNazionale.\nHa giocato nelle nazionali inglesi Under-16, Under-18 ed Under-19.\nStatistiche.\nPresenze e reti nei club.\n\"Statistiche aggiornate al 9 aprile 2021.\""}
{"id": "8866890", "revid": "79227", "url": "https://it.wikipedia.org/wiki?curid=8866890", "title": "Elizabeth Stride", "text": "Si guadagnava da vivere facendo la donna delle pulizie e, occasionalmente, la prostituta nel quartiere di Whitechapel, a Londra. All'epoca della sua morte aveva 44 anni e viveva presso un affittacamere al n\u00b032 di Flower and Dean Street. Contrariamente alle altre vittime di Jack lo squartatore, la Stride non fu mutilata, forse a causa dell'arrivo dell'uomo che vide per primo il cadavere. Meno di un'ora dopo, un'altra prostituta venne uccisa: Catherine Eddowes, anch'ella ritenuta vittima di Jack lo squartatore.\nBiografia.\nIl suo passato.\nElisabet Gustafsdotter nacque nel 1843 nel piccolo villaggio di Stora Tumlehead, all'interno dell'area urbana di Torslanda, nei pressi di G\u00f6teborg. Nel 1860 si trasfer\u00ec nell'area urbana di Carl Johan, dove lavorava come domestica. Tuttavia, circa cinque anni dopo risultava risiedere al centro di G\u00f6teborg, dove era registrata presso la polizia come prostituta di professione. In quello stesso anno a quanto pare partor\u00ec un bambino nato morto, inoltre sua madre venne a mancare, lasciandole un'eredit\u00e0, anche se non particolarmente cospicua. Nel 1866 si trasfer\u00ec a Londra, lavorando nuovamente come domestica, e nel 1869 si spos\u00f2 con John Thomas Stride. Nel 1881 la coppia si separ\u00f2, forse anche a causa del vizio di bere che lei aveva sviluppato; tre anni dopo il marito mor\u00ec.\nDopo la separazione, la Stride si trasfer\u00ec a vivere in una pensione al n\u00b032 di Flower and Dean Street e nello stesso periodo probabilmente ricominci\u00f2 a prostituirsi. Nel 1884 fu condannata per ubriachezza, adescamento e turbamento dell'ordine pubblico. Nel 1885 conobbe un manovale di nome Michael Kidney e con lui and\u00f2 a convivere al n\u00b033 di Dorset Street. La loro relazione era turbolenta e periodicamente i due si separavano per poi tornare a convivere, infatti il 27 settembre 1888, tre giorni prima del suo omicidio, la Stride era tornata a stare alla pensione di Flower and Dean Street. In quel periodo continuava il suo lavoro di domestica presso varie case e saltuariamente puliva anche le camere della pensione, ma evidentemente non aveva smesso di prostituirsi. Negli ultimi due anni di vita venne processata almeno otto volte per ubriachezza, linguaggio osceno e turbamento dell'ordine pubblico.\nL'omicidio.\nVerso l'una di notte del 30 settembre il commerciante Louis Diemschutz stava percorrendo Berner Street con il suo calesse trainato da un pony, diretto all\"International Workingmen's Educational Association\", comunemente detta \"Berner Street Club\", al n\u00b040 di quella via. Nel buio, nei pressi dell'entrata del club, vide quello che gli parve un mucchio di fango. Lo tocc\u00f2 con la frusta ma si accorse che non era fango. Accese un fiammifero e vide una donna, Elizabeth Stride, che giaceva per terra vicino all'entrata del club, nei pressi di un vicolo buio che conduceva verso un piccolo cortile chiamato Dutfield's Yard. Impaurito, Diemschutz si precipit\u00f2 nel club a chiamare qualcuno. Ne uscirono un gruppo di persone, alcune delle quali andarono a guardare il corpo, che aveva un profondo taglio alla gola da cui usciva ancora sangue, mentre altre corsero a cercare agenti di polizia. Alle 1:16 arriv\u00f2 un medico, che stim\u00f2 che la morte della donna dovesse essere avvenuta circa 20-30 minuti prima, quindi tra le 00:45 e l'1:00. Il corpo non era stato mutilato: forse l'assassino era stato disturbato dall'arrivo di Diemschutz ed era scappato. Vennero interrogati i presenti e perquisiti gli appartamenti nei pressi, ma verso le 5:00 arriv\u00f2 notizia di un'altra emergenza, poich\u00e9 un'ulteriore donna, Catherine Eddowes, era stata uccisa poco lontano.\nLa ricostruzione della polizia.\nSi cerc\u00f2 di ricostruire le ultime ore di vita di Elizabeth Stride. Verso le 19:00 del 29 settembre, una sera di forte pioggia, la Stride usc\u00ec dalla propria pensione. Tra le 19:00 e le 23:00 probabilmente consum\u00f2 un magro pasto, di cui furono in seguito trovati i resti nello stomaco. Verso le 23:45 era probabilmente in compagnia di un uomo in Berner Street e verso le 00:30 venne nuovamente vista in quella via con un uomo da un poliziotto, che si dichiar\u00f2 certo che fosse la Stride, avendo notato una rosa sul vestito che la Stride effettivamente aveva. Verso le 00:45, poi, una persona di nome Israel Schwartz pass\u00f2 da Berner Street, e l\u00ec vide un uomo strattonare una donna facendola cadere (forse l'assassino con la Stride), mentre dall'altra parte della strada era presente un altro uomo intento ad accendersi una pipa. Il primo uomo esclam\u00f2 \"Lipski!\", un'esclamazione normalmente utilizzata come insulto verso gli ebrei, rivolto probabilmente all'uomo con la pipa. Schwartz si allontan\u00f2 e si mise poi a scappare quando ebbe la sensazione che l'uomo con la pipa lo stesse seguendo (mentre invece si stava probabilmente soltanto allontanando a sua volta lungo la medesima strada). In seguito, condotto all'obitorio, Schwartz conferm\u00f2 che la donna che aveva visto era la Stride. Infine la signora Fanny Mortimer, che abitava al n\u00b036 di Berner Street, dichiar\u00f2 di aver visto poco prima delle 00:45 un giovane con una borsa nera passare nella via (costui si chiamava Leon Goldstein e conferm\u00f2 il suo passaggio a quell'ora) e di aver sentito pochi minuti dopo l'arrivo in calesse di Diemschutz, colui che avrebbe per primo visto il cadavere. Non aveva quindi udito o visto nulla che facesse pensare a un omicidio."}
{"id": "8866891", "revid": "599013", "url": "https://it.wikipedia.org/wiki?curid=8866891", "title": "Arda K\u0131z\u0131lda\u011f", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , nel 2017 viene ceduto in prestito in terza divisione all', dove debutta il 20 settembre in occasione dell'incontro di T\u00fcrkiye Kupas\u0131 perso 2-1 contro l'; al termine della stagione il prestito viene confermato per un'ulteriore annata, dove realizza la sua prima rete nel pareggio esterno per 2-2 contro il .\nRientrato al club rossonero, il 26 agosto 2019 fa il suo esordio in S\u00fcper Lig nella trasferta persa 4-1 contro il .\nStatistiche.\n\"Statistiche aggiornate all'8 marzo 2021\"."}
{"id": "8866894", "revid": "1305887", "url": "https://it.wikipedia.org/wiki?curid=8866894", "title": "Bagatto", "text": ""}
{"id": "8866903", "revid": "125064189", "url": "https://it.wikipedia.org/wiki?curid=8866903", "title": "Arsen Zacharjan", "text": "Caratteristiche tecniche.\n\u00c8 un centrocampista offensivo.\nCarriera.\nClub.\nCresciuto nel settore giovanile della , debutta in prima squadra l'11 novembre 2020 in occasione dell'incontro di Prem'er-Liga vinto 2-1 contro il ; Il 28 febbraio 2021 realizza la sua prima rete, nella trasferta vinta 2-1 contro l'.\nNazionale.\nIl 1\u00ba settembre 2021 esordisce a 18 anni, 3 mesi e 5 giorni in nazionale maggiore nel pareggio per 0-0 contro la , diventando il secondo pi\u00f9 giovane esordiente nella storia della selezione russa dopo Igor' Akinfeev.\nStatistiche.\n\"Statistiche aggiornate al 8 marzo 2021\"."}
{"id": "8866904", "revid": "287204", "url": "https://it.wikipedia.org/wiki?curid=8866904", "title": "Parco nazionale Alto Pur\u00fas", "text": "Il parco nazionale Alto Pur\u00fas (in spagnolo: \"Parque nacional Alto Pur\u00fas\") \u00e8 un'area protetta del Per\u00f9 istituita con il decreto N\u00b0 040-2004-AG il 18 novembre 2004; si estende a cavallo delle province di Pur\u00fas (regione di Ucayali) e di Tahuamanu (regione di Madre de Dios).\nGeografia.\nIl territorio del parco nazionale comprende principalmente il bacino del fiume Pur\u00fas e i suoi affluenti, i fiumi C\u00fajar, Curiuja e Curanja nella regione di Ucayali; nella zona orientale le sorgenti dei fiumi Yaco, Chandless, Acre e Tahuamanu; e in quella meridionale le sorgenti dei fiumi Las Piedras e Lidia. Al suo interno si trovano due tipi di paesaggio principali: la pianura alluvionale, costituita dalla deposizione dei materiali trasportati dai fiumi e situata lungo le loro sponde; e il paesaggio collinare, per lo pi\u00f9 costituito da sedimenti argillosi del Terziario continentale, dalla topografia complessa, accidentata, segnata dall'erosione e con prominenza inferiore a 100 m. Dato che l'origine di questo bacino non \u00e8 andina, all'interno del parco nazionale si trovano ecosistemi particolari, con strutture e suoli diversi dal resto dell'Amazzonia che non sono stati ancora studiati. Grazie alle sue grandi dimensioni e alla vasta superficie ricoperta da foreste tropicali intatte, il parco \u00e8 una delle aree protette pi\u00f9 importanti del Per\u00f9.\nIl parco garantisce protezione a numerose specie minacciate in altre regioni, nonch\u00e9 al territorio ancestrale di numerose comunit\u00e0 indigene limitrofe e di alcuni gruppi in isolamento volontario all'interno del parco stesso. Tra gli obiettivi del parco vi \u00e8 quello di preservare un campione rappresentativo della foresta umida tropicale e dei suoi ambienti di transizione, i processi evolutivi che in essi si sviluppano e varie specie di flora e fauna endemiche e minacciate. Queste sono: la lontra gigante (\"Pteronura brasiliensis\"), la tartaruga arrau (\"Podocnemis expansa\"), l'arpia (\"Harpia harpyja\") e l'ara testablu (\"Primolius couloni\"). Allo stesso modo, cerca di proteggere una variet\u00e0 di specie vegetali come il mogano americano (\"Swietenia macrophylla\"), il cedro delle Indie occidentali (\"Cedrela odorata\") e numerose forme di grande importanza per l'industria, la medicina e l'alimentazione.\nClima.\nLa precipitazione media annua \u00e8 di 1800 mm. La stagione secca va da maggio a ottobre. La temperatura media \u00e8 di 25 \u00b0C, con un'umidit\u00e0 media compresa tra il 75 e l'82%.\nFlora.\nFinora nel parco sono state identificate pi\u00f9 di 2500 specie di piante.\nFauna.\nLa fauna del parco \u00e8 molto diversificata (pi\u00f9 di 900 specie registrate) e comprende popolazioni in salute di specie selvatiche che altrove sono in netta diminuzione.\nMammiferi.\nTra le specie di mammiferi spiccano il giaguaro (\"Panthera onca\"), l'ocelot (\"Leopardus pardalis\"), il margay (\"Leopardus wiedii\"), il puma (\"Puma concolor\"), la lontra sudamericana (\"Lontra longicaudis\"), la lontra gigante (\"Pteronura brasiliensis\"), il formichiere gigante (\"Myrmecophaga tridactyla\"), il tayra (\"Eira barbara\"), il cane dalle orecchie corte (\"Atelocynus microtis\") e varie specie di scoiattoli (\"Sciurus\" sp.). Da ricordare anche la presenza dello speoto (\"Speothos venaticus\").\nAltre specie degne di nota sono: il bradipo variegato (\"Bradypus variegatus\"), il pecari labiato (\"Tayassu pecari\"), il tucuxi (\"Sotalia fluviatilis\") e il boto (\"Inia geoffrensis\"). Sono presenti anche varie specie di primati, come il tamarino imperatore (\"Saguinus imperator\"), l'atele nero o atele dalla faccia rossa (\"Ateles paniscus\"), il callicebo rosso (\"Callicebus cupreus\"), l'uistit\u00ec pigmeo (\"Cebuella pygmaea\") e il cebo dalla fronte bianca (\"Cebus albifrons\"), e di roditori, come il pacarana (\"Dinomys branickii\").\nUccelli.\nLe specie di uccelli presenti sono circa 520. Di particolare importanza sono il re degli avvoltoi (\"Sarcoramphus papa\"), lo jabir\u00f9 (\"Jabiru mycteria\") e l'ara facciagialla (\"Orthopsittaca manilata\"). Altre specie presenti sono il tinamo capinero (\"Crypturellus atrocapillus\"), la poiana dai sopraccigli (\"Leucopternis kuhli\"), l'agami alibianche (\"Psophia leucoptera\"), il caicco ventrebianco (\"Pionites leucogaster\"), il conuro capinero (\"Pyrrhura rupicola\"), l'aracari crestariccia (\"Pteroglossus beauharnaisii\"), il picchio nano barrato (\"Picumnus aurifrons\"), lo jacamar golabianca (\"Brachygalba albogularis\"), lo jacamar fronteblu (\"Galbula cyanescens\"), il bucco dal semicollare (\"Malacoptila semicincta\"), la monachina di Sclater (\"Nonnula sclateri\"), il manachino tiranno ventresulfureo (\"Neopelma sulphureiventer\"), la cotinga di McIlhenny (\"Conioptilon mcilhennyi\"), il tiranno pigmeo flammulato (\"Hemitriccus flammulatus\"), il tiranno pigmeo crestalunga (\"Lophotriccus eulophotes\"), l'averla formichiera blu-lavagna (\"Thamnomanes schistogynus\"), lo scricciolo formichiere occhibianchi (\"Epinecrophylla leucophthalma\"), lo scricciolo formichiere di Sclater (\"Myrmotherula sclateri\"), il rampichino formichiere codamarginata (\"Hypocnemoides maculicauda\"), il mangiaformiche di Goeldi (\"Akletos goeldii\"), il mangiaformiche di Salvin (\"Gymnopithys salvini\"), la pitta formichiera elusiva (\"Grallaria eludens\"), la pitta formichiera dell'Amazzonia (\"Hylopezus berlepschi\"), il beccocurvo del Per\u00f9 (\"Syndactyla ucayalae\"), il cacico della Selva (\"Cacicus koepckeae\"), la tangara nera e bianca (\"Conothraupis speculigera\"), la tangara crestagialla (\"Tachyphonus rufiventer\"), la tangara averla alibianche (\"Lanio versicolor\") e il barbuto di Tucinka (\"Eubucco tucinkae\")."}
{"id": "8866905", "revid": "458786", "url": "https://it.wikipedia.org/wiki?curid=8866905", "title": "Arsen Zakharyan", "text": ""}
{"id": "8866906", "revid": "767487", "url": "https://it.wikipedia.org/wiki?curid=8866906", "title": "Roko Jure\u0161kin", "text": "Carriera.\nClub.\nIl 18 luglio 2019 viene acquistato a titolo definitivo dalla squadra slovacca del .\nStatistiche.\nPresenze e reti nei club.\n\"Statistiche aggiornate all'8 marzo 2021.\""}
{"id": "8866910", "revid": "599013", "url": "https://it.wikipedia.org/wiki?curid=8866910", "title": "Tilen Mlakar", "text": "Carriera.\nHa giocato nella massima serie dei campionati sloveno e slovacco."}
{"id": "8866911", "revid": "1100311", "url": "https://it.wikipedia.org/wiki?curid=8866911", "title": "Jhon Dur\u00e1n", "text": "Caratteristiche tecniche.\n\u00c8 un centravanti forte fisicamente ed abile nelle sponde per i compagni.\nCarriera.\nCresciuto nel settore giovanile dell', debutta in prima squadra il 13 febbraio 2019 all'et\u00e0 di 15 anni e tre mesi in occasione dell'incontro di Copa Colombia pareggiato 1-1 contro il ; pochi mesi pi\u00f9 tardi, il 1\u00ba settembre seguente, realizza la sua prima rete in carriera, nel pareggio per 3-3 contro l'.\nStatistiche.\n\"Statistiche aggiornate al 8 marzo 2021\"."}
{"id": "8866912", "revid": "458786", "url": "https://it.wikipedia.org/wiki?curid=8866912", "title": "Jhon Jader Dur\u00e1n Palacio", "text": ""}
{"id": "8866920", "revid": "458786", "url": "https://it.wikipedia.org/wiki?curid=8866920", "title": "Denis Potoma", "text": "Caratteristiche tecniche.\n\u00c8 una centrocampista offensivo.\nCarriera.\nCresciuto nel settore giovanile dello , debutta in prima squadra il 24 maggio 2019 in occasione dell'incontro di Superliga vinto 3-1 contro il ; il 12 febbraio 2020 viene ceduto in prestito proprio al Sered, che nel gennaio 2021 lo acquista a titolo definitivo.\nStatistiche.\n\"Statistiche aggiornate all'8 marzo 2021\"."}
{"id": "8866921", "revid": "1310927", "url": "https://it.wikipedia.org/wiki?curid=8866921", "title": "Alieu Fadera", "text": "Carriera.\nIl 4 marzo 2020 viene acquistato a titolo definitivo dalla squadra slovacca del .\nStatistiche.\nPresenze e reti nei club.\n\"Statistiche aggiornate al 9 aprile 2021.\""}
{"id": "8866922", "revid": "72396", "url": "https://it.wikipedia.org/wiki?curid=8866922", "title": "Alexandros Kyzirid\u012bs", "text": "Caratteristiche tecniche.\n\u00c8 una ala sinistra.\nCarriera.\nCresciuto nel settore giovanile dell', nel 2019 debutta in terza divisione prima di essere acquistato dal ; qui fa il suo esordio fra i professionisti giocando l'incontro di Souper Ligka Ellada perso 4-0 contro l'. Al termine della stagione viene acquistato dal .\nStatistiche.\n\"Statistiche aggiornate all'8 marzo 2021\"."}
{"id": "8866943", "revid": "712828", "url": "https://it.wikipedia.org/wiki?curid=8866943", "title": "Paru Itagaki", "text": "\u00c8 meglio conosciuta come la creatrice della serie manga di \"Beastars\", per la quale ha vinto il Manga Taish\u014d del 2018, un Premio culturale Osamu Tezuka, un Premio Kodansha per i manga e un Japan Media Arts Festival Award. \u00c8 la figlia dell'artista manga Keisuke Itagaki.\nBiografia.\nItagaki inizi\u00f2 a disegnare gi\u00e0 dall'asilo sino al liceo dove svilupp\u00f2 il suo personaggio Legoshi, un lupo antropomorfo che di seguito apparir\u00e0 nella serie manga \"Beastars\". Si \u00e8 molte volte ispirata alla Disney anche citandola, e ai loro disegni che us\u00f2 come base d'ispirazione all'alba delle sue opere.\nPi\u00f9 avanti si iscrisse all'Universit\u00e0 d'arte Musashino dove studi\u00f2 cinema. Durante la sua carriera universitaria disegnava manga come hobby con il quale fece delle opere corte che, non avendo trovato lavoro nell'industria cinematografica, consegn\u00f2 all'azienda Akita Shoten che inizi\u00f2 a pubblicarle nel \"Weekly Sh\u014dnen Champion\" nel 2016 prendendo il nome di \"Beast complex\". Quello stesso anno l'Akita Shoten inizi\u00f2 a lavorare con Itagaki sulla serie di \"Beastars\", il quale nel 2019 grazie alla Orange studios (azienda animatrice) divenne la sua prima opera ad essere animata. \nNel settembre del 2019 inizi\u00f2 a lavorare su un'altra opera autobiografica chiamata \"Paruno graffiti\" nella rivista \"Kiss.\"\nParu Itagaki \u00e8 molto riservata, quando si muove o partecipa a eventi indossa sempre una maschera da gallina."}
{"id": "8866960", "revid": "767487", "url": "https://it.wikipedia.org/wiki?curid=8866960", "title": "Ultima estate a Tangeri", "text": "Ultima estate a Tangeri (\"Dernier \u00c9t\u00e9 \u00e0 Tanger\") \u00e8 un film del 1987, diretto da Alexandre Arcady.\nTrama.\nA Tangeri, nell'estate del 1956, poco prima della proclamazione dell'indipendenza del Marocco, William Barr\u00e8s regna incontrastato sulla malavita cittadina da quando, anni prima, assassin\u00f2 il suo rivale Marchetti con la sua banda. Richard Corrigan, un investigatore privato statunitense arrivato da New York e coperto di debiti, accetta un rischioso incarico da parte di Schmidt, un avvocato svizzero: di consegnare una busta a una giovane donna, appena arrivata a Tangeri, in cambio di una grossa somma di denaro.\nL'investigatore adempie alla sua missione, ma non sa che la giovane, creduta da tutti deceduta da bambina e presentatasi sotto falsa identit\u00e0, non \u00e8 altri che Claudia Marchetti, venuta per vendicare il padre, e della quale ben presto si innamora; lei viene promessa a Roland Barr\u00e8s, figlio di William, e da quel momento inizia uno spietato regolamento di conti con uccisioni misteriose delle quali deve cercare di sbrogliare la matassa con metodi poco ortodossi Gomez, il commissario cittadino.\nProduzione.\nIl film \u00e8 stato girato interamente a Tangeri, in Marocco.\nI dialoghi italiani vennero curati da Fabio Rinaudo e Guido Sagliocca e il doppiaggio fu a cura della Mops Film, diretto da Sonia Scotti.\nDistribuzione.\nIl film in Francia ebbe la prima proiezione il 22 aprile 1987. In Italia ottenne il visto di censura n. 83.668 il 2 giugno 1988 con una lunghezza di 3.200 metri. Venne proiettato anche in Germania con il titolo \"Letzter Sommer in Tanger\".\nColonna sonora.\nNella colonna sonora del film sono presenti i brani \"The Man I Love\" di George e Ira Gershwin e \"Blue Moon\" di Richard Rodgers e Lorenz Hart.\nHome Video.\nIl film \u00e8 stato pubblicato in DVD nel 2014 dalla Cristaldifilm."}
{"id": "8866961", "revid": "119133365", "url": "https://it.wikipedia.org/wiki?curid=8866961", "title": "Comune di Postumia", "text": ""}
{"id": "8866965", "revid": "287204", "url": "https://it.wikipedia.org/wiki?curid=8866965", "title": "Chiesa di San Materno (Maccagno con Pino e Veddasca)", "text": "La chiesa di San Materno \u00e8 la parrocchiale di Maccagno, frazione-capoluogo del comune sparso di Maccagno con Pino e Veddasca, in provincia di Varese e arcidiocesi di Milano; fa parte del decanato di Luino.\nStoria.\nLa prima citazione di una chiesa a Maccagno Superiore risale al 1565 ed \u00e8 da ricercare in un atto in cui si legge ch'essa era inserita nella pieve foraniale della Valtravaglia.\nNel 1588, siccome l'antica chiesa non era pi\u00f9 sufficiente a soddisfare le esigenze dei fedeli, si decise di edificarne una nuova di maggiori dimensioni. Nel 1596, anno della visita dell'arcivescovo di Milano Federico Borromeo, i lavori risultavano ancora in corso, e terminarono solo nel XVII secolo, anche se non si conosce l'anno esatto in cui l'edificio venne ultimato.\nNel 1683 l'arcivescovo Federico Visconti, compiendo la sua visita pastorale, trov\u00f2 che la chiesa era costituita da una sola navata e che non era dotata n\u00e9 della torre campanaria n\u00e9 di alcun altare laterale.\nAll'inizio del XVIII secolo si decise di edificare una nuova chiesa e il progetto relativo venne presentato il 9 febbraio 1701; il 15 marzo del medesimo anno iniziarono i lavori e nel 1715 la struttura pot\u00e9 finalmente dirsi conclusa.\nDalla relazione della visita pastorale del 1748 dell'arcivescovo Giuseppe Pozzobonelli s'apprende che a servizio della cura d'anime v'erano il parroco e due altri sacerdoti residenti, che il numero dei fedeli era pari a 353 e che la parrocchiale, in cui aveva sede la confraternita del Santissimo Sacramento, fondata nel 1574, aveva come filiali gli oratori di Sant'Antonio di Padova, della Beata Maria Vergine ad Nives, di San Carlo e di Santa Maria Maddalena in localit\u00e0 Veddo.\nIl 1\u00ba marzo 1769 venne approvato il disegno della costruenda facciata, la cui realizzazione ebbe inizio il 7 marzo successivo. Dopo quattro anni tuttavia il lavoro era solo a met\u00e0, tanto che si dovette rescindere il contratto con il capomastro Giovanni Maria Bassani, che aveva seguito l'opera sino a quel momento, e stipularne uno nuovo con Francesco Bolognini e, alla morte di quest'ultimo nel 1777, con Carl'Antonio Zariatti, che riusc\u00ec a portare a compimento la costruzione nel 1783.Poco meno d'un secolo dopo, tra il 1875 e il 1877, la facciata venne interessata da un intervento di restauro e di risanamento.\nSuccessivamente, l'8 luglio 1986, come stabilito dal decreto dell'arcivescovo Carlo Maria Martini, la parrocchia di Santo Stefano di Maccagno Inferiore venne soppressa e aggregata a quella di Maccagno Superiore, che contestualmente assunse il doppio titolo di \"San Materno e Santo Stefano\".\nDescrizione.\nFacciata.\nLa facciata della chiesa, leggermente concava, \u00e8 suddivisa da una cornice marcapiano in due registri; quello inferiore, pi\u00f9 largo, \u00e8 scandito da lesene d'ordine ionico e presenta il portale maggiore timpanato e, sopra le due ali laterali, altrettanti pinnacoli, mentre quello superiore, tripartito da lesene corinzie e coronato centralmente da un timpano di forma triangolare, \u00e8 caratterizzato da una finestra e da due nicchie.\nInterno.\nL'interno dell'edificio \u00e8 composto da un'unica navata, sulla quale s'affacciano tre cappelle per lato; l'aula \u00e8 scandita da lesene, suddivisa in tre campate e coperta da volte a vela e da una cupola; sul fondo si sviluppa il presbiterio, a sua volta chiuso dall'abside.\nOpere di pregio qui conservate sono il paliotto dell'altare maggiore, realizzato da Pietro Maria Baroggi, il gruppo della \"Beata Vergine Addolorata\", scolpito da Bernardino Castelli, la statua di \"San Nicola\", donata dalla famiglia Clerici, i medaglioni del ciclo della \"Passione di Cristo\", il quadro avente come soggetto la \"Vergine Immacolata\", eseguito nel XVII secolo da una bottega lombarda, i sette medaglioni ritraenti i \"Dolori della Vergine Maria\", dipinti nel XVIII secolo, e la tela che rappresenta l\"'Angelo Custode\"."}
{"id": "8866967", "revid": "119145125", "url": "https://it.wikipedia.org/wiki?curid=8866967", "title": "Nord-S\u00fcd-Bahn", "text": "Con Nord-S\u00fcd-Bahn (letteralmente: \"ferrovia nord-sud\") si pu\u00f2 indicare:"}
{"id": "8866969", "revid": "478814", "url": "https://it.wikipedia.org/wiki?curid=8866969", "title": "Dubai Tennis Championships 2021 - Singolare femminile", "text": "Simona Halep era la detentrice del torneo, ma si \u00e8 ritirata prima del torneo a causa di un infortunio.\nIn finale Garbi\u00f1e Muguruza ha sconfitto Barbora Krej\u010d\u00edkov\u00e1 con il punteggio di 7-66, 6-3.\nTeste di serie.\nLe prime otto teste di serie hanno ricevuto un bye per il secondo turno."}
{"id": "8866976", "revid": "228587", "url": "https://it.wikipedia.org/wiki?curid=8866976", "title": "Medaglia della Croce Rossa (Montenegro)", "text": "La Medaglia della Croce Rossa, fu una medaglia commemorativa concessa dal Regno del Montenegro per commemorare i meriti di quanti avessero preso parte alle guerre balcaniche prestando assistenza nelle file della Croce Rossa monenegrina.\nStoria.\nLa medaglia venne istituita nel 1913 da re Nicola I del Montenegro per premiare quanti avessero avuto un ruolo attivo nell'assistenza dei feriti al fronte delle guerre balcaniche e si fossero distinti a favore della Croce Rossa nazionale. La medaglia venne pensata come grado inferiore rispetto all'ordine della Croce Rossa del Montenegro. La medaglia venne coniata nell'identica forma della medaglia della Croce Rossa concessa dal Regno di Serbia nella medesima occasione, variando solo lo stemma sul retro."}
{"id": "8866978", "revid": "119134603", "url": "https://it.wikipedia.org/wiki?curid=8866978", "title": "Medaglia di Liyakat", "text": "La medaglia di Liyakat (in turco: \"Liyakat Madalyasi\", in italiano: \"medaglia di merito\") \u00e8 una decorazione militare dell'Impero Ottomano.\nStoria.\nLa medaglia venne istituita nel 1890 dal sultano Abdul-Hamid II principalmente come decorazione di merito militare e venne largamente concessa nell'ambito della prima guerra mondiale. La medaglia poteva essere concessa anche a civili per meriti nei confronti della societ\u00e0. Dal 1905 venne concessa anche alle donne per opere caritatevoli e altri meriti civili. \nThe medal measured 25 mm in diameter came in both gold and silver classes. It was suspended from a red ribbon with narrow green side stripes. During World War I a clasp of two crossed swords was attached to the ribbon with the date AH 1333 (1915) inscribed upon them."}
{"id": "8866984", "revid": "6923", "url": "https://it.wikipedia.org/wiki?curid=8866984", "title": "Volkswagen Golf III", "text": "La Volkswagen Golf III, ovvero la Golf di terza serie, \u00e8 un'autovettura prodotta dalla casa automobilistica tedesca Volkswagen dal 1991 al 1999.\nProfilo e contesto.\nIl 1991 vide l'esordio europeo della terza serie della Golf, accolto con un immediato successo di pubblico e di critica, al punto da riuscire a guadagnare l'ambito premio di Auto dell'anno nel 1992.\nL'estetica venne nuovamente aggiornata ai canoni dell'epoca, con una modifica evidente nel frontale, molto pi\u00f9 arrotondato e fornito non pi\u00f9 di fari rotondi singoli, ma di una coppia di fari racchiusi in un guscio oblungo.\nLa Golf 3\u00aa serie venne prodotta anche con motore 1.9 Diesel da 64 CV nello speciale allestimento \"Ecomatic\", e questa versione fu una delle prime vetture a impiegare il sistema start e stop: premendo il pedale del freno nelle soste, il motore si spegneva, per poi riaccendersi rilasciando il pedale, e ci\u00f2 consentiva di risparmiare carburante e di ridurre l'inquinamento, sebbene a scapito, sul lungo periodo, della durata dei componenti del sistema d'avviamento, in particolare della batteria, per la quale era consigliabile l'installazione di una versione GMA.\nSempre per quanto riguarda i propulsori a gasolio, su questa serie esordirono i motori 1.9 TDI, in una versione chiamata appunto GT TDI, da 90 CV (prima) e 110 CV (dopo), abbinati agli allestimenti GT e GT Special.\nNella terza serie fu confermato l'allestimento Syncro abbinato a varie motorizzazioni. Complice la nuova linea estetica accolse anche il favore dei ceti medio alti residenti nelle localit\u00e0 di collina e montagna che l'adottarono talvolta come seconda auto.\nNel 1993 ci fu la riedizione della Cabriolet. And\u00f2 a sostituire la versione cabrio della prima serie, prodotta ininterrottamente dal 1979 fino a quel momento perch\u00e9, tra le tante versioni in cui fu realizzata la seconda serie, non ce ne fu mai una scoperta. Venne avviata anche la produzione della versione familiare, denominata, come da tradizione, \"Variant\".\nDurante gli anni novanta la Volkswagen sponsorizz\u00f2 anche tourn\u00e9e internazionali di artisti di primaria importanza e per ampliare l'impatto pubblicitario mise sul mercato degli allestimenti speciali dedicati: la Golf Pink Floyd Edition (1994), la Golf Rolling Stones Edition (1995) e la Golf Bon Jovi Edition (1996).\nNel 1996 venne prodotta la Golf arlecchino (harlequin) su base GL, caratterizzata da 4 diverse colorazioni dei vari componenti la carrozzeria, in combinazioni comunque differenti da modello a modello, dotata di sedili sportivi in tessuto e cerchioni diversi da quelli di serie. Inizialmente presentata solo per gli show automobilistici internazionali, visto l'alto gradimento del pubblico ne vennero poi prodotti 60 modelli, Mentre in Europa era su richiesta, nel mercato nordamericano ne vennero prodotte 264.\nDal 1992 al 1997 venne prodotta la versione Movie di gamma intermedia tra gli allestimenti GL, furono commercializzate rare versioni di GT e GTI spogliate dei normali segni distintivi della serie sportiva (fregi GT e GTI rossi sulla calandra e sul portellone posteriore e rifiniture delle porte posteriori) ma dotate del medesimo telaio e motore. Le movie con piattaforma sport sono riconoscibili dalla motorizzazione marchiata AFT per il 1.6 8V e ABA, ADY e AGT per il GTI; piccolo spoiler e cerchi 15\" BBS Le Mans erano optional mentre era di serie per la versione il doppio airbag, interni con finiture verde chiaro, adesivi Movie sui fianchi e sui montanti posteriori e fendinebbia.\nNel 1996, in occasione dei 20 anni della GTI, fu lanciata la Golf GTI 20 years Edition, con un motore da 2000\u00a0cm\u00b3 a 16 valvole da 150\u00a0CV, dotata di airbag e ABS.\nAl top di gamma, tra il 1992 e il 1996, c'era la Golf VR6, dotata del motore VR6 da 2800\u00a0cm\u00b3 e 174\u00a0CV, che era in produzione anche in versione syncro con 2900\u00a0cm\u00b3, 4WD e 190 CV."}
{"id": "8866986", "revid": "124418231", "url": "https://it.wikipedia.org/wiki?curid=8866986", "title": "Volkswagen Golf II", "text": "La Volkswagen Golf II, ovvero la Golf di seconda serie, \u00e8 un'autovettura prodotta dalla casa automobilistica tedesca Volkswagen dal 1983 al 1992.\nProfilo e contesto.\nLa prima versione della Golf II nasceva, come la precedente, con motore anteriore trasversale a 4 cilindri in linea, trazione anteriore, cambio anteriore trasversale a 4 marce, poi disponibile anche nella versione \"Formel E\", destinata al solo mercato tedesco. Le versioni Formel E erano equipaggiate di cambi a 4 o 5 marce (denominati \"3+E\" o \"4+E\") aventi il rapporto pi\u00f9 alto particolarmente demoltiplicato per risparmiare carburante, indicatore di consumo (funzionante con la quarta) e di cambio marcia (spia luminosa che indica quando cambiare marcia): tali versioni richiedevano per\u00f2 benzina con almeno 98 ottani.\nUna importante innovazione riguardante i motori, fu rappresentata dall'adozione delle punterie idrauliche, che mantenendo costante il valore del gioco valvole, permetteva di semplificare la manutenzione, affrancando l'utente dal controllo periodico dello stesso.\nLa grande novit\u00e0, almeno per la famosa compatta di casa Volkswagen, \u00e8 che con la seconda serie fu reso disponibile il modello denominato \"Syncro\", ossia la versione a quattro ruote motrici (visto che proprio in quegli anni si diffuse con prepotenza questo tipo di trazione). La vettura era disponibile con 3 o 5 porte. La prima versione della Golf II era riconoscibile dai paraurti \"sottili\", dai deflettori fissi delle portiere anteriori, dagli specchietti anteriori uguali a quelli del Golf I e dalla scritta \"Volkswagen\" sulla parte sinistra della coda (dettaglio presente anche negli altri modelli VW contemporanei). Altra novit\u00e0 era che a richiesta veniva fornito il climatizzatore. Nel 1984 fece il suo ritorno, con la seconda serie, la Golf GTI (con motore 1800 8 valvole) disponibile anche nella versione catalizzata (con meno cavalli). Nel 1985 la GTI sub\u00ec un lieve restyling: venne dotata della mascherina con doppio faro e con il terminale di scarico a doppia canna. Nel 1986 venne introdotto il motore 16 valvole twin cam, con sistema d'iniezione Bosch K-Jetronic con iniettore meccanico (disponibile anche nella versione catalizzata). Le motorizzazioni disponibili (per il mercato italiano) erano le seguenti:\nMotori a iniezione meccanica.\nA iniezione erano disponibili anche le motorizzazioni 1600 GTI (dati inalterati con coppia massima 137 N\u00b7m a 3500 giri/min) e 1300 (dati inalterati con coppia massima di 99 N\u00b7m a 3200 giri/min).\nMotori Diesel.\nA partire dal novembre del 1987, la Golf GTI 8V venne equipaggiata con il sistema di iniezione completamente elettronico Bosch Digifant (al posto della K-Jetronic che invece continu\u00f2 a essere utilizzata sulla versione 16V).\nRestyling 1987-1989.\nNell'estate del 1987 fu effettuato un restyling, che apport\u00f2 modifiche soprattutto di carattere estetico: vennero tolti i deflettori fissi sulle portiere anteriori, vennero cambiati gli specchietti anteriori, sistemati sull'angolo anteriore della portiera, venne eliminata la scritta \"Volkswagen\" sul posteriore, sostituita dal simbolo cromato della casa sistemato al centro della parte posteriore, tra il paraurti e il portellone.\nFra il 1988 e il 1989, prima di un altro lieve restyling, vennero presentati degli allestimenti speciali: \"Function\" e \"Madison\" (solo benzina), \"Manhattan\", \"Memphis\", \"Champ\" (tutte 1600 con 54\u00a0kW, disponibili anche in versione Diesel) e la \"GTI Special\" con cerchi BBS a nido d'ape e strumentazione digitale.\nAl classico modello sportivo GTI ne vennero accostati altri due molto pi\u00f9 spinti (distinguibili dalla scritta rossa G60 sulla mascherina anteriore e sulla parte destra della coda): la Golf G60 e la Golf G60 Rallye (1989) che per il mercato italiano costava la bellezza di 40 257 000 Lire. Entrambe erano spinte dal classico 4 cilindri 1800 sovralimentato con compressore volumetrico G60 (questo nome deriva dal fatto che il compressore aveva la forma di una G stilizzata e la massima larghezza della camera interna era di 60\u00a0mm) che permetteva alla berlina a due volumi tedesca di raggiungere una potenza massima di 118\u00a0kW (160 CV). La versione Rallye G60 aveva inoltre la trazione integrale Syncro. Essa era distinguibile dalla Golf G60, e in generale da tutti gli altri modelli, dalla mascherina frontale con proiettori rettangolari (al posto dei classici proiettori circolari) e dalle fiancate anteriori e posteriori sporgenti, simili a quelle della Lancia Delta Integrale 16 valvole, uscita proprio nel 1989, che era quasi certamente la principale concorrente della Golf Rallye G60.\nPer quanto riguarda il 1989, la Volkswagen Motorsport cre\u00f2 un'edizione limitata del Modello G60 (solo 70 esemplari): la G60 Limited Edition. La carrozzeria era quella della 5 porte Syncro (4 ruote motrici con pneumatici 205/50 R15 su cerchi BBS 6J x 15) con l'estetica delle Golf pre-restyling 1990, con paraurti \"fini\"; la caratteristica che la distingueva da un G60 \"normale\" era la mascherina con due fari con bordo celeste e la targhetta \"Volkswagen Motorsport\" nella parte superiore sinistra della calandra. Gli interni erano in pelle nera (sia i sedili sia i pannelli delle porte). Il motore era il classico 1800 16v con compressore G60 che erogava la bellezza di 210 CV a 6500 giri/min con una coppia massima di 247 Nm; la trazione come gi\u00e0 detto era integrale (Syncro). La limited edition accelerava da 0 a 100\u00a0km/h in 7,2 secondi e la velocit\u00e0 massima era di 227\u00a0km/h.\nPer quanto riguarda le motorizzazioni, la versione 1050 venne tolta dal mercato italiano, e vennero introdotti nuovi motori catalizzati.\nRestyling 1989-1992.\nNell'agosto del 1989 venne introdotta l'ultima versione rinnovata della Golf seconda serie. Venne eliminata la Golf D, sostituita dalla Golf GL Diesel. Gli allestimenti disponibili vedevano nella Golf CL la versione base mentre al top della gamma la Golf Rally G60. \nUno dei modelli pi\u00f9 importanti per il 1990 fu sicuramente la Golf GTD, che adott\u00f2 per la prima volta l'intercooler disponendo in questo modo di una potenza di 80 CV a 4500 giri/min, maggiore rispetto alla versione precedente. I miglioramenti estetici furono minimi e riguardarono i paraurti anteriore e posteriore, molto pi\u00f9 massicci (con l'aggiunta dei fari fendinebbia \"incastonati\" nella carenatura e una modifica alle frecce anteriori che avevano una sola vite e un incastro al posto delle due viti del modello precedente) con una carenatura in plastica nella parte inferiore, in tinta con la carrozzeria. Per la versione GTI erano disponibili, a richiesta, senza sovrapprezzo, il servosterzo e la strumentazione analogica (vista la non completa soddisfazione dei clienti nei confronti di quella digitale).\nTutto ci\u00f2 dava alla Golf un tono pi\u00f9 moderno, pi\u00f9 anni novanta, che le avrebbe consentito di resistere sul mercato per un altro paio d'anni, in attesa della nuova serie, di cui incominciarono a circolare dei prototipi gi\u00e0 nel 1989. In questo modo la compatta tedesca poteva essere in grado di competere con le dirette rivali (ben pi\u00f9 recenti): la Fiat Tipo, l'Alfa Romeo 33, rinnovata nell'autunno dello stesso anno, la Renault 19, la Rover serie 200 (anch'essa fresca di rinnovamento) e la Ford Escort, di cui nel 1990 uscir\u00e0 la quarta serie, completamente nuova.\nGolf Country (1990-1991).\nLa grande novit\u00e0 fu per\u00f2 il lancio, nel gennaio 1990, di un modello del tutto inedito: la \"Golf Country\".\nEra equipaggiata con il motore 1800 a iniezione da 98\u00a0CV e dotata di trazione integrale Syncro, assetto rialzato, piastra paracolpi sotto al motore, mascherina paracolpi anteriore con fari di profondit\u00e0 e fendinebbia, ruota di scorta esterna sistemata sul portellone posteriore, caratteristiche che facevano della Golf Country quasi un fuoristrada (o un'antenata delle moderne SUV). Fu prodotta per un arco di tempo molto breve, fino al dicembre 1991.\nLa carrozzeria italiana Biagini ne produsse una versione cabriolet denominata Biagini Passo, la Passo utilizzava la scocca della Golf Mk1 Cabriolet montata sulla base della Golf Country."}
{"id": "8866987", "revid": "247222", "url": "https://it.wikipedia.org/wiki?curid=8866987", "title": "Regina (singolo)", "text": ""}
{"id": "8866989", "revid": "1082210", "url": "https://it.wikipedia.org/wiki?curid=8866989", "title": "Malattia di Sutton", "text": ""}
{"id": "8867009", "revid": "228587", "url": "https://it.wikipedia.org/wiki?curid=8867009", "title": "Glendale, California", "text": ""}
{"id": "8867013", "revid": "439868", "url": "https://it.wikipedia.org/wiki?curid=8867013", "title": "Almagor", "text": ""}
{"id": "8867019", "revid": "1442080", "url": "https://it.wikipedia.org/wiki?curid=8867019", "title": "Stan Malinowski", "text": "Biografia.\nStan Malinowski nasce a Chicago nel 1936. Studia alla Loyola university e si laurea in ingegneria, psicologia e fotografia, i suoi Maestri sono Harry Callahan e Aaron Siskind. Il suo primo incarico importante lo ottiene da Playboy nel 1963, la collaborazione con la rivista di Hugh Hefner dura alcuni anni. All\u2019inizio degli anni 70 Malinowski passa alla rivista concorrente Penthouse. . Bob Guccione, l\u2019editore di Penthouse \u00e8 anche proprietario di Viva, una rivista di moda che ha come redattrice moda Anna Wintour. Malinowski ha modo di collaborare con la giovane Anna Wintour e dopo poco viene chiamato a Vogue America da Rochelle Udell e Alexander Liberman. Lo stile di Malinowski, gioioso e spontaneo, e la sua abilit\u00e0 di rendere luminosi i toni della pelle con un sapiente mix tra luce flash e luce naturale, rendono facile il passaggio dal glamour all\u2019alta moda. Nel corso dei successivi 20 anni Malinowski lavora per molte fra le pi\u00f9 importanti riviste di moda, tra cui le edizioni internazionali di Vogue, Harper\u2019s Bazaar America e le edizioni francesi ed Italiane di Bazaar, queste ultime in collaborazione con la caporedattrice Lizzette Kattan. Malinowski fotografa tutte le pi\u00f9 famose modelle degli anni \u201870 ed \u201980: Iman, Janice Dickinson, Kelly Le Brock, Andie MacDowell, Christie Brinkley e Cindy Crawford . \u00c9 Stan Malinowski insieme a Francesco Scavullo e Chris von Wangenheim a fare di Gia Carangi una delle prime star models. L\u2019ultimo servizio fotografico di moda scattato da Malinowsky \u00e8 del 2011, attualmente Stan vive a Chicago con i suoi cani."}
{"id": "8867023", "revid": "762947", "url": "https://it.wikipedia.org/wiki?curid=8867023", "title": "Xerse", "text": ""}
{"id": "8867033", "revid": "1745361", "url": "https://it.wikipedia.org/wiki?curid=8867033", "title": "Mazar", "text": ""}
{"id": "8867035", "revid": "199745", "url": "https://it.wikipedia.org/wiki?curid=8867035", "title": "Carthamus Group", "text": ""}
{"id": "8867038", "revid": "1288208", "url": "https://it.wikipedia.org/wiki?curid=8867038", "title": "Angelo Trimarco", "text": "Biografia.\nAngelo Trimarco, critico e teorico dell'arte, \u00e8 professore emerito di Storia della critica d'arte. Dopo aver conseguito la laurea nel 1966 in Filosofia all'Universit\u00e0 degli Studi di Napoli \"Federico II\" con una tesi in estetica, inizia a collaborare con Filiberto Menna, allora docente all'Universit\u00e0 di Salerno. La proposta critica di Menna rappresenta un dichiarato riferimento nel percorso di ricerca di Trimarco, particolarmente attento ad analizzare il sistema dell\u2019arte della modernit\u00e0 e dei suoi pi\u00f9 recenti mutamenti. Dal 1971 al 2011 Trimarco insegna Storia della critica d\u2019arte all\u2019Universit\u00e0 di Salerno dove dal 1993 al 2002 \u00e8 Preside della Facolt\u00e0 di Lettere e Filosofia. Accanto all\u2019impegno accademico, Trimarco ha mantenuta viva la sua partecipazione al dibattito che ha accompagnato, dagli anni \u201960 del secolo scorso ad oggi, gli itinerari dell'arte e della critica pubblicando numerose monografie, saggi e cataloghi e curando mostre. Giornalista pubblicista scrive dagli anni Sessanta su quotidiani e riviste specializzate e nel 1979 \u00e8 stato condirettore dell\u2019emittente televisiva salernitana Telecolore. Particolarmente significativa la collaborazione, iniziata nel 1965 e ancora attiva, con il quotidiano \"Il Mattino\": per questo giornale ha seguito per molti anni la vivace scena espositiva napoletana, come documentano gli articoli raccolti nel volume Napoli ad arte. Nel 1986 \u00e8 stato commissario alla Quadriennale Nazionale d\u2019Arte e, nel 1993, alla Biennale arti visive di Venezia. \u00c8 stato dal 2006 al 2016 Presidente della Fondazione Filiberto Menna di Salerno. Ha diretto diverse collane di arte e di critica d'arte tra cui \"Scenari dell'arte\" per Guerini editore e con Stefania Zuliani \"Il sistema dell'arte\" per le Edizioni la Citt\u00e0 del Sole. \u00c8 socio fondatore della SISCA, Societ\u00e0 italiana di Storia della Critica d\u2019Arte. I suoi scritti sono tradotti nelle principali lingue europee. Fin dagli anni Settanta la riflessione critica di Angelo Trimarco si \u00e8 contraddistinta per il rigore teorico e per l\u2019attenzione al contributo che la psicoanalisi e il pensiero filosofico possono offrire nell\u2019interpretazione dell\u2019opera d\u2019arte, del suo valore linguistico e della sua funzione nel contesto sociale. Particolarmente vicino alle esperienze dell\u2019arte concettuale e alle questioni che riguardano l\u2019arte pubblica e il rapporto tra fra l\u2019arte e l\u2019abitare, Trimarco, che alla nozione di opera d\u2019arte totale (\"Gesamtkunstwerk\") ha dedicato un importante volume, negli anni del suo insegnamento ha formato generazioni di studiosi e curatori tra i quali Stefania Zuliani, Antonello Tolve, Eugenio Viola, Maria Giovanna Mancini e Maria De Vivo."}
{"id": "8867044", "revid": "62748", "url": "https://it.wikipedia.org/wiki?curid=8867044", "title": "Agostino Bossi", "text": "Lavor\u00f2 principalmente nel Principato vescovile di Bamberga e qui fu insignito del titolo di stuccatore di corte nel 1771.\nBiografia.\nNato nell'agosto del 1740 a Porto Ceresio, sul Lago di Lugano, proveniva da una famiglia di stuccatori che annover\u00f2 diversi membri ben noti. Il lavoro di suo padre, Natale Bossi, non \u00e8 per\u00f2 chiaro. La madre di Agostino, Clara Bossi, ebbe diversi figli, ma non tutti raggiunsero l'et\u00e0 adulta. All'et\u00e0 di 15 anni fu inviato, attraverso le Alpi, a W\u00fcrzburg, nel 1755, con il fratello maggiore Materno, per imparare il mestiere di stuccatore.\nA W\u00fcrzburg, lo zio di entrambi, Antonio Bossi, era gi\u00e0 al servizio del principe-vescovo. Dopo aver completato il suo apprendistato, Agostino inizi\u00f2 un viaggio di sei anni come operaio e vagabondo, ma le fasi di questo viaggio non sono menzionate nelle fonti. Potrebbe aver accompagnato suo fratello maggiore a Stoccarda per lavorare per un altro fratello, Lodovico. \nNel 1771 fece domanda, al principe-vescovo, per ottenere il titolo di stuccatore di corte a Bamberga. All'inizio venne solo nominalmente impiegato con questo titolo e solo nel 1772 ricevette i suoi primi ordini dal vescovo Adam Friedrich von Seinsheim. Avrebbe dovuto stuccare la residenza di recente costruita e per questo motivo viveva nella vecchia corte accanto al Duomo di Bamberga. Nello stesso periodo, inizi\u00f2 a lavorare al Castello di Seehof, vicino al villaggio di Memmelsdorf.\nTuttavia, Agostino non guadagn\u00f2 molto come stuccatore di corte dei vescovi di Bamberga e probabilmente non apr\u00ec mai una sua bottega, ma lavor\u00f2 sempre a stretto contatto con il fratello maggiore Materno. Agostino era probabilmente una parte importante della bottega, ma non riusc\u00ec mai a raggiungere suo fratello. Nel 1775 entrambi sono citati nella realizzazione degli stucchi del castello di Seehof, e nel 1786 Agostino era registrato a Gauk\u00f6nigshofen.\nIn un momento sconosciuto, spos\u00f2 Agnes Zehr, la figlia di un locandiere di Dettelbach e si stabil\u00ec nella citt\u00e0 di W\u00fcrzburg. Agnes gli diede un totale di otto figli, ma solo tre, due figlie e un figlio, raggiunsero l'et\u00e0 adulta. Agostino lavor\u00f2 con suo fratello almeno fino al 1796 e mor\u00ec il 9 dicembre 1799 nella sua casa di Dettelbach.\nOpere (selezione).\nPoich\u00e9 la maggior parte delle opere di Agostino Bossi non sono state firmate, la classificazione si basa solo su fonti archivistiche. L'attribuzione \u00e8 resa ancora pi\u00f9 difficile dal fatto che la bottega era composta anche dal fratello maggiore Materno oltre che da Agostino e dai suoi collaboratori."}
{"id": "8867045", "revid": "2116773", "url": "https://it.wikipedia.org/wiki?curid=8867045", "title": "NBA All-Star Weekend 2021", "text": "L'NBA All-Star Weekend 2021 si \u00e8 tenuto alla Philips Arena, casa degli Atlanta Hawks, l\u20198 Marzo 2021. Questa \u00e8 stata la quinta volta in cui gli Atlanta Hawks hanno ospitato un All-Star Game, le altre quattro sono state nel 1962, nel 1965, 1978 e nel 2003\nLa manifestazione \u00e8 stata svolta in una sola giornata a causa dei protocolli del Covid-19 e a causa di esso ci sono state diverse assenze. Per la quarta volta, il formato dell'All-Star Game non \u00e8 stato basato su Est contro Ovest."}
{"id": "8867060", "revid": "439868", "url": "https://it.wikipedia.org/wiki?curid=8867060", "title": "Almazan (disambigua)", "text": ""}
{"id": "8867066", "revid": "1632387", "url": "https://it.wikipedia.org/wiki?curid=8867066", "title": "Fran marder", "text": "Fran marder \u00e8 il primo album in studio della one man band Arckanum, pubblicato il 1995 dalla Necropolis Records. "}
{"id": "8867068", "revid": "392684", "url": "https://it.wikipedia.org/wiki?curid=8867068", "title": "WineTv", "text": "Wine tv \u00e8 un canale televisivo tematico italiano sul vino dedicato agli operatori del settore enologico e agli appassionati.\nIl canale satellitare \u00e8 visibile su Sky, sul canale 815."}
{"id": "8867072", "revid": "439868", "url": "https://it.wikipedia.org/wiki?curid=8867072", "title": "Alpen (disambigua)", "text": ""}
{"id": "8867073", "revid": "1924342", "url": "https://it.wikipedia.org/wiki?curid=8867073", "title": "Adrenalina (Senhit)", "text": "Adrenalina \u00e8 un singolo della cantante italiana Senhit, pubblicato l'8 marzo 2021 su etichetta discografica Panini.\nIl brano \u00e8 stato selezionato per rappresentare San Marino all'Eurovision Song Contest 2021.\nDescrizione.\nSenhit era stata inizialmente selezionata per rappresentare San Marino all'Eurovision Song Contest 2020 con la canzone \"Freaky!\", prima della cancellazione dell'evento. A maggio 2020 l'emittente radiotelevisiva San Marino RTV l'ha riselezionata internamente per l'edizione successiva. \"Adrenalina\", che vede la partecipazione non accreditata del rapper statunitense Flo Rida, \u00e8 stato selezionato come brano sammarinese per l'Eurovision Song Contest 2021 ed \u00e8 stato confermato il 7 marzo 2021 in concomitanza con il suo video musicale; la sua pubblicazione commerciale sulle piattaforme digitali \u00e8 avvenuta il giorno seguente.\nNel maggio 2021, dopo essersi qualificati dalla seconda semifinale, Senhit e Flo Rida si sono esibiti nella finale eurovisiva a Rotterdam, dove si sono piazzati al 22\u00ba posto su 26 partecipanti con 50 punti totalizzati."}
{"id": "8867075", "revid": "83531", "url": "https://it.wikipedia.org/wiki?curid=8867075", "title": "Traduzione eucariotica", "text": "La traduzione eucariotica \u00e8 il processo biologico attraverso il quale l'RNA messaggero viene tradotto in proteine negli eucarioti. \u00c8 composto da quattro fasi: inizio, allungamento, terminazione e riciclo. La traduzione \u00e8 sinonimo perfetto di sintesi proteica."}
{"id": "8867079", "revid": "913245", "url": "https://it.wikipedia.org/wiki?curid=8867079", "title": "Campionati europei di atletica leggera indoor 2021 - 800 metri piani maschili", "text": "La gara degli 800 metri piani maschili ai campionati europei di atletica leggera indoor di Toru\u0144 2021 si \u00e8 svolta il 5, 6 e 7 marzo 2021 presso l'Arena Toru\u0144.\nRisultati.\nBatterie.\nQualificazione: I primi tre di ogni batteria (Q) avanzano alle semifinali\nSemifinali.\nQualificazione: I primi due di ogni semifinale (Q) avanzano alla finale"}
{"id": "8867080", "revid": "755885", "url": "https://it.wikipedia.org/wiki?curid=8867080", "title": "More Bounce to the Ounce", "text": "More Bounce to the Ounce \u00e8 un singolo dei Zapp del 1980 estratto dal loro primo album \"Zapp\".\nIl singolo.\n\"More Bounce to the Ounce\" venne scritta, arrangiata, composta e prodotta da Roger Troutman, e raggiunse il numero 86 della Billboard Hot 100 nel 1980. Il titolo della canzone venne ripreso da una campagna pubblicitaria della Pepsi-Cola degli anni 1950."}
{"id": "8867090", "revid": "110157", "url": "https://it.wikipedia.org/wiki?curid=8867090", "title": "Kreppa", "text": "Il Kreppa \u00e8 un fiume di origine glaciale che scorre nella regione degli Altopiani d'Islanda.\nDescrizione.\nIl fiume si origina dal versante settentrionale del ghiacciaio Vatnaj\u00f6kull, in prossimit\u00e0 del Br\u00faarj\u00f6kull, e ha una lunghezza complessiva di 60 km. A est di Hvannalindir, il Kreppa scorre attraverso un'ampia e profonda valle e va poi a sfociare come affluente di destra nel J\u00f6kuls\u00e1 \u00e1 Fj\u00f6llum.\nAccesso.\nPer accedere al Kreppa, occorre la seguire la strada F910 Austurlei\u00f0, asfaltata solo nel primo tratto, che si prende in prossimit\u00e0 del vulcano Her\u00f0ubrei\u00f0, a nord dell'Upptyppingar. La corrente del fiume \u00e8 molto forte, pertanto \u00e8 molto difficile da guadare e per attraversarlo \u00e8 meglio utilizzare i ponti."}
{"id": "8867115", "revid": "36426", "url": "https://it.wikipedia.org/wiki?curid=8867115", "title": "Lodovico Guenzi", "text": ""}
{"id": "8867131", "revid": "1442080", "url": "https://it.wikipedia.org/wiki?curid=8867131", "title": "Gwen Guthrie", "text": "Biografia.\nGwen Guthrie ha avviato la sua carriera musicale a inizio anni 70 come membro di gruppi come gli Ebonettes e i Matchmakers. Dopo essere stata soprannominata \"regina del Paradise Garage\", nel 1986 \u00e8 stata pubblicata la sua pi\u00f9 grande hit, \"Ain't Nothin' Goin' On but the Rent\", che ha raggiunto la vetta della Hot Dance Club Play e della classifica neozelandese, la 42\u00aa posizione della Billboard Hot 100, la 5\u00aa nella graduatoria britannica e la 6\u00aa in quella irlandese. La canzone \u00e8 contenuta nel suo quarto album \"Good to Go Lover\", entrato nella Billboard 200 alla numero 89. Successivamente ha realizzato una cover di \"(They Long to Be) Close to You\", la quale si \u00e8 spinta fino al 25\u00ba posto nel Regno Unito.\nLa cantante \u00e8 morta il 3 febbraio 1999 all'et\u00e0 di 48 anni."}
{"id": "8867132", "revid": "287204", "url": "https://it.wikipedia.org/wiki?curid=8867132", "title": "Kostogher", "text": "Kostogher \u00e8 il secondo album in studio della one man band Arckanum, pubblicato il 1997 dalla Necropolis Records. "}
{"id": "8867139", "revid": "628767", "url": "https://it.wikipedia.org/wiki?curid=8867139", "title": "K\u00f6r\u00f6sszeg", "text": ""}
{"id": "8867143", "revid": "287204", "url": "https://it.wikipedia.org/wiki?curid=8867143", "title": "Paul Clairmont", "text": "Biografia.\nPaul Clairmont studi\u00f2 medicina all'Universit\u00e0 di Vienna e si un\u00ec al Corpo Symposion nel 1894. Consegu\u00ec il dottorato nel 1898 e divenne assistente presso l'Istituto terapeutico sierologico. Avvi\u00f2 la sua formazione chirurgica nel 1900 come medico volontario con Anton Eiselsberg a K\u00f6nigsberg, professore con il quale si rec\u00f2 a Vienna nel 1903 come primo assistente. Nel 1908 fu abilitato e nel 1911 divenne professore titolare. Dal 1912 fu medico primario del 2\u00ba reparto di chirurgia al Rudolf-Spital di Vienna e prese parte alle guerre balcaniche. \nNel 1918 succedette a Ferdinand Sauerbruch alla cattedra di chirurgia dell'Universit\u00e0 di Zurigo. Nel 1941 divenne professore emerito e gli successe Alfred Brunner. Era \"un insegnante incantevole a cui si devono preziose innovazioni nell'insegnamento pratico a Zurigo\". Scientificamente si dedic\u00f2 soprattutto alla chirurgia addominale, alla medicina trasfusionale, alla tubercolosi e alla diagnostica a raggi X. \u00c8 sepolto nel cimitero di Enzenb\u00fchl.\nSuo figlio fu l'archeologo Christoph W. Clairmont.\nOnorificenze.\nAssegnazione di decorazioni, ordinate secondo le informazioni del Manuale di Corte e di Stato della Monarchia austro-ungarica del 1918."}
{"id": "8867151", "revid": "46291", "url": "https://it.wikipedia.org/wiki?curid=8867151", "title": "Crocodilium", "text": "Crocodilium \u00e8 un genere di piante angiosperme dicotiledoni della famiglia delle Asteraceae. \"Crocodilium\" \u00e8 anche l'unico genere del gruppo tassonomico informale Crocodilium Group. Il nome del genere a volte compare nella scrittura \"Crocodylium\".\nDescrizione.\nLe specie di questo genere sono piante erbacee annuali o perenni.\nLe foglie lungo il caule sono disposte in modo alterno, hanno una lamina pennatosetta uncinata; spesso hanno una consistenza carnosa e una superficie ghiandolosa.\nLe infiorescenze si compongono di capolini eterogami terminale e solitari. I capolini sono formati da un involucro a forma da ovale composto da brattee (o squame) all'interno del quale un ricettacolo fa da base ai fiori tutti tubulosi. Le brattee dell'involucro, disposte su pi\u00f9 serie in modo embricato, sono di vario tipo e sono provviste di larghe appendici scariose, intere o denato-fimbiate, a volte spinose. Il ricettacolo normalmente \u00e8 sericeo.\nI fiori sono tutti del tipo tubuloso. I fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori in genere sono ermafroditi e actinomorfi. Se i capolini sono eterogami allora sono presenti dei fiori tubolosi periferici larghi, radiati (zigomorfi) e sterili. Tutti i fiori sono ghiandolosi, specialmente nella zona del tubo.\nIl frutto \u00e8 un achenio con pappo. Gli acheni, con forme oblungo-obconiche e lateralmente compressi, sono densamente sericei con piccole areole laterali. Il pericarpo dell'achenio \u00e8 sclerificato; alla sommit\u00e0 l'achenio \u00e8 provvisto di una piastra dritta. Il pappo (deciduo o persistente) \u00e8 inserito in un anello parenchimatico sulla piastra apicale e in genere \u00e8 formato da due anelli di setole: quello esterno ha le setole pennate e lunghe; quello interno sono pi\u00f9 corte con setole lacerate all'apice.\nDistribuzione.\nLe specie di questo genere si trovano nel Mediterraneo orientale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nFilogenesi.\nLa classificazione della sottotrib\u00f9 rimane ancora problematica e piena di incertezze. Il genere di questa voce \u00e8 inserito nel gruppo tassonomico informale \"Crocodilium Group\" formato solamente dal genere di questa voce.\nNel genere \"Crocodilium\" \u00e8 incluso il genere \"Aegialophila\" , considerato sinonimo e da alcuni Autori anche una sezione del genere \"Centaurea\" (\"Centaurea\" sect. \"Aegialophila\"). Alcuni studi considerano il genere \"Crocodilium\" appartenente al gruppo \"Carthamus-Carduncellus\" (vedi cladogramma precedente), ma per il momento questa posizione non \u00e8 sufficientemente supportata. Per alcuni aspetti (il tipo di polline e la presenza alla periferia del capolino di fiori sterili) \"Crocodilium\" potrebbe essere intermedio tra \"Carduncellus\" e \"Centaurea\" subgen. \"Acrocentron\".\nIl numero cromosomico delle specie di questo genere \u00e8: 2n = 22.\nElenco delle specie.\nIl genere comprende le seguenti 3 specie:\nIn questo genere andrebbe inserita la specie \"Centaurea pumilio\" come \"Crocodilium pumilio\" e la specie \"Centaurea aegialophila\" come \"Crocodilium creticum\" .\nVoci correlate.\nGeneri di Asteraceae"}
{"id": "8867152", "revid": "1305772", "url": "https://it.wikipedia.org/wiki?curid=8867152", "title": "Jungle Boogie", "text": "Jungle Boogie \u00e8 un singolo del 1973 del gruppo funk statunitense Kool &amp; the Gang, estratto dall'album \"Wild and Peaceful\".\nHa raggiunto al suo massimo la quarta posizione nella classifica statunitense dei singoli, diventando inoltre molto popolare nelle discoteche. Occupa il dodicesimo posto nella classifica di \"Billboard\" dei brani pi\u00f9 ascoltati del 1974.\nLa maggioranza delle parti parlate nella canzone \u00e8 stata eseguita dal roadie della band Don Boyce. Una versione strumentale del brano con una parte di flauto sovraincisa e ulteriori strumenti a percussione, intitolata \"Jungle Jazz\", \u00e8 apparsa nell'album \"Spirit of the Boogie\". La canzone \u00e8 nota per \"l'urlo di Tarzan\" che si sente alla fine della canzone e per i grugniti, l'ansimare e lo scatting durante tutto il brano."}
{"id": "8867153", "revid": "199745", "url": "https://it.wikipedia.org/wiki?curid=8867153", "title": "Crocodilium Group", "text": ""}
{"id": "8867156", "revid": "287204", "url": "https://it.wikipedia.org/wiki?curid=8867156", "title": "Amzie Moore", "text": "Biografia.\nGiovent\u00f9.\nNato nel 1911 nella piantagione di Wilkin nella contea di Grenada, nel Mississippi, all'et\u00e0 di quattordici anni fu lasciato a se stesso dopo che i suoi genitori si separarono e suo padre lo abbandon\u00f2. Frequent\u00f2 fino al decimo grado la Stone Street High School di Greenwood, Mississippi.\nNel 1935 si trasfer\u00ec nella contea di Bolivar e trov\u00f2 lavoro come custode presso l'ufficio postale locale, considerato un lavoro di \"alto livello\" per un afroamericano del profondo sud negli anni della grande depressione. Essendo stato coinvolto in politica sin dalla giovane et\u00e0, divenne un membro del Black and Tan Party, un'organizzazione di repubblicani afroamericani. Sebbene fosse in grado di registrarsi per votare nel 1936, non fu in grado di votare alle primarie, il che determin\u00f2 pesantemente i risultati delle elezioni. Il movimento per la libert\u00e0, come si riteneva ai tempi, arriv\u00f2 nel Delta del Mississippi nel 1940 e Moore fu coinvolto in riunioni che iniziarono a redigere le richieste esplicite degli afroamericani.\nSeconda guerra mondiale.\nNel 1942, dopo essere stato arruolato durante la seconda guerra mondiale, come disse, \u201cNon sapevo davvero cosa fosse la segregazione prima di entrare nell'esercito. Era la prima volta che sapevo davvero quanto fosse malvagia la segregazione\u201d. Continu\u00f2 a sperimentare la segregazione sistematica in tutte le sue stazioni meridionali: persino a Calcutta c'erano ancora club maschili arruolati segregati: \u201cPerch\u00e9 stavamo litigando? Perch\u00e9 eravamo l\u00ec? Se stavamo combattendo per le quattro libert\u00e0 di cui avevano parlato Roosevelt e Churchill, allora certamente sentivamo che il soldato americano doveva essere libero per primo\". I giapponesi stavano capitalizzando il razzismo degli Stati Uniti e usavano attivamente la segregazione come punto per scoraggiare i soldati afroamericani. Ironia della sorte, il lavoro di Moore era quello di contrastare questa propaganda e incoraggiare i soldati afroamericani a svolgere un ruolo importante nella lotta contro le potenze dell'Asse. Una volta rientrato in patria, molti bianchi avevano assunto una \"guardia domestica\" per proteggersi dal ritorno dei veterani afroamericani. Un'indagine dell'FBI sui numerosi omicidi avvenuti port\u00f2 alla fine di questo particolare tipo di aggressione. Moore divenne pi\u00f9 arrabbiato e indignato per l'oppressione della sua razza e inizi\u00f2 a diventare pi\u00f9 attivo nella registrazione degli elettori in Mississippi.\nRegional Council of Negro Leadership.\nL'acquisto di propriet\u00e0, la costruzione di una casa e l'avvio di una stazione di servizio e di un ristorante, pur continuando a essere coinvolto negli affari locali, contribuirono a rendere Moore un leader nella comunit\u00e0. Nel 1951, il dottor T.R.M. Howard fond\u00f2 il Regional Council of Negro Leadership (RCNL) con la speranza che diventasse l'equivalente afroamericano del Consiglio dei Cittadini Bianchi del Delta. Volendo essere la voce unita degli afroamericani a Mound Bayou e nelle aree circostanti, l'RCNL guadagn\u00f2 rapidamente un'enorme popolarit\u00e0, convincendo la polizia di stato a non smettere di molestare i conducenti e inizi\u00f2 a incoraggiare le persone a registrarsi per votare. Alla loro prima riunione di massa parteciparono oltre tredicimila persone. Moore e alcuni altri leader dell'RCNL erano anche partecipanti attivi della NAACP, ma durante l'esistenza di entrambe le organizzazioni c'era sempre una tensione sottostante tra i punti di vista su come diffondere la libert\u00e0. La NAACP in genere voleva utilizzare misure legali per cambiare la cultura, con la RCNL concentrata maggiormente sulle questioni economiche che affliggevano coloro che vivevano nel Delta. Tuttavia collaborarono nella registrazione degli elettori, fortemente stimolate da Bob Moses che scelse Moore per guidare il progetto nel Delta.\nNAACP.\nNel 1955, in una riunione della NAACP a cui non era presente, la sezione di Cleveland nomin\u00f2 Moore presidente e per tutto l'anno successivo costru\u00ec ampiamente quella sezione rendendola la seconda pi\u00f9 grande dello stato. Divenne in seguito vicepresidente delle conferenze di stato della NAACP. Quando la Corte Suprema desegreg\u00f2 le scuole pubbliche, il Consiglio dei Cittadini Bianchi instill\u00f2 ancora pi\u00f9 paura nella comunit\u00e0 afroamericana. Ci furono molti omicidi in tutto lo stato di persone che si rifiutarono di disiscriversi dalle liste di voto e Moore, insieme a molti altri leader, ricevette numerose minacce di morte. Nel 1960 Moore convoc\u00f2 il Comitato di coordinamento non violento degli studenti per concentrare i propri sforzi di registrazione degli elettori nel Mississippi, dando finalmente il diritto di voto a migliaia di afroamericani del Mississippi."}
{"id": "8867158", "revid": "729019", "url": "https://it.wikipedia.org/wiki?curid=8867158", "title": "Hamilton H-45", "text": "L'Hamilton H-45, cos\u00ec come il similare Hamilton H-47, era un aereo a trasporto civile, monomotore, biposto e monoplano ad ala alta, entrambi prodotti dall'azienda aeronautica statunitense Hamilton Metalplane Company nei tardi anni venti del XX secolo.\nDi struttura interamente metallica e destinati a ricoprire i ruoli di aereo di linea passeggeri e aereo da trasporto (cargo), oltre ad essere utilizzati anche come aereo postale, i due modelli si differenziavano solamente per il propulsore adottato, in entrambi i casi di produzione Pratt &amp; Whitney e con la stessa configurazione, 9 cilindri radiali raffreddati ad aria, ma con l'H-45 motorizzato dal R-1340 Wasp da e l'H-47 dal pi\u00f9 prestazionale R-1690 Hornet da .\nL'Hornet dava un aumento di della velocit\u00e0 di crociera e un leggero (3%) aumento del carico utile per arrivare a .\nStoria del progetto.\nGli Hamilton H-45 e H-47 furono progettati dall'ingegnere John Ackerman. Si trattava di un'evoluzione del tipo di aereo a fusoliera ovale e ad ali alte interamente in metallo sviluppato in precedenza per la Hamilton Aero Manufacturing dal famoso pilota ed ingegnere James McDonnell. Le due versioni furono prodotte nella fabbrica di Milwaukee dall'azienda appartenente al pioniere dell'aeronautica Thomas Foster Hamilton (1894-1969).\nImpiego operativo.\nSia gli H-45 che gli H-47 vennero utilizzati dal 1928 per operare servizi di trasporto di passeggeri e posta aerea entro il territorio statunitense. La compagnia aerea Northwest Airways ne aveva in flotta almeno nove esemplari, introducendoli sulla rotta CAM 9 che collegava Chicago all'area metropolitana di Minneapolis-Saint Paul dal settembre 1928. Altre compagnie nazionali che adottarono questi modelli sia per trasporti passeggeri che merci, furono la Coastal Air Freight e la Condor Air Lines. La compagnia Wien Airways of Alaska ha utilizzato almeno un H-45 su una rotta da Fairbanks con direzione costa occidentale e fino a Point Barrow.\nDurante il 1930, la Isthmian Airways utilizz\u00f2 gli Hamilton in configurazione idrovolante a scarponi, per il loro servizio di collegamento tra l'Oceano Atlantico e il Pacifico, rispettivamente tra Crist\u00f3bal e Balboa, nella zona del canale di Panama. La compagnia aerea dichiar\u00f2 impudentemente il volo di 30 minuti come \"il servizio transcontinentale pi\u00f9 veloce del Nord America\".\nNell'agosto 1942 un H-47 (originariamente costruito come H-45) con marche civili panamensi fu acquisito dall'United States Army, l'esercito statunitense, e avviato a prove di valutazione per l'eventuale adozione per i propri reparti dell'Air Forces con la denominazione militare \"C-89\". Al termine delle prove di volo fu assegnato al Panama Air Depot, nel 1943 ridenominato \"UC-89\" e dopo un solo anno di servizio operativo ritenuto inadatto alle esigenze dello US Army, venendo radiato nell'agosto di quello stesso anno."}
{"id": "8867191", "revid": "1924342", "url": "https://it.wikipedia.org/wiki?curid=8867191", "title": "Love Is on My Side", "text": "Love Is on My Side \u00e8 un singolo del gruppo musicale portoghese The Black Mamba, pubblicato il 7 marzo 2021 su etichetta discografica Sony Music Entertainment Portugal.\nIl brano \u00e8 stato selezionato per rappresentare il Portogallo all'Eurovision Song Contest 2021.\nDescrizione.\nIl 20 gennaio 2021 The Black Mamba sono stati annunciati fra i venti partecipanti all'annuale Festival da Can\u00e7\u00e3o, evento musicale utilizzato come selezione del rappresentante eurovisivo portoghese. Il successivo 20 febbraio hanno presentato \"Love Is on My Side\" aprendo la prima semifinale del programma, dalla quale si sono qualificati per la finale del 6 marzo. Hanno vinto la competizione grazie al voto combinato delle giurie regionali e del pubblico, pur essendo arrivati secondi in entrambe le votazioni, e sono diventati di diritto i rappresentanti portoghesi all'Eurovision Song Contest 2021. \"Love Is on My Side\" si distingue per essere il primo brano eurovisivo portoghese in cinquantadue anni di partecipazione ad essere cantato interamente in lingua inglese. Nel maggio successivo, dopo essersi qualificati dalla seconda semifinale, The Black Mamba si sono esibiti nella finale eurovisiva a Rotterdam, dove si sono piazzati al 12\u00ba posto su 26 partecipanti con 153 punti totalizzati.\n\"Love Is on My Side\" era stata inizialmente pubblicata come traccia della compilation del Festival da Can\u00e7\u00e3o 2021, uscita il 26 febbraio 2021; in seguito alla vittoria al festival, il seguente 7 marzo \u00e8 stato reso disponibile come singolo sulle piattaforme digitali."}
{"id": "8867195", "revid": "1305772", "url": "https://it.wikipedia.org/wiki?curid=8867195", "title": "Brienza (disambigua)", "text": ""}
{"id": "8867200", "revid": "154893", "url": "https://it.wikipedia.org/wiki?curid=8867200", "title": "Atomic Dog (singolo)", "text": "Atomic Dog \u00e8 un singolo di George Clinton del 1982 estratto dal suo album \"Computer Games\".\nStoria.\nDurante la seconda met\u00e0 degli anni settanta, in seguito all'uscita di \"Mothership Connection\" (1975), i Parliament/Funkadelic di Clinton raggiunsero il loro apice commerciale e portarono a definizione il loro stile. Ci\u00f2 era anche evidente durante i loro esuberanti concerti, al termine dei quali veniva calata dall'alto con delle funi una grossa astronave. Tuttavia, l'aumentare del numero dei membri del collettivo musicale, i dissensi interni e alcune controversie legali portarono ad una crisi creativa. Clinton dichiar\u00f2 che la maggior parte delle liriche di \"Atomic Dog\" furono improvvisate durante il processo di registrazione. Il brano fu pubblicato come singolo nel mese di dicembre del 1982.\nAccoglienza.\nNonostante non fosse riuscita a piazzarsi nella Billboard Hot 100, \"Atomic Dog\" fu l'ultimo brano P-Funk a raggiungere il primo posto nella classifica statunitense dei singoli R&amp;B. La traccia venne campionata da diversi produttori di musica hip-hop ed \u00e8 oggi considerata un classico della musica nera. \nIl video musicale della canzone venne nominato a due Billboard Video Music Awards: uno per i migliori effetti speciali e un altro per la migliore direzione artistica. Tuttavia, perse contro i videoclip di \"Pressure\" di Billy Joel e \"Rockit\" di Herbie Hancock."}
{"id": "8867201", "revid": "1516087", "url": "https://it.wikipedia.org/wiki?curid=8867201", "title": "Oilinvest", "text": ""}
{"id": "8867209", "revid": "287204", "url": "https://it.wikipedia.org/wiki?curid=8867209", "title": "Ex convento di San Gottardo", "text": "Il convento e la chiesa di San Gottardo si trovava su via Sudorno in prossimit\u00e0 di porta Sant'Alessandro e raggiungibile dalla gradinata omonima, fondato nel 1337 e soppresso con l'occupazione napoleonica della fine del XVIII secolo.\nStoria.\nLa chiesa intitolata a san Gottardo \u00e8 citata nel lascito testamentario del 5 dicembre 1319 del cardinale Guglielmo Longhi sotto il nome di \"casa della Colombina\" con la presenza dei padri \"Gesuati della Colombino\", l'atto indica anche l'obbligo da parte dei frati della Colombina di versare ogni anno la domenica delle Palme una libra di cera. La prima pietra della chiesa fu posta da Giovanni da Assonica canonico generale di quella che era l'antica chiesa di San Vincenzo, e primo priore fu Ambroxius di Bernadegio nel 1336 con autorizzazione del vescovo Cipriano degli Alessandri.\nUn ulteriore documento che ne conferma la presenza nel XIV secolo con la descrizione che ne fece Donato Calvi nel suo \u201cEffemeride sacra profana di quanto di memorabile sia successo in Bergamo\u201d del 1676, riguarda la cerimonia di consacrazione dell'edificio di culto terminato nel 1371 grazie alle donazioni di un certo \"Pietro Bergonzi\" e consacrato il 10 maggio 1374 dal vescovo Lanfranco de Saliverti.\nL'informazione viene confermata dallo storico Giuseppe Ronchetti che nel suo Memorie Istoriche riporta:\nI frati presenti nel Quattrocento erano dell'ordine dei francescani minori.\nIl 4 luglio 1449 il consiglio cittadino chiese che Bergamo avesse un convento che ospitasse i nuovi monaci dell'ordine dei servi di Maria Santissima che era nato a Brescia nel 1433 e il 5 maggio 1450 il convento fu ceduto ai padri Serviti di Brescia, con obbligo di fare assistenza ai carcerati. \nIl nuovo priore con l'aiuto della comunit\u00e0 cittadina, intraprese un lavoro di ampliamento e miglioria di tutti i locali che prosegu\u00ec fino al 1520. L'importanza della presenza dell'ordine a livello territoriale \u00e8 documentata dalle frequenti incontri del capitolo, documentato quello del 1509 con la presenza di 50 rappresentanti di altrettanti conventi. Ma il Cinquecento vide il territorio di Bergamo occupato dai Lanzichenecchi. Si consideri che furono in numero di diecimila sotto il comando del Enrico V di Brunswick-L\u00fcneburg, che dovevano essere fermati a Bergamo dal conte di Caiazzo nominato dalla repubblica di Venezia, ma anche i soldati mercenari del conte fecero ruberie creando grave distruzione sul territorio. Nell'ottobre 1529 la parte colpita dall'esercito mercenario riguard\u00f2 la localit\u00e0 di borgo Canale con la chiesa di Santa Grata inter Vites, il suo convento, e la chiesa e il convento di San Gottardo, e gravi furono le conseguenze.\nLa chiesa fu prestamente ricostruita e risulta che fosse ultimata gi\u00e0 nel 1583. Dal documento redatto da Giovanni da Lezze risulta che vi erano ben 14 padri presenti nel monastero, e che ognuno di loro recitavano una messa quotidianamente. Divenne sede dei capitoli dell'ordine con l'attiva partecipazione con ottavari e preghiere alla consacrazione del fondatore dell'ordine san Filippo Benizi da papa Clemente X.\nLa storia del convento continu\u00f2 a essere importante fino al 1797 quando il commissario della Repubblica Cisalpina, ordin\u00f2 l'inventario di tutti i beni che vi erano custoditi. Questo fu redatto il 7 ottobre 1797, e risult\u00f2 essere ricco e subito confiscato, compreso il mobilio, le pale d'altare e gli arredi sacri, nonch\u00e9 i fondi, come testimoniato da don Battista Locatelli Zuccala che indic\u00f2 la confisca con la data del novembre del 1798 compreso gli altri monasteri presenti in Borgo Canale: convento delle Clarisse di Santa Chiara, di Santa Orsola, delle Carmelitane, di Santa Grata.\nParticolare attenzione fu fatta per il dipinto del Cariani che si ritiene fosse molto ammirato dal pittore milanese Francesco Zuccarelli poteva visionare nella pinacoteca di Brera dove \u00e8 conservato. La pinacoteca indicherebbe anche la presenza di un secondo dipinto tra quelli sequestrati nella chiesa di San Gottardo di Bergamo, dipinto che per\u00f2 non \u00e8 mai stato individuato.\nDescrizione.\nChiesa antica.\nDell'antica chiesa poi distrutta, si ha una precisa descrizione riportata nella rivista \"Bergomun\" del 1964: l'aula era divisa in tre navate con otto altari e numerose opere d'arte. Il primo altare ospitava la tela di Francesco Zucco \"Beata Vergine sulle nubi e san Filippo Benizzi\" del 1607 e gli angeli posti lateralmente erano lavoro di Salvatore Bianchi da Velate. Del medesimo artista erano le pitture conservate nel quarto altare raffigurante \"San Pellegrino Lazioli\" e nel sesto \"Santa Giuliana Falconieri\". Il terzo altare ospitava la grande opera di Giovanni Cariani Madonna in trono con Bambino e santi realizzata intorno al 1517. Il quarto altare era stato decorato con i sette padri fondatori dell'ordine da Giuseppe Antonio Orelli. Di Francesco Capella era il dipinto presente nel settimo altare raffigurante il \"beato Tommaso dal Fico\". La zona presbiterale era stata affrescata da Triolo Lupi, mentre le ante che chiudevano l'organo erano state affrescate dallo Zucco. Di Gian Paolo Cavagna vi erano due affreschi raffiguranti la \"Nativit\u00e0 con i Re Magi\" e i santi Francesco e Filippo.\nNulla rimane della chiesa se non tracce sul fronte principale dell'edificio edificato di un'arcata e un'apertura rettangolare con contorno in pietra e il contorno del portale con cordatura del contorno cinquecentesco. \nChiostro.\nLa sola cosa che rimane della chiesa e del convento \u00e8 il chiostro a pianta quadrata di cui il quarto lato a nord confina con colle San Vigilio. Questo fu costruito nel Quattrocento e misura 13,50x13,50 m., ee \u00e8 il solo esempio della citt\u00e0 di Bergamo che presenta anche nella loggia superiore arcate con ornamenti in cotto, questo indica la creazione da parte di un architetto probabilmente milanese, o pavese avendo assonanze con il picolo chiostro della Certosa di Pavia a opera del cremonese Rinaldo De Stauris."}
{"id": "8867212", "revid": "889336", "url": "https://it.wikipedia.org/wiki?curid=8867212", "title": "Formula 4 UAE 2021", "text": ""}
{"id": "8867223", "revid": "767487", "url": "https://it.wikipedia.org/wiki?curid=8867223", "title": "Hardy Hepp", "text": "Biografia.\nHardy Hepp \u00e8 cresciuto a R\u00fcti nell'Oberland Zurighese ed \u00e8 diventato un artista freelance nel 1967. Ha condotto il primo programma musicale Hits \u00e0 Gogo alla televisione svizzera, che \u00e8 stato anche il primo programma televisivo svizzero a colori. Nel 1968 ha fondato il leggendario gruppo rock svizzero Krokodil con il batterista dei Les Sauterelles D\u00fcde D\u00fcrst.\nNel 1971 se ne and\u00f2 e successivamente registr\u00f2 dieci album da solista. Nel 1978 fond\u00f2 - di nuovo con D\u00fcrst e con Max L\u00e4sser - il gruppo \"Hand in Hand\". Con il \"Heppchor\", fondato nel 1991 - un coro femminile di cui faceva parte Dodo Hug o Vera Kaa - ha tenuto concerti in tutto il mondo e ha registrato tre album. Ha anche composto musica teatrale e cinematografica - per esempio per il film \"L'anarchico Tanner\" di Xavier Koller, per Thomas H\u00fcrlimann o Urs Widmer. Inoltre, si \u00e8 noto come come disegnatore e pittore."}
{"id": "8867225", "revid": "309289", "url": "https://it.wikipedia.org/wiki?curid=8867225", "title": "Amazar", "text": "L'Amazar () \u00e8 un fiume dell'Estremo Oriente russo, affluente di sinistra dell'Amur. Scorre nel Mogo\u010dinskij rajon del Territorio della Transbajkalia.\nDescrizione.\nIl fiume ha origine dalla confluenza dei fiumi Bol'\u0161oj Amazar e Malyj Amazar che scendono dalla parte sud-est dei monti Ol\u00ebkminskij Stanovik, una catena montuosa nella parte orientale della Transbajkalia, nel bacino dei fiumi Ol\u00ebkma e Ner\u010da. Scorre lungo le pendici settentrionali della catena dell'Amazar (\u0410\u043c\u0430\u0437\u0430\u0440\u0441\u043a\u0438\u0439 \u0445\u0440\u0435\u0431\u0435\u0442) per sfociare nell'Amur a 2\u00a0780\u00a0km dalla foce, solo 44\u00a0km a valle dalla confluenza dello \u0160ilka con l'Argun'. La lunghezza del fiume \u00e8 di 290\u00a0km, l'area del bacino \u00e8 di 11\u00a0100\u00a0km\u00b2. \nLa portata media del fiume nel villaggio di Amazar \u00e8 di 31,7 m\u00b3/s. Ci sono 104 laghi nel suo bacino per una superficie totale di 2,55 km\u00b2. Il fiume gela da ottobre sino a fine aprile - inizio maggio (si congela del tutto in alcuni punti per 3-5 mesi). La maggior parte degli affluenti confluiscono nel fiume da sinistra: Mogo\u010da, Bol'\u0161aja \u010ci\u010datka e Uteni. L'Amazar ha il maggior numero di salmoni della Transbajkalia.\nLungo il fiume si trovano la citt\u00e0 di Mogo\u010da, il villaggio di Amazar e le localit\u00e0 di Razdol'naja, Taptugary e Semioz\u00ebrnyj. La ferrovia Transiberiana corre lungo la valle."}
{"id": "8867227", "revid": "599013", "url": "https://it.wikipedia.org/wiki?curid=8867227", "title": "Keje Molenaar", "text": ""}
{"id": "8867228", "revid": "380654", "url": "https://it.wikipedia.org/wiki?curid=8867228", "title": "Revolution 2021", "text": "Revolution 2021 \u00e8 stato un evento in pay-per-view di wrestling prodotto dalla All Elite Wrestling, svoltosi il 7 marzo 2021 al Daily's Place di Jacksonville."}
{"id": "8867230", "revid": "1573940", "url": "https://it.wikipedia.org/wiki?curid=8867230", "title": "Macolor niger", "text": "Macolor niger () \u00e8 un pesce osseo marino appartenente alla famiglia Lutjanidae diffuso nell'Indo-Pacifico.\nDistribuzione e habitat.\nIl suo areale si estende dalla costa dell'Africa orientale, dove \u00e8 presente dal mar Rosso fino al Sudafrica, alle Isole Ryukyu e al Giappone a nord, alla Micronesia, Samoa e alle Isole Cook a est e all'Australia (Middleton Reef, Elizabeth Reef) a sud. \u00c8 particolarmente comune nelle Isole Marianne Settentrionali. Vive tra i 3 e i 90 m di profondit\u00e0 nelle barriere coralline e su fondali duri.\nDescrizione.\nIl corpo \u00e8 compresso lateralmente e raggiunge una lunghezza massima di 75 cm; la testa ha un profilo arrotondato. Le femmine raggiungono la maturit\u00e0 sessuale intorno ai 38 cm e si stima che questa specie possa superare i 40 anni di et\u00e0. La pinna dorsale e la pinna anale presentano rispettivamente 10 e 3 raggi spiniformi.\nL'aspetto varia molto nel corso della vita del pesce: gli esemplari adulti hanno una colorazione piuttosto uniforme, grigia-nerastra e pi\u00f9 chiara sul ventre; gli esemplari giovani sono invece a fasce bianche e nere orizzontali lungo il corpo e verticali sulla testa. Le pinne pelviche, sempre arrotondate, sono in proporzione di dimensioni maggiori nei giovani, e con la crescita il margine della pinna caudale varia da arrotondato-romboidale a quasi dritto.\nSi distingue dal simile \"Macolor macularis\" per l'assenza di macchie blu e sfumature gialle nella colorazione degli adulti, per la presenza di una netta fascia bianca dietro la testa nei giovani, e per la forma delle pinne pelviche, sempre arrotondate; gli esemplari giovani presentano inoltre meno macchie bianche sul dorso. Un'altra differenza \u00e8 il colore degli occhi: negli adulti di \"M. macularis\" l'iride \u00e8 di un giallo acceso, mentre quella di \"M. niger\" ha un colore pi\u00f9 smorto.\nBiologia.\nComportamento.\nGli esemplari adulti possono formare banchi, mentre i giovani sono principalmente solitari.\nAlimentazione.\nSi nutre di crostacei e altri pesci.\nTassonomia.\nDescritto nel 1775 da Peter Forssk\u00e5l come \"Sciaena nigra\", \u00e8 stato riclassificato nel genere \"Macolor\", di cui \u00e8 la specie tipo. La sua localit\u00e0 tipo \u00e8 Gedda.\nPesca.\nCatturato con reti da posta, lenze e nasse, \u00e8 di interesse anche per la pesca sportiva. \u00c8 principalmente consumato fresco.\nConservazione.\n\u00c8 una specie comune il cui areale si sovrappone a diverse aree marine protette e lo sfruttamento per la pesca non sembra influire significativamente sulle sue popolazioni; la principale minaccia \u00e8 costituita dal degrado del suo habitat. La lista rossa IUCN lo classifica come \"a rischio minimo\" (LC)."}
{"id": "8867231", "revid": "1652635", "url": "https://it.wikipedia.org/wiki?curid=8867231", "title": "Damiano David", "text": ""}
{"id": "8867235", "revid": "767487", "url": "https://it.wikipedia.org/wiki?curid=8867235", "title": "Johann Rudolf Byss", "text": "Biografia.\nNacque a Coira e impar\u00f2 a dipingere prima da suo padre Johann Joseph Byss, e successivamente da Johann Heinrich Roos, di cui conosceva bene i figli. I lavori pi\u00f9 importanti di Byss furono eseguiti durante il suo soggiorno a Praga. Per completare i suoi studi si rec\u00f2 in Germania, Inghilterra e Paesi Bassi nel 1680. Nel 1689 divenne pittore di corte del conte Hermann Jakob Cern. Nello stesso anno, spos\u00f2 Maximiliana Wagner.\nJohann Rudolf Byss \u00e8 accreditato di aver portato lo stile classico olandese e italiano nella sfera artistica di Praga. Queste influenze sono chiaramente presenti nel suo dipinto del 1691 \"Giovanni di Dio\" e nella \"Vestale Claudia Quinta\" del 1692.\nJohann Rudolf Byss ottenne la cittadinanza di Praga nel 1692. Due anni dopo, venne inserito nella corporazione dei pittori, della quale in seguito divenne maestro. \u00c8 noto per le opere religiose e le nature morte di fiori, ed ebbe come allievo Johann Adalbert Angermeyer. Si ritiene che Johann Rudolf Byss sia stato anche l'insegnante del pittore tedesco Johann Michael Bretschneider (1680-1729).\nNel 1713 dipinse l'affresco del soffitto dello scalone principale del Castello di Wei\u00dfenstein. In seguito divenne direttore della galleria di dipinti di quel palazzo e nel 1719 fece stampare il catalogo. Questo \u00e8 stato il primo catalogo di gallerie tedesche ad essere stampato."}
{"id": "8867245", "revid": "123296190", "url": "https://it.wikipedia.org/wiki?curid=8867245", "title": "Strada della Barricata", "text": "La strada della Barricata \u00e8 una strada della Valsugana costruita per mano degli operai del posto e dai prigionieri serbi e russi, catturati dall'impero Austro-ungarico e trasferiti in Trentino, che nel 1914, facendo parte dell'Austria-Ungheria, era entrato in guerra contro la Russia. La strada non \u00e8 mai stata completata e oggi parte da Grigno, in Valsugana e si conclude in localit\u00e0 Marcesina, sull'Altipiano dei Sette Comuni. \nPrigionieri.\nQuesti prigionieri venivano sfruttati per costruire strutture indirizzate ai soldati e venivano trattati male: godevano s\u00ec di alcuni diritti, ma essi, non venivano rispettati(come ad esempio il diritto di non recare danno, con lavori imposti dai carcerieri, al proprio Paese di provenienza).Erano inoltre costretti a lavorare in condizioni di vita pessime, testimoniate da molti trentini che vedevano la dura realt\u00e0 a cui i prigionieri erano sottoposti: esposizione a malattie da cui non potevano essere curati, deperimento a causa della mancanza di cibo, violenze sia fisiche che psicologiche.\nCostruzione.\nContesto storico.\nLa costruzione venne iniziata prima dell\u2019inizio della grande guerra dai reparti tecnici dell\u2019armata imperiale per collegare l'asta del Brenta con la retrovia logistica della Piana di Marcesina.\nPrecisamente, venne costruita dal 1913 al 1917 e ripresa nel 1918. Sono molte le strade costruite dai militari austriaci ma questa si ritiene unica nel suo genere per le avventure che la percorrono. Sembra un\u2019impresa importante per la complessit\u00e0, le difficolt\u00e0 tecniche e i problemi logistici. \nVenne individuato nel tardo autunno 1866 dalle clausole del trattato che aveva messo fine alla guerra italo austriaca. Questo conflitto aveva procurato all\u2019Italia il controllo del Veneto ed \u00e8 conosciuto come \u201cterza guerra per l\u2019indipendenza\u201d. La perdita del Veneto non era un buon affare per l'Impero Asburgico, ma si adegu\u00f2, cercando posizioni strategicamente o tatticamente favorevoli. Il solco del fiume Brenta poteva essere una via di penetrazione verso Trento quindi l\u2019impero lo teneva sotto controllo dal versante meridionale, che coincide con l'altopiano dei sette comuni vicentini. Il generale conte Franz Conrad von Hoetzendorf, dal 1906, Capo di stato maggiore delle forze armate austroungariche, aveva concepito lo sbarramento fortificato di Valsugana a Grigno, il cosiddetto \u201cSperre Grigno\u201d.\nNel 1907 questa via di comunicazione tra Valsugana e rilievi di Costalta e Col Meneghini era stata individuata dallo Stato maggiore imperiale. Dal 1912 vennero predisposti i progetti.\nProgetto.\nIl progetto del 1907 prevede tre elementi fondamentali:\n- interruzione delle vie di comunicazione in Valsugana e nel Tesino, realizzando una tagliata stradale(Sperrwerk Grigno) con 4 cannoni sul colle S. Udalrico\n- fortificazione delle alture a nord del Brenta con costruzione di due opere a prova di bomba. Il forte principale era chiamato \u201cHauptwerk Cimogna\u201d . Era prevista anche la realizzazione di una postazione protetta da terrapieni per la batteria di 4 mortai. \n- la fortificazione del pianoro di Val d\u2019Antenne a sud del Brenta. La costruzione doveva essere composta da un blocco di cemento armato a forma di L, 3 cupole e protetta da un fossato asciutto a pareti verticali. Ci sarebbero state anche diverse caponiere per proteggere i soldati e attaccare i nemici\nL\u2019accesso alla conca di Val d\u2019Antenne si trovava in una posizione scomoda: l\u2019itinerario era troppo esposto al possibile attacco nemico da Cima Campo. Cos\u00ec si inizi\u00f2 a pensare alla ricerca o alla costruzione di nuove strade per raggiungerla.\nL'ostilit\u00e0 della commissione tecnica, che aveva il compito di selezionare le proposte, port\u00f2 a diversi ritardi, tanto che nel 1910 non erano ancora iniziati i lavori. Quando ci fu la necessit\u00e0 di difese confinarie in Valsugana la \u201ccommissione di difesa territoriale\u201d approv\u00f2 una variante ampliata rispetto al progetto originale, tanto da arrivare a un costo di 56 milioni di corone austriache.\nInizio lavori.\nI lavori iniziarono nel 1913 ma nel 1914 nessuna delle fortificazioni progettate era realizzata. Le funzioni erano principalmente due: iniziare e sostenere l\u2019attacco contro le opere fortificate nemiche e arrestare qualsiasi avanzata nemica. \nLa rete telefonica ebbe molta importanza durante la costruzione, poich\u00e9 era necessaria la possibilit\u00e0 di comunicazione. \nNell\u2019Ottobre 1913 il cantiere venne aperto con 450 lavoratori civili sotto la direzione dell'ingegnere Rohn. \nA giugno 1914 erano stati realizzati 3 km di strada e 2 gallerie su terreno difficile.\nDa luglio 1914 era previsto un ulteriore lotto che prevedeva altri km e di perforare altre 5 gallerie.\nPer le opere di protezione, i parapetti esterni, rimasero solo 60 operai.\nIl 24 maggio 1915 con l\u2019\u201cordine di operazioni n 1\u201d il generale Lenchantin(ufficiale italiano) dichiar\u00f2 di attaccare la regione Costa Alta-Col dei Meneghini e Barricata. Quest\u2019ultimo luogo si trov\u00f2 occupato dai bersaglieri del 37\u00ba battaglione, anche se non avvenne nessuno scontro. Poco dopo venne segnalata una insufficienza dei collegamenti stradali carreggiabili tra fondovalle e Osteria Barricata. \nNei giorni successivi gli italiani occuparono Cima della Caldiera- Cima Laste-Monte Mezza-La Forcella-Silana-La Rocchetta e Passo Brocon. Per ultima avvenne l\u2019occupazione di Ospedaletto con cui la brigata Venezia aveva definitivamente il controllo della parte di Valbrenta tra il villaggio e il vecchio confine. Nelle due prime giornate del conflitto l\u2019Altopiano, tra cui la Barricata, era sotto il controllo del 41\u00babattaglione autonomi bersaglieri che in realt\u00e0 era ritenuto un inutile spreco di uomini, perch\u00e9 il \u201cmargine tattico dell\u2019Altopiano\u201d era gi\u00e0 controllato dalle regie truppe anche molto pi\u00f9 ad ovest. \nDopo diversi attacchi, Nel maggio del 1916 l\u2019Osteria barricata rimase nelle mani delle battuglie avanzate degli austro ungheresi e gli scontri nelle abetaie continuarono fino alla prima met\u00e0 del mese di giugno con effetti dannosi sugli insediamenti italiani dei 12 mesi precedenti. \nPer esempio l\u2019osteria Barricata e la seconda costruzione, sempre presso l\u2019Osteria Barricata, che aveva funzione di alloggio per gli ufficiali e i gendarmi, vennero rase al suolo. \nAlla fine di Luglio 1916 la localit\u00e0 Barricata venne occupata nuovamente dalla brigata Siena. \nLa strada della Barricata si trovava per\u00f2 molto trafficata, vennero quindi fatti diversi progetti per migliorarla.\nNel 1917 le truppe italiane nella zona della Marcesina, pensarono ad un collegamento per l'altopiano della Marcesina, l\u2019idea era di far salire la strada da Tezze invece che da Grigno, come avevano pensato gli austro ungarici. \nPer la strada della Barricata erano previste 3 strade di rispettivamente 30,700 km; 34,700 km e 12,800 km. A seguito della rotta di Caporetto, gli italiani si ritirarono verso il massiccio del Grappa e le Melette, abbandonando la zona che torn\u00f2 in mano austriaca. Nel febbraio 1918 ripresero i lavori per la strada della Barricata.\nIl progetto prebellico della strada venne ripreso dalla 11 armata imperiale austriaca. Le condizioni per\u00f2 erano tremende e c\u2019era poca forza lavoro. \nIl percorso venne cambiato ma risultava comunque difficile per gli strapiombi rocciosi del monte Aveati. Il numero dei tornanti previsti scese da 20 a 9. \nArrivarono 5500 prigionieri e tutti gli uomini furono divisi in:\n2 compagnie di zappatori, 7 compagnie di lavoratori e 11 compagnie di prigionieri-lavoratori. solo pochi di questi lavoravano su costruzione strada, in quanto c\u2019erano altri lavori preliminari da eseguire come approntamento di alloggi, l'approvvigionamento alimentare ecc.\nA marzo c\u2019erano 3 grandi campi-alloggio che ospitavano pi\u00f9 di 5000 persone, si ricostru\u00ec il ponte sul Brenta distrutto precedentemente con esplosivo, si consolid\u00f2 e ampli\u00f2 il sentiero della Pertica e si realizz\u00f2 nuovo tracciato chiamato \u201csentiero di selva\u201d.\nIl tracciato della strada aveva per\u00f2 caratteristiche scomode per il ritmo di progressione dei lavori: non essendo uniforme, non riusciva ad accogliere molti lavoratori contemporaneamente. \nLe condizioni erano disagevoli, si lavorava pi\u00f9 di 10 ore al giorno all\u2019esterno. \nIl comando d\u2019armata aveva richiesto che a giugno 1918 la strada fosse transitabile e conclusa, ma per i problemi precedentemente analizzati non si riusc\u00ec e si decise una conclusione massima dei lavori ad ottobre.\nInterruzione dei lavori.\nLa difficolt\u00e0 principale era la ripidit\u00e0 della roccia che doveva essere scavata metro per metro a colpi di esplosivo \nIl 26 ottobre 1918 giunse al capitano Janowsky l'ordine di interrompere i lavori e prepararsi al ripiegamento. \n27 ottobre 1918: non si vuole pi\u00f9 lavorare su strada perch\u00e9 gli austriaci sono sul punto di perdere la guerra. I laovriper la costruzione della strada vengono pertanto interrotti e non pi\u00f9 ripresi.\nLa Strada della Barricata oggi.\nLa strada \u00e8 stata asfaltata dalla Provincia di Trento; percorrendola, si giunge sull'altopiano della Marc\u00e9sina, dove si trova la piccola chiesetta di San Lorenzo, ricostruita nel 1925 dopo che i bombardamenti della Prima Guerra Mondiale la avevano quasi completamente distrutta (solo il minuscolo campanile era rimasto intatto). Nei pressi, ulteriore testimonianza degli eventi bellici, sorge il cimitero di guerra dedicato alla memoria del Tenente Raffaele Stasi: il camposanto conservava le spoglie di 2.356 soldati.\nOggi la strada \u00e8 percorribile in bicicletta oppure, per gli autorizzati, in automobile. Il percorso parte da Selva, e sbocca sull'Altipiano dei sette Comuni.\nCuriosit\u00e0.\nEsiste un progetto nato nel 2014 realizzato dal trentino Stefano Delucca mirato a ricordare i cittadini del Comune di Grigno caduti durante la Prima Guerra Mondiale. Questo ha portato alla creazione di una banca dati contenente le informazioni, quali nomi e date di morte e nascita, di tutti quei soldati della Comunit\u00e0 della Valsugana e di Tesimo uccisi in guerra. Nell'ambito di tali lavori \u00e8 stato ritrovato anche un elenco di prigionieri russi deceduti nella costruzione della Strada della Barricata e sepolti presso il Cimitero di Grigno nel 1918. Nel 1916 l'amministrazione comunale di Grigno prevedeva di ricordare tali prigionieri con la consegna di una targa commemorativa al delegato della Federazione Russa Andreay Pruss, direttore del \"Centro Russo Borodina\" di Merano."}
{"id": "8867251", "revid": "2177404", "url": "https://it.wikipedia.org/wiki?curid=8867251", "title": "Femke Bol", "text": "Biografia.\nHa rappresentato i Paesi Bassi ai campionati mondiali di , gareggiando nei 400 m ostacoli e nella staffetta 4\u00d7400 m. Nel 2021 ha vinto due medaglie d'oro nei 400 m piani e nella staffetta 4\u00d7400 m agli europei indoor di , per poi conquistare la medaglia di bronzo ai Giochi olimpici di ."}
{"id": "8867252", "revid": "287204", "url": "https://it.wikipedia.org/wiki?curid=8867252", "title": "Futbol'nyj Klub Ahrobiznes", "text": "Il Futbol'nyj Klub Ahrobiznes Volo\u010dys'k () \u00e8 una societ\u00e0 di calcio di Volo\u010dys'k, in Ucraina. Milita nella Per\u0161a Liha, la seconda divisione del campionato ucraino di calcio.\nGioca le partite interne allo stadio Junist'.\nStoria.\nIl club \u00e8 stato fondato nel 2015 sulle ceneri del FK Zbru\u010d. Il club, sebbene fondato subito dopo lo scioglimento dello Zbru\u010d non si considera suo successore. Il primo allenatore dell'Ahrobiznes \u00e8 stato Andrij Donec', originario proprio di Volo\u010dys'k.\nNel 2017 vince il campionato amatori e l'anno successivo quello di Druha Liha.\nNella stagione 2020-21 raggiunge le semifinali di Kubok Ukra\u00efny.\nRosa 2020-2021.\n\"Aggiornata al 4 gennaio 2021.\""}
{"id": "8867258", "revid": "767487", "url": "https://it.wikipedia.org/wiki?curid=8867258", "title": "Edo Ophof", "text": ""}
{"id": "8867281", "revid": "599013", "url": "https://it.wikipedia.org/wiki?curid=8867281", "title": "Strada del Sangue", "text": "La Strada del Sangue, o anche detta \"delle Finestrelle\" o \"dei prigionieri russi\" (scrittura semplificata: Strada per Zambana v\u00e8cia, Strada del sangue; scrittura fonetica: Str\u00e1da per zamb\u00e1na v\u00e8ca (la), str\u00e1da del s\u00e1n\u011due (la)), denominata cos\u00ec dopo essere stata ricostruita dai prigionieri russi e serbi durante la Prima Guerra Mondiale, \u00e8 una strada asfaltata e in parte bianca lungo il piede della montagna che da Vela (frazione di Trento) arriva al paese di Zambana Vecchia passando accanto alla discarica di Ischia Podetti. \u00c8 stata rilevata tra il 1997 e il 2000.\nNel volume 36 (19 aprile 1930) della rivista \"Le Vie D'Italia\" del Touring Club Italiano \u00e8 presente la seguente descrizione della strada:\"\u201cPassato l'Adige sul ponte di S. Lorenzo, a Piedicastello \u2013 ai margini del Dos Trento, l'antica fortezza romana \u00abVerruca\u00bb \u2013 si prende la strada della Vela fino all'Ischia Cristofolini, e da qui il tronco, costruito nel 1916, durante il periodo bellico, dai prigionieri russi e serbi, e per questo chiamato dal popolo la \u00abStrada del Sangue\u00bb. Stradetta romantica e quieta, stretta fra la falda montana e il fiume impetuoso, tutta fra vigneti e frutteti, fresca dell'odor sano dei campi irrigui e delle vegetazioni prosperose.\u201d\"\nStoria.\nLa Strada del Sangue, o anche detta \"\u201cdelle Finestrelle\u201d\", \u00e8 una strada che da Vela arriva a Zambana Vecchia ed \u00e8 situata lungo il piede della montagna.\nLa costruzione della strada \u00e8 attribuita ai conquistatori romani ed \u00e8 conosciuta fin dal Medioevo come Strada delle Finestrelle. In un tratto infatti il letto del fiume Adige compiva un\u2019ansa molto vicina alla montagna (\u201cel brut Pas\u201d) e perci\u00f2 per passare era stato presumibilmente costruito una specie di viadotto sostenuto da delle travature inserite nella parete rocciosa. I fori quadrangolari praticati nella montagna per inserire tali travature sono ancora oggi visibili e le avevano appunto dato il nome di Strada delle Finestrelle. Questa strada era di particolare importanza, in quanto accorciava il percorso da Trento alla Val di Non, dato che evitava l\u2019attraversamento dell\u2019Adige al porto di Nave San Rocco, controllato dalla dinastia dei conti Spaur, i quali imponevano una tassa di pedaggio per il traghetto. Questi ultimi, quindi, volevano che la strada rimanesse inagibile per il transito delle merci e perci\u00f2 concessero agli abitanti di Fai della Paganella e Zambana l\u2019esenzione dal pagamento del pedaggio. Tuttavia, quando le inondazioni distruggevano il porto, come nel 1628, l\u2019agibilit\u00e0 della strada era di essenziale importanza.\nEssa fu abbandonata e riattivata pi\u00f9 volte nel corso dei secoli: in particolare, la strada che possiamo vedere oggi \u00e8 frutto della deviazione del letto dell\u2019Adige e dei lavori di costruzione dei prigionieri russi e serbi della Prima Guerra Mondiale. Per questo motivo la strada \u00e8 stata ribattezzata \u201cStrada del Sangue\u201d (o \"dei prigionieri russi\"). Proprio durante il periodo della guerra fu molto utilizzata, perch\u00e9 era in una posizione strategica: infatti, il fatto che fosse immersa nella vegetazione ed ai piedi della parete rocciosa, che in qualche tratto \u00e8 quasi verticale, impediva che venisse bombardata, perch\u00e9 non era visibile (e tuttora alcuni tratti non sono visibili n\u00e9 dal satellite n\u00e9 da Google Maps).\nPi\u00f9 di recente, in seguito all\u2019apertura della funivia Zambana Vecchia-Fai della Paganella, divenne strada turistica, percorsa anche da automobili e da un servizio di autocorriere istituito nel 1929.\nNel 1928, grazie a varie iniziative del comune di Trento, divenne una strada automobilistica lunga 11 km (in precedenza era solamente una carreggiata ex-militare).\nInoltre, una parte importante della strada \u00e8 oggi inclusa nel Biotopo foci dell\u2019Avisio, una riserva naturale del Trentino Alto-Adige che comprende sostanzialmente il comune di Lavis e di Zambana, istituito nel 1994.\nStoria.\nI prigionieri di guerra.\nDurante la Prima Guerra Mondiale l\u2019Impero austro-ungarico non si sarebbe mai aspettato di fare un cos\u00ec grande numero di prigionieri, tant'\u00e8 che ancora oggi tale numero \u00e8 difficile da quantificare. Questi provenivano soprattutto dalla Russia e dalla Serbia e molti di loro furono poi trasferiti in Trentino e in Tirolo per lavorare; i prigionieri italiani in Trentino invece furono pochissimi, poich\u00e9 per loro era molto pi\u00f9 facile fuggire verso l\u2019Italia. L'alto numero di prigionieri divenne ben presto un grande problema organizzativo ed economico, in quanto essi erano molto costosi da mantenere.\nNonostante la Convenzione dell'Aia del 1907 (composta da 56 articoli riguardanti leggi ed usi della guerra terrestre, tra cui 17 sui prigionieri), adottata dalla seconda Conferenza dell'Aia come quarta di 13 convenzioni, vietasse esplicitamente l'utilizzo dei prigionieri nell'industria bellica, questi ultimi furono impiegati principalmente per la costruzione di infrastrutture utili e fondamentali per la guerra al fronte. Tra queste ricordiamo le linee ferroviarie della Val di Fiemme, della Val Gardena e la Ferrovia delle Dolomiti, oltre che la costruzione di numerose strade (come la statale della Val Badia e della Valsugana), sentieri, seggiovie, baracche e alloggi. Inoltre, i prigionieri venivano sfruttati per sostituire gli uomini, che si trovavano al fronte, e lavorare nelle campagne presso i masi del Tirolo. Qui vivevano in condizioni pessime, malvestiti, malnutriti, sporchi, maltrattati, esposti alle artiglierie italiane e al clima.\nDescrizione.\nLa strada costeggia il fianco della montagna e la sponda destra del fiume Adige ed \u00e8 in parte asfaltata ed in parte sterrata. In alcuni tratti \u00e8 ormai diventata un semplice sentiero, percorribile solamente a piedi o in bici, che si immerge completamente nella vegetazione; questa parte di strada tuttora non \u00e8 visibile n\u00e9 dal satellite, n\u00e9 da Google Maps. Da notare, come indica anche il cartello segnaletico presente all'imbocco della strada dal paese di Zambana Vecchia, che essa \u00e8 percorribile solo in assenza di precipitazioni atmosferiche, perch\u00e9 altrimenti il rischio di caduta sassi \u00e8 eccessivo.\nNel libro \"Lavis e Zambana: uomini, fatti, cooperazione\" di Albino Casetti viene detto che essa \"\u201ccorre piana attraverso i vigneti di borgo Vela, costeggia l\u2019Adige, e sempre pianeggiante attraverso verdi macchie, intagliandosi qua e l\u00e0 nella roccia.\u201d\"\nPercorso di avvicinamento.\nPartendo da Trento (nella direzione Sud-Nord), arrivare al ponte di San Giorgio che attraversa l\u2019Adige. Appena superato il ponte girare a destra in direzione \u201cDiscarica Ischia Podetti\u201d. Proseguire lungo la strada arginale fino alla barriera che consente l\u2019accesso all\u2019area della discarica. Da l\u00ec la strada si pu\u00f2 percorrere soltanto a piedi o in bici, se non autorizzati. Superato l\u2019ampio piazzale della discarica si arriva ad un\u2019altra barriera, da dove inizia quella parte di Strada del Sangue che ha mantenuto le caratteristiche originali.\nPartendo dal paese di Zambana Vecchia (nella direzione Nord-Sud), arrivare nel centro del paese e girare a sinistra. A quel punto ci si trova lungo una strada di campagna sterrata con transito veicolare concesso solo ad autorizzati o frontisti. La si percorre per circa 2 km fino ad arrivare sotto le pendici della montagna, da dove inizia la vera e propria Strada del Sangue, situata proprio tra l'Adige e la parete rocciosa. All'imbocco della strada \u00e8 presente il cartello che ne vieta il transito in presenza di precipitazioni atmosferiche e poco dopo il suo inizio si apre uno spiazzo ai piedi della parete rocciosa dove \u00e8 possibile sostare. In questo tratto della parete rocciosa si svolgono anche delle lezioni di arrampicata.\nProgrammi di valorizzazione.\nRecentemente si \u00e8 discusso di una valorizzazione del percorso della Strada del Sangue.\nAd esempio, nel programma elettorale del candidato a sindaco di Vallelaghi Roberto Franceschini si prevede nella sezione \"I nostri progetti ed impegni\", in particolare in quella dei lavori pubblici, la realizzazione di una pista ciclabile lungo questa strada."}
{"id": "8867294", "revid": "37401", "url": "https://it.wikipedia.org/wiki?curid=8867294", "title": "Fitonimi", "text": ""}
{"id": "8867316", "revid": "132266", "url": "https://it.wikipedia.org/wiki?curid=8867316", "title": "Tagmatarchis", "text": ""}
{"id": "8867336", "revid": "110157", "url": "https://it.wikipedia.org/wiki?curid=8867336", "title": "Sten Ziegler", "text": ""}
{"id": "8867343", "revid": "585241", "url": "https://it.wikipedia.org/wiki?curid=8867343", "title": "Buca dell'orchestra", "text": ""}
{"id": "8867344", "revid": "287204", "url": "https://it.wikipedia.org/wiki?curid=8867344", "title": "Hamersleben", "text": "Hamersleben \u00e8 una frazione del comune tedesco di Am Gro\u00dfen Bruch, nello stato federato di Sassonia-Anhalt, Circondario della B\u00f6rde. \u00c8 noto per ospitare l'omonima abbazia.\nStoria.\nMedioevo.\nHamersleben \u00e8 citato per la prima volta nel documento di una donazione dell'imperatore Enrico II il Santo, nell'anno 1021.\nIn Hamersleben si trova la chiesa del 1107, edificio religioso conventuale dell'Abbazia di Hamersleben, che nacque come ex abbazia dei Canonici regolari di Sant'Agostino confederati, nell'antico Principato vescovile di Halberstadt. Qui Ugo di San Vittore ricevette la sua prima formazione, prima di trasferirsi a Parigi.\nNell'Alto medioevo in Hamersleben si trovavano numerosi poderi di propriet\u00e0 della contessa Adelaide di Wassel, che ne vendette alcuni alla locale abbazia.\nTra i loro parenti, i conti di Dassel e quelli di Regenstein lasciarono i rimanenti in dono all'abbazia di Marienthal, che li vendette a quella locale.\nTempi moderni.\nDal 1820 si trovavano i giacimenti di lignite \"Friederike\", \"Marie\" e \"Ludwig zu Hamersleben\", come nel 1854 la miniera \"Columbus\" presso Hamersleben. \nLa localit\u00e0 venne da allora contraddistinta per i suoi giacimenti di lignite.\nIl lago \"Herzspiel\", che si trova a nordest, nasce dai pozzi crollati dell'ex miniera \"Vereinigte Friederike\". Lo sfruttamento a cielo aperto di questa miniera venne interrotto nel 1924.\nNel 1856 apr\u00ec uno zuccherificio, del quale oggi si vede solo pi\u00f9 il fabbricato sulla Fabrikstra\u00dfe; nel 1857 Andreas Kremmling Senior (1818\u20131897) fond\u00f2 una fabbrica di fette biscottate dalla quale nel 1927 provenne la OKA-Spezialmaschinenfabrik; questa chiuse nel 1939 a causa di carenza di materia prima e si trasfer\u00ec a Darmstadt nel 1948 (l'impresa esiste ancora).\nOltre a ci\u00f2 era col\u00e0 residente anche il mastro fornaio Wilhelm Kinkartz di Aquisgrana che verso il 1936/37 era direttore dell'azienda Kinkartz Vorweidener Kraftzwieback-Fabrik: l'impresa Kinkartz esiste ancor oggi e appartiene al gruppo finanziario Lambertz-Gruppe. Il 30 settembre 1928 la zona delle propriet\u00e0 dell'abbazia di Hamersleben fu unita al comune rurale di Hamersleben. \nIl comune di Hamersleben era membro della Societ\u00e0 di amministrazione di Hamersleben. Con la libera fusione dei comuni di Gunsleben, Hamersleben e Neuwegersleben nacque il 1\u00ba luglio 2004 il nuovo comune di Am Gro\u00dfen Bruch.\nStemmi.\nIl martello origina dal significato dell'alto-medio medioevo tedesco del termine \"Hamer\". Per altro si trova il martello anche sugli scudi degli anni 1751 e 1766 e che si trovano sulle terre dell'abbazia. Anche nel sigillo ecclesiastico di san Pancrazio vicino alla lancia si trova un martello. I colori corrispondono a quelli dell'antico Principato vescovile di Halberstadt, che era relativo solo ad Hamersleben. \nLo stemma fu realizzato dalla societ\u00e0 araldica di Lipsia \"Schwarzer L\u00f6we\" (Leone nero). Esso fu autorizzato dal presidio governativo di Magdeburgo il 16 maggio 1994."}
{"id": "8867346", "revid": "287204", "url": "https://it.wikipedia.org/wiki?curid=8867346", "title": "Fabrizio Marinelli", "text": "Biografia.\nLaureato in giurisprudenza all\u2019Universit\u00e0 degli Studi di Roma \"La Sapienza\", \u00e8 divenuto ricercatore di diritto privato presso tale universit\u00e0, quindi \u00e8 stato chiamato nel 2001 come professore di seconda fascia e nel 2006 come professore di prima fascia dall\u2019Universit\u00e0 degli Studi dell'Aquila.\n\u00c8 stato per otto anni prorettore dell\u2019Universit\u00e0 dell\u2019Aquila e Presidente dell\u2019Accademia di belle arti tra il 2019 e il 2020. \u00c8 presidente dell\u2019assemblea dei soci della Fondazione Cassa di risparmio della provincia dell\u2019Aquila e presidente della Deputazione abruzzese di storia patria.\nDirettore del Centro studi sulla propriet\u00e0 collettiva e la cultura del giurista \u201cGuido Cervati\u201d, \u00e8 anche direttore della collana \"Assetti fondiari collettivi\" per l\u2019editore Pacini di Pisa.\nPensiero giuridico.\nAllievo di Paolo Grossi e di Antonio Masi, si \u00e8 occupato prevalentemente di usi civici e di propriet\u00e0 collettiva, materia di cui \u00e8 uno dei maggiori studiosi In particolare nel volume \"Gli usi civici\", pubblicato nel Trattato di diritto civile e commerciale della casa editrice Giuffr\u00e9, ha ricostruito sia sotto il profilo storico, sia sotto il profilo dommatico, la genesi e l\u2019evoluzione della materia, riconducendo i beni di uso civico ad una comunione senza quote ed i diritti di uso civico ad una servit\u00f9 irregolare.\nSi \u00e8 occupato anche di storia del diritto europeo e di storia delle codificazioni."}
{"id": "8867354", "revid": "123191568", "url": "https://it.wikipedia.org/wiki?curid=8867354", "title": "Tele System", "text": "TELE System Digital S.r.l., meglio nota come TELE System, \u00e8 un'azienda italiana con sede a Bressanvido, in provincia di Vicenza, che opera nel settore dell'elettronica di consumo, in particolare negli apparecchi e dispositivi per la televisione digitale e satellitare.\nStoria.\nL'azienda viene fondata nel 1989 a Bolzano come \"Tele System Electronic S.r.l.\" per iniziativa dei fratelli Flavio e Walter De Poli e Johann Ramoser, e fin dal suo avvio si specializza nella produzione di antenne paraboliche.\nIn breve tempo si afferma come un'importante realt\u00e0, divenendo alla vigilia degli anni 2000 il maggior produttore italiano ed europeo di parabole con 2 milioni di unit\u00e0 l'anno. L'azienda si espande con la creazione di filiali all'estero e di una solida rete di vendita in Italia, e nel frattempo sposta la sua sede presso lo stabilimento di produzione di Bressanvido, in provincia di Vicenza. All'attivit\u00e0 di produzione delle parabole viene affiancata la commercializzazione di decoder satellitari, di televisori, e dopo lo sviluppo della televisione digitale terrestre anche di set-top box. Nel mercato dei decoder per il digitale terrestre, Tele System si afferma come uno dei marchi pi\u00f9 venduti in Italia.\nNel 2007, Tele System entra nel mercato dei navigatori satellitari, con il modello Navigatore TS8.2PND. L'azienda \u00e8 in piena espansione e nel 2009 realizza il fatturato pi\u00f9 alto di sempre, di 183,5 milioni di euro, ed un utile di 8,6 milioni. Nel 2010, l'azienda presenta il modello Hybrid BLOBbox, un decoder DTT Full HD multifunzione, che consente la connessione a Internet e la videoregistrazione dei programmi televisivi.\nNel 2016, Tele System lancia un innovativo decoder DTT dalle dimensioni compatte da installare sui televisori non abilitati agli standard DVB-T2 e HEVC. \nNel 2021, l'azienda aderisce alla Hybrid Broadcast Broadband TV (Hbb TV).\nInformazioni e dati.\nTele System Digital S.r.l., azienda con sede operativa a Bressanvido, in provincia di Vicenza, opera nel settore dell'elettronica di consumo. Progetta, produce e commercializza, televisori, decoder per il digitale terrestre e per quella satellitare, lettori DVD, parabole, e convertitori LNB.\nPresente in oltre 70 paesi nel mondo, il grosso della sua produzione avviene in Cina e Malaysia, ed in quest'ultimo paese controlla una societ\u00e0, la Tele System Electronic M Sdn Bhd, attiva dal 1999.\nNel 2019, l'azienda veneta ha realizzato un fatturato di 28,7 milioni di euro, ed un utile netto di poco pi\u00f9 di 65.680. L'ultimo dato disponibile sul numero di addetti \u00e8 del 2014, in cui erano impiegate 190 persone."}
{"id": "8867356", "revid": "123524699", "url": "https://it.wikipedia.org/wiki?curid=8867356", "title": "Gillian Norris", "text": "Campionessa nazionale di danza irlandese, \u00e8 nota soprattutto per il ruolo di \"Morrighan, the Temptress\", in Lord of the Dance e Feet of flames.\nPrimi anni.\nGillian Norris nel nasce nel 1978 a Kilmacthomas, nella Contea di Waterford, ultima di sei figli di un carpentiere e tenore. Considerata spesso un maschiaccio da piccola, inizia a praticare danza fa dieci anni, presso la Higgins School of Irish Dance.\nCarriera.\nL'anno della svolta \u00e8 il 1996 quando, presentatasi con Bernadette Flynn come ballerine di fila per partecipare a Lord of the Dance, vengono scelte per i due ruoli femminili principali. La \"Morrichan\" di Gillian Norris ha rappresentato da quel momento l'archetipo della bad girl nella danza celtica.\nDal 1998 al 2000 Gillian veste i panni di Morrighan anche in Feet of flames, che riprende la stessa storia e le stesse coreografie di Lord of the dance con l'aggiunta di altre che ampliano la trama e la rendono pi\u00f9 gradevole e pi\u00f9 comprensibile per lo spettatore. Di questo spettacolo si ricorda il concerto ad Hyde Park con il tutto esaurito.\nSuccessivamente Gillian si unisce allo spettacolo Ragus a Dublino. Poco tempo dopo abbandona la danza per aprire un centro benessere nella sua citt\u00e0 natale "}
{"id": "8867357", "revid": "767487", "url": "https://it.wikipedia.org/wiki?curid=8867357", "title": "Ren\u00e9 Notten", "text": ""}
{"id": "8867361", "revid": "1272592", "url": "https://it.wikipedia.org/wiki?curid=8867361", "title": "Simone D'Auria", "text": "Biografia.\nNato a Bergamo 29 settembre 1976, completa i studi in architettura presso il Politecnico di Milano dopo i quali affianca da subito l\u2019attivit\u00e0 lavorativa in proprio e nel 1995 riceve il suo primo incarico, la progettazione della compagnia aerea Gandal Airlines di Bergamo.\nTra il 2000 e il 2007 realizza showroom e negozi monomarca per i brand Bally e Paola Frani. Nel 2014 progetta e realizza il primo monomarca Leica Store a Firenze. Dal 2010 e per i successivi due anni espone presso la Triennale di Milano le sue prime opere d\u2019arte, partecipando successivamente per tre anni consecutivi al \"St Moritz\" \"Art Masters.\" \nDal 2011 al 2017 \u00e8 art director della compagnia Lungarno Collection, di propriet\u00e0 della famiglia Ferragamo, per la quale realizza anche diverse installazioni d\u2019arte in collaborazione con il comune di Firenze e la sovraintendenza. \nArtista poliedrico, nel 2012 disegna una serie limitata di motociclette per MV Augusta, mentre successivamente, nel 2017, viene nominato art director del gruppo Starhotels. Nello stesso anno partecipa alla mostra che la \"Rosini Gutman Foundation\" cura presso la sede ONU di New York e nel 2018, sempre con la stessa fondazione, \u00e8 a Roma presso la Farnesina. \nLe sue opere vengono presentate nel 2018 presso la fiera internazionale d\u2019arte art KARLSRUHE in Germania, mentre alcune sono esposte in modo permanente all\u2019interno della \"Fondazione\" Culturale \"Montblanc.\"\nNel 2021 Simone D'Auria firma con la casa editrice Skira per l'uscita del suo omonimo libro, con la prefazione di Milovan Farronato, curatore della Biennale di Venezia del 2019 e direttore di Fiorucci Art Trust. \nStile.\nSin dagli esordi si dedica con intelligenza e passione al design, con focus sulla \u201cricostruzione ambientale\u201d; artista poliedrico, pur occupandosi di interni nella fase iniziale della sua attivit\u00e0, il suo interesse \u00e8 rivolto verso l\u2019installazione negli spazi pubblici.\nConferendo importanza agli oggetti di uso comune, dai cucchiai alle biciclette, dalle sfere alle Vespe, ingigantiti o rimodellati con l\u2019utilizzo dei diversi materiali come marmo, resina, ferro all\u2019acciaio, legno e fibra ottica, l\u2019opera artistica di D\u2019Auria si colloca tra avanguardie novecentesche. \nNella sua produzione si possono rinvenire rimandi ai movimenti Dad\u00e0 e Neo-Dad\u00e0, Nouveau Realisme e Pop Art. Duchamp, Arman, Oldenburg e Bruno Munari (artista molto amato da D\u2019Auria, citato direttamente nell\u2019installazione \u201cBruno Spoon\u201d) possono infatti rintracciarsi nelle sue opere, insieme ad un richiamo alla cultura del Manierismo toscano. \nLa fame nel mondo, l\u2019energia pulita e rinnovabile, il gioco di luci e la frenesia del movimento costituiscono i cardini della ricerca artistica del D\u2019Auria, la cui identit\u00e0 si sviluppa dall\u2019architettura, che diventa design e infine arte. Attraverso quest\u2019ultima esprime interamente la sua visione, che ha l\u2019obiettivo di stimolare le reazioni degli spettatori, dimostrando loro quanto possono raggiungere attraverso le proprie competenze e abilit\u00e0. I suoi lavori esprimono un attitude positiva verso la vita e la natura. La sua arte ha lo scopo di creare oggetti che non siano un gusto estetico ma anche capaci di trasmettere senso di pace e di gioia.\nOpere.\nArchitettura\nDesign\nEsposizioni, mostre e installazioni "}
{"id": "8867362", "revid": "287204", "url": "https://it.wikipedia.org/wiki?curid=8867362", "title": "Kampen (Arckanum)", "text": "Kampen \u00e8 il terzo album in studio della one man band Arckanum, pubblicato il 1998 dalla Debemur Morti Productions. "}
{"id": "8867363", "revid": "1598666", "url": "https://it.wikipedia.org/wiki?curid=8867363", "title": "Lindsey (Suffolk)", "text": "Lindsey (208 ab.) \u00e8 un villaggio e parrocchia civile dell'Inghilterra, appartenente alla contea del Suffolk. La parrocchia civile comprende Lindsey Tye e Rose Green. Appare con il nome di Balesheia/Blalsega nel Domesday Book del 1086."}
{"id": "8867399", "revid": "1924342", "url": "https://it.wikipedia.org/wiki?curid=8867399", "title": "Wasted Love", "text": ""}
{"id": "8867402", "revid": "287204", "url": "https://it.wikipedia.org/wiki?curid=8867402", "title": "Antikosmos", "text": "Antikosmos \u00e8 il quarto album in studio della one man band Arckanum, pubblicato il 2008 dalla Debemur Morti Productions. "}
{"id": "8867406", "revid": "1598666", "url": "https://it.wikipedia.org/wiki?curid=8867406", "title": "Tarbert", "text": ""}
{"id": "8867410", "revid": "924361", "url": "https://it.wikipedia.org/wiki?curid=8867410", "title": "Giorgio Blais", "text": "Lo scopo di questa iniziativa, da lui definita \"la mia sconsiderata passeggiata attraverso l'Italia\", era di portare un messaggio di italianit\u00e0 e di fratellanza nelle 42 citt\u00e0 sede di tappa. Per questa impresa, il Presidente della Repubblica Italiana Carlo Azeglio Ciampi gli ha conferito l'Onorificenza di Grande Ufficiale (decreto del 27 dicembre 2003).\nBiografia.\nNel corso della sua carriera, il Blais ha servito nelle Brigate Taurinense, Cadore, Orobica, Julia, al Comando IV Corpo d\u2019Armata alpino, e negli organi centrali a Roma. \nPossiede un brevetto di paracadutista militare e un brevetto di pilota civile di 2\u00ba grado.\nHa operato per circa nove anni in missioni internazionali nei Balcani, area di cui \u00e8 un profondo conoscitore. \u00c8 esperto in diritto internazionale umanitario. \u00c8 stato per quattro anni Direttore degli Studi Militari all'Istituto internazionale di diritto umanitario (1994-1998), e per 8 anni (1999-2007) Vice-Presidente dello stesso Istituto. Tra il 2011 e il 2014 ha diretto corsi di diritti umani e diritto internazionale umanitario per funzionari governativi iracheni e curdi a Baghdad e a Erbil (programma sponsorizzato del Ministero degli esteri italiano).\n\u00c8 iscritto all'Albo dei Pubblicisti.\n\u00c8 stato docente di \"metodologia della documentazione\" presso l'Istituto Italiano di Pubblicismo (1977-1982). La molteplicit\u00e0 delle sue conoscenze lo ha portato a scrivere articoli su il Giornale dal 1986 al 1994, firmandosi ogni volta con uno pseudonimo diverso. Ha anche collaborato con le riviste Alisei, il Borghese, Rivista internazionale della Croce Rossa, Rivista militare, Rivista Aeronautica, la Valsusa e Idea.\n\u00c8 inoltre uno studioso della storia di Casa Savoia e il 15 dicembre 2018, durante la cerimonia al Santuario di Vicoforte in suffragio di Vittorio Emanuele III e della Regina Elena, ha tracciato la storia millenaria della Casata.\nCollegamenti esterni.\nGiorgio Blais su War Free World\nGiorgio Blais sulla rivista internazionale della Croce Rossa\nGiorgio Blais nel centenario della tumulazione del Milite Ignoto"}
{"id": "8867415", "revid": "287204", "url": "https://it.wikipedia.org/wiki?curid=8867415", "title": "\u00de\u00de\u00de\u00de\u00de\u00de\u00de\u00de\u00de\u00de\u00de", "text": "\u00de\u00de\u00de\u00de\u00de\u00de\u00de\u00de\u00de\u00de\u00de \u00e8 il quinto album in studio della one man band Arckanum, pubblicato il 2009 dalla Debemur Morti Productions. "}
{"id": "8867421", "revid": "73843", "url": "https://it.wikipedia.org/wiki?curid=8867421", "title": "Floyd Mutrux", "text": ""}
{"id": "8867423", "revid": "287204", "url": "https://it.wikipedia.org/wiki?curid=8867423", "title": "Sviga l\u00e6", "text": "Sviga l\u00e6 \u00e8 il sesto album in studio della one man band Arckanum, pubblicato il 2010 dalla Regain Records. "}
{"id": "8867428", "revid": "2519", "url": "https://it.wikipedia.org/wiki?curid=8867428", "title": "Amazon", "text": ""}
{"id": "8867432", "revid": "110157", "url": "https://it.wikipedia.org/wiki?curid=8867432", "title": "Kiryat Luza", "text": "Kiryat Luza (ebraico: \u05e7\u05e8\u05d9\u05ea \u05dc\u05d5\u05d6\u05d4\u200e, arabo: \u0642\u0631\u064a\u0629 \u0644\u0648\u0632\u0629\u200e) \u00e8 l'unico villaggio samaritano ancora esistente, \u00e8 sito in Cisgiordania, nel governatorato di Nablus, ed \u00e8 sottoposto al controllo congiunto israelo-palestinese. \nStoria.\nIl villaggio \u00e8 nato dallo stanziarsi della comunit\u00e0 samaritana ai piedi del monte Garizim, luogo sacro del samaritanesimo. Ad oggi si tratta dell'unico ed ultimo villaggio interamente samaritano, specialmente dopo la prima intifada, quando gran parte dei samaritani residenti a Nablus si sono spostati a Kiryat Luza. Ospita i Sommi sacerdoti samaritani.Dal 1991 la citt\u00e0 ospita il Museo del Samaritanesimo, unico al mondo."}
{"id": "8867433", "revid": "124696618", "url": "https://it.wikipedia.org/wiki?curid=8867433", "title": "Euroscetticismo nel Regno Unito", "text": "L'euroscetticismo britannico \u00e8 l'opposizione alle politiche delle istituzioni sovranazionali dell'UE e/o l'opposizione all'adesione britannica all'Unione europea. L'euroscetticismo gioca un ruolo significativo nella politica del Regno Unito.\nDopo il 1945 fu avviato il progetto di unit\u00e0 europea. Questo progetto \u00e8 stato sostenuto dai principali politici britannici, tra cui Winston Churchill. Churchill, in un discorso del 1946, sostenne una \"specie di Stati Uniti d'Europa\" guidati da Francia e Germania. Tuttavia, Churchill non aveva intenzione di coinvolgere la Gran Bretagna. La Gran Bretagna aveva l'ambizione di \"giocare un ruolo importante in Europa, senza esserne effettivamente parte\". L'idea che il progetto di unit\u00e0 sia principalmente una questione per il continente europeo \u00e8 sempre stata forte in Gran Bretagna. Il movimento filoeuropeo in Gran Bretagna ha visto una serie di battute d'arresto in termini di integrazione europea. Persino i sostenitori dei partiti politici filoeuropei come i Liberal Democratici sono riluttanti a integrare la Gran Bretagna nell'Unione europea.\nDopo l'adesione della Gran Bretagna all'UE, la politica britannica si \u00e8 polarizzata tra sostenitori e oppositori. A seguito della controversia sul \"rimborso\" britannico delle rimesse all'UE, il movimento euroscettico ha potuto contare sul crescente sostegno della popolazione britannica. I vantaggi dell'adesione venivano spesso trascurati.\nStoria.\nL'ascesa di sentimenti antifrancesi, antitedeschi o antieuropei in generale era molto presente nella storia della Gran Bretagna. La politica dello splendido isolamento nel XIX secolo ne \u00e8 un esempio. Sebbene ci siano alcune sovrapposizioni, l'euroscetticismo differisce dall'antieuropeismo. L'antieuropeismo ha sempre avuto una forte influenza, soprattutto nella cultura americana. L'eccezionalismo americano si basa sul declino dell'Europa, o sull'emergere dell'Europa come potenza rivale, o su entrambi. Alcuni elementi dell'euroscetticismo britannico sono stati paragonati dagli scrittori americani all'antieuropeismo americano. Le dichiarazioni degli scrittori americani hanno influenzato il movimento euroscettico in Gran Bretagna.\nDopo il 1945.\nLa Gran Bretagna \u00e8 stata costretta a prendere l'iniziativa in Europa occidentale dopo la seconda guerra mondiale. Il \"Comitato americano per un'Europa unita\" e la \"Conferenza europea sulla Federazione\", guidate da Winston Churchill, sono state una delle prime societ\u00e0 a unire l'Europa con la partecipazione della Gran Bretagna. Sebbene il governo britannico sostenesse l'integrazione dell'Europa continentale, riteneva che la Gran Bretagna non dovesse parteciparvi da sola. La Gran Bretagna, a differenza della Germania del dopoguerra, non ha mai avuto un forte movimento europeista. Gli anni del dopoguerra nel Regno Unito, fino al 1954, furono oscurati dalla perdita di gran parte dell'Impero britannico. Il paese non era uno dei sei fondatori originali delle Comunit\u00e0 europee all'inizio degli anni '50. I \"Sei\" firmarono il trattato di Parigi, che istitu\u00ec la Comunit\u00e0 europea del carbone e dell'acciaio (CECA) il 18 aprile 1951. Tuttavia, i Sei non sono riusciti a stabilire una Comunit\u00e0 europea di difesa.\nNegli anni prima della fondazione della CECA, principalmente i politici britannici di estrema destra, come Oswald Mosley, sostenevano un'ulteriore integrazione in Europa. L'\u00e9lite britannica non pensava che la Gran Bretagna potesse partecipare semplicemente come \"membro\" delle Comunit\u00e0 europee. Queste riserve erano basate in misura minore su considerazioni economiche, ma piuttosto sulla filosofia politica. L'idea di sovranit\u00e0 illimitata, basata sul sistema legale britannico e sulla tradizione parlamentare, era ed \u00e8 molto apprezzata in Gran Bretagna. La mancanza di democrazia nell'Unione europea, compresi i dubbi sulla legittimit\u00e0 della Commissione europea e del Parlamento europeo, sono alla base dell'euroscetticismo britannico. Vengono citati come obiezioni anche i costi sempre crescenti dell'adesione e l'impatto negativo delle normative dell'UE sulle imprese britanniche.\nGli oppositori britannici dell'UE accusano i politici e i funzionari dell'UE di corruzione. Nel 2005, l'eurodeputato britannico Nigel Farage ha esortato la Commissione europea a rivelare i viaggi di vacanza dei commissari europei, dopo che si \u00e8 saputo che il presidente della Commissione europea Jos\u00e9 Barroso aveva trascorso una settimana sullo yacht di un miliardario greco. Il gruppo Better Off Out\u00e8 un'organizzazione indipendente che si batte per la fine dell'adesione del Regno Unito all'UE. L'organizzazione cita i seguenti motivi principali: concludere in modo indipendente accordi commerciali con altri paesi; controllare i confini nazionali; essere in grado di determinare il proprio budget; ripristinare il sistema legale britannico; e deregolamentazione della normativa comunitaria all'interno del National Health Service.\nL'ex leader del Partito Laburista, Hugh Gaitskell, una volta ha affermato che l'ingresso della Gran Bretagna nella Comunit\u00e0 europea significherebbe \"la fine di mille anni di storia\". Tuttavia, alcuni dei sostenitori di Gaitskell erano positivi riguardo alla partecipazione britannica. In seguito i laburisti hanno cambiato il loro atteggiamento nei confronti della CEE e hanno iniziato a sostenere l'adesione britannica. C'era anche opposizione all'interno del Partito Conservatore sull'appartenenza della Gran Bretagna al mercato comune. Uno dei primi gruppi a rivoltarsi contro l'adesione britannica \u00e8 stata l'Anti-Common Market League. Questa organizzazione ha avuto le sue origini nel Partito Conservatore. Il presidente della Anti-Common Market League Victor Montagu ha detto che gli oppositori del mercato comune non si lasceranno governare da un gruppo di \"rane e unni\" (gergo britannico per \"francesi\" e \"tedeschi\" rispettivamente). Tuttavia, la pi\u00f9 grande opposizione all'adesione della Gran Bretagna proveniva dai politici laburisti e dai conservatori. Temevano che un \"blocco\" europeo avrebbe ostacolato la politica socialista. Tuttavia, questa visione non era ampiamente rappresentata all'interno del Partito Laburista. Nel 2002, un certo numero di parlamentari laburisti ha fondato il gruppo Labour Against the Euro.\nAnni '60.\nNegli anni '60 il governo conservatore della Gran Bretagna poteva contare sulla resistenza dei paesi europei per aderire alle Comunit\u00e0. Il presidente francese Charles de Gaulle, in particolare, era contrario. Invece di essere offerto un ruolo di leadership per la Gran Bretagna, il paese \u00e8 stato inserito in una \"lista d'attesa\" di lunga data. Questo \u00e8 stato visto come un insulto dai britannici europeisti. Il veto di De Gaulle nel 1963 fu una sconfitta per il governo di Harold Macmillan. Il Regno Unito ha dovuto affrontare una recessione economica e una serie di scandali politici. Questi sviluppi non hanno giovato alle relazioni tra il Regno Unito e l'Europa. Dopo che Charles de Gaulle fu sostituito da Georges Pompidou, il veto fu revocato. Nel 1970, sotto il governo filoeuropeo di Edward Heath, iniziarono i negoziati per la partecipazione britannica. Heath ha dovuto affrontare una divergenza di opinioni sulla politica agricola comune e sui suoi rapporti con il Commonwealth delle nazioni. Nel 1972 i trattati di ammissione furono firmati da tutti gli Stati membri tranne la Norvegia.\nPartecipazione e referendum.\nNonostante la scelta di partecipare alla Comunit\u00e0 europea, c'\u00e8 stata una divisione interna all'interno dei laburisti per lo svolgimento di un referendum sull'appartenenza permanente del Regno Unito. Nel 1972 il parlamentare laburista Tony Benn propose un tale referendum. In risposta, Enoch Powell, politico anti-CEE del Partito Conservatore, ha chiesto ai laburisti di votare alle elezioni del 1974. Il suo appello potrebbe aver influenzato il risultato di quelle elezioni; I laburisti sono tornati al potere. Il referendum finale del 1975 ha chiesto all'elettorato britannico:\nLa partecipazione del Regno Unito alla CEE \u00e8 stata sostenuta dal 67% dell'elettorato, che ha avuto un'affluenza del 64,5%.\nDal 1975 al 1997.\nLa discussione tra euroscettici e sostenitori dell'UE si svolge principalmente all'interno dei partiti politici britannici, i cui sostenitori assumono posizioni diverse. I due maggiori partiti britannici, il Partito Conservatore e il Partito Laburista, hanno entrambi un ampio spettro interno di posizioni sull'Unione europea.\nNegli anni '70 e all'inizio degli anni '80, il Partito Laburista era il pi\u00f9 euroscettico dei due partiti. Il Labour aveva pi\u00f9 parlamentari contrari alle Comunit\u00e0 europee. Nel 1975 il Labour tenne una conferenza speciale sull'appartenenza britannica. Il partito ha votato a maggioranza di due terzi per l'uscita della Gran Bretagna dalle Comunit\u00e0 europee. Nel 1979 il manifesto elettorale laburista affermava che un governo laburista \"si sarebbe opposto a qualsiasi mossa della Comunit\u00e0 verso una federazione\". Nel 1983 il Labour ha sostenuto per il momento il recesso del Regno Unito dalla Comunit\u00e0.\nDopo il 1983, il Partito Laburista di opposizione sotto la guida di Neil Kinnock divenne sempre pi\u00f9 positivo sull'integrazione della Gran Bretagna nell'Unione economica e monetaria europea. Il primo ministro britannico Margaret Thatcher, d'altra parte, ha guadagnato molta popolarit\u00e0 per il suo ruolo nei negoziati per uno \"sconto britannico\" nel 1984. Durante quei negoziati, il governo britannico \u00e8 riuscito a ottenere uno sconto per la rimessa all'Unione. Nel 1984, la Gran Bretagna era il secondo membro pi\u00f9 povero dell'Unione monetaria. La Gran Bretagna aveva relativamente poca agricoltura e quindi beneficiava poco dei sussidi agricoli europei.\nNel 1988 Jacques Delors, allora presidente della Commissione europea, parl\u00f2 a una conferenza di un sindacato britannico. Questo discorso ha contribuito a diminuire in qualche modo l'euroscetticismo all'interno del Partito Laburista. Delors ha utilizzato la politica della Thatcher nei confronti dei sindacati come argomento per una \"Europa sociale\". Questo punto di vista \u00e8 stato ben accolto dai sostenitori del Labour. Tuttavia, il \"rimborso del Regno Unito\" \u00e8 stato mantenuto anche durante il governo di altri primi ministri del Regno Unito.\nVerso la fine degli anni '80, Margaret Thather era sempre pi\u00f9 apertamente critica nei confronti delle politiche dell'Unione europea. Thatcher credeva che l'UE stesse minando la sovranit\u00e0 britannica. Nel 1988 la Thatcher tenne un discorso a Bruges. In questo discorso, la Thatcher ha affermato: \"We have not successfully rolled back the frontiers of the state in Britain, only to see them re-imposed at a European level with a European super-state exercising a new dominance from Brussels\". (\"Abbiamo appena ridotto con successo l'influenza dello stato in Gran Bretagna, solo per scoprire ora che viene ristabilito, a livello europeo da un superstato europeo che esercita un nuovo dominio da Bruxelles\").\nIn un dibattito alla Camera dei comuni alla fine degli anni '90, appena prima della fine del suo mandato, la Thatcher ha reagito con forza ai piani di Delors per una valuta comune. Si dice che la posizione della Thatcher abbia contribuito alle sue dimissioni diverse settimane dopo.\nDal 1997.\nNel 1997 il Partito del Referendum, fondato da Sir James Goldsmith, partecip\u00f2 alle elezioni nazionali. Il partito ha chiesto un referendum sulle relazioni tra il Regno Unito e l'Unione europea. Il Partito del Referendum ha tenuto brevemente un seggio alla Camera dei comuni dopo che il deputato conservatore George Gardiner ha cambiato partito nel 1997. Il Partito per l'Indipendenza del Regno Unito (UKIP), che sta conducendo una campagna per l'uscita completa del Regno Unito dall'UE, \u00e8 stato fondato nel 1993 da Alan Sked. Un adeguamento al sistema elettorale ha consentito all'UKIP di partecipare alle elezioni europee del 1999. Un certo numero di commentatori ritengono che l'enfasi diffusa sull'UKIP abbia contribuito alla perdita del Partito Conservatore nelle elezioni nazionali del 2001.\nDopo la sconfitta del Partito Conservatore nelle elezioni del 2001, l'euroscetticismo \u00e8 diventata una condizione importante per la scelta di un nuovo leader del partito. Si dice che il vincitore, Iain Duncan Smith, fosse pi\u00f9 europeo del suo predecessore, William Hague.\nL'UKIP ha ottenuto il 16% dei voti alle elezioni europee del 2004 e ha ricevuto 12 eurodeputati. Nelle elezioni europee del 2009, l'UKIP \u00e8 diventato il secondo partito pi\u00f9 grande della Gran Bretagna. Il partito ha ottenuto pi\u00f9 voti del Labour, che si \u00e8 posizionato al terzo posto. Durante le elezioni europee del 2014 l'UKIP ha raggiunto un nuovo indice. Il partito ha vinto le elezioni con il 26,6% dei voti, ottenendo il maggior numero di voti in Gran Bretagna. Il Partito Laburista di opposizione \u00e8 arrivato secondo.\nDopo le elezioni della Camera dei Comuni del 2015, l'allora rieletto Primo ministro della Gran Bretagna, David Cameron, si \u00e8 impegnato a tenere un \"referendum dentro/fuori\" sull'appartenenza britannica all'UE. Questo referendum ha avuto luogo il 23 giugno 2016.\nPartiti politici euroscettici.\nI membri di spicco del Partito Laburista e del Partito Conservatore hanno avuto visioni nettamente contrastanti sull'integrazione europea da quando tale integrazione \u00e8 diventata una questione importante negli anni '70. Nessuna delle due parti sta sostenendo l'uscita del Regno Unito dall'UE, sebbene entrambe le parti abbiano presentato proposte diverse per riformare le istituzioni europee.\nI governi conservatori hanno compiuto importanti passi politici verso un'ulteriore integrazione della Gran Bretagna nell'Unione europea. Tuttavia, il partito ha dovuto rispondere ai sostenitori euroscettici e ai media euroscettici. Dopo il 1945, Winston Churchill sostenne gli \"Stati Uniti d'Europa\" e la creazione di un \"Consiglio d'Europa\". Churchill prese parte al Congresso dell'Aia (1948), che discusse la futura struttura e ruolo del Consiglio d'Europa . Churchill ha dichiarato: \"We have our own dream and our own task. We are with Europe, but not of it. We are linked but not combined. We are interested and associated but not absorb\". (\"Abbiamo il nostro sogno e il nostro compito. Siamo con l'Europa, ma non di essa. Siamo collegati ma non uniti. Siamo interessati e associati ma non preoccupati\") .\nI riformatori filoeuropei, come l'ex ministro degli esteri britannico Sir Malcolm Rifkind, si sono opposti alla creazione di un \"superstato europeo\".\nI Liberal Democratici, il terzo pi\u00f9 grande partito politico britannico, sono pro-UE, ma nondimeno sostengono riforme istituzionali a favore del federalismo europeo, in cui i parlamenti nazionali degli Stati membri hanno pi\u00f9 voce in capitolo.\nIl Partito Nazionale Scozzese (SNP) \u00e8 stato visto come un partito pro-UE sin dagli anni '80. L'SNP ottiene voti principalmente dalle aree della Scozia dove c'\u00e8 molta pesca e allevamento di bestiame. Tuttavia, i residenti di queste regioni hanno scelto di mantenere il Regno Unito (e l'adesione all'UE) durante il referendum sull'indipendenza della Scozia.\nUn gruppo euroscettico da una \"prospettiva operaia di sinistra\" \u00e8 \"No2EU\", fondato dal Partito Comunista Britannico.\nIl Partito Verde di Inghilterra e Galles non chiede l'uscita del Regno Unito dall'Unione europea, ma sostiene un referendum sull'adesione del paese. Il partito \u00e8 anche molto critico nei confronti di alcuni aspetti dell'UE."}
{"id": "8867434", "revid": "122665968", "url": "https://it.wikipedia.org/wiki?curid=8867434", "title": "Ambasciata d'Italia a Rabat", "text": "L'ambasciata d'Italia a Rabat \u00e8 la missione diplomatica della Repubblica Italiana nel Regno del Marocco, con accreditamento secondario presso la Repubblica Islamica della Mauritania.\nLa sede \u00e8 a Rabat, al civico 2 di Zankat Idriss Al Azhar, nel quartiere Hassan.\nAltre sedi diplomatiche dipendenti.\nOltre l'ambasciata a Rabat, esiste una rete consolare italiana in Marocco:"}
{"id": "8867435", "revid": "110157", "url": "https://it.wikipedia.org/wiki?curid=8867435", "title": "Chiesa dell'Immacolata Concezione (Terragnolo)", "text": "La chiesa dell'Immacolata Concezione \u00e8 un luogo di culto di Zoreri, frazione del comune sparso di Terragnolo, in Trentino. Fa parte dell'ex-decanato di Rovereto dell'arcidiocesi di Trento e la sua costruzione risale al XIX secolo.\nStoria.\nLa costruzione inizi\u00f2 nel 1850 e si concluse, con alcune interruzioni, nel 1885.\nTutta la popolazione contribu\u00ec ai lavori. I coppi furono portati dalle fornaci di San Nicol\u00f2 e la sabbia fu prelevata dal letto del torrente Leno. \nFu elevata a curazia nel 1910. Il primo curato fu Federico Sauda, che durante la guerra del 1915-1918 segu\u00ec la popolazione che era stata trasferita a Mitterndorf. Nel periodo bellico il luogo di culto fu profanato e utilizzato come magazzino e macelleria militare.\nVenne elevata a dignit\u00e0 di chiesa parrocchiale nel 1944 poi, tra il 1950 e il 1952, venne costruito anche il cimitero sottostante, benedetto nel maggio 1953. Nuovi lavori per completare l'edificio furono realizzati negli anni ottanta.\nDescrizione.\nLa torre campanaria, eretta solo 1934, inizialmente ebbe solo 2 campane e altre due vennero aggiunte nel 1971.\nLa Chiesa venne dedicata all'Immacolata Concezione, patrona della frazione.\nGli interni sono molto poveri. La pala dell'altare maggiore raffigura la \"Madonna\", e risale al 1856. I due altari laterali sono dedicati a San Giuseppe e a Maria Ausiliatrice."}
{"id": "8867436", "revid": "827882", "url": "https://it.wikipedia.org/wiki?curid=8867436", "title": "Material (disambigua)", "text": ""}
{"id": "8867438", "revid": "827882", "url": "https://it.wikipedia.org/wiki?curid=8867438", "title": "Material (album)", "text": ""}
{"id": "8867440", "revid": "767487", "url": "https://it.wikipedia.org/wiki?curid=8867440", "title": "Long Melford", "text": "Long Melford (3017 ab. (2019), parrocchia civile 3518 (2011)) \u00e8 un villaggio e parrocchia civile dell'Inghilterra, appartenente alla contea del Suffolk. La parrocchia civile comprende Bridge Street, Cuckoo Tye e Rodbridge Corner. Era sulla A134 fino a quando non \u00e8 stata aggirata."}
{"id": "8867444", "revid": "287204", "url": "https://it.wikipedia.org/wiki?curid=8867444", "title": "Castello di Ettersburg", "text": "Il castello di Ettersburg ed il suo parco si trovano in Turingia a Ettersburg sul monte Etter (474 m), un crinale allungato a nord di Weimar. Fa parte della Weimar classica, ed \u00e8 patrimonio mondiale dell'UNESCO dal 1998.\nStoria.\nIstituzione.\nIl duca Guglielmo Ernesto di Sassonia-Weimar, che amava cacciare nelle foreste dell'Ettersberg, fece costruire il castello immediatamente a ovest del villaggio di Ettersburg negli anni 1706-1712 come edificio a tre ali. Nel 1722 aggiunse il cosiddetto \"Castello Nuovo\" tre piani. Suo nipote e successore Ernesto Augusto fece ricostruire il castello, nel 1728-1740, e aggiunse una scala esterna. La storia del castello, cos\u00ec come i suoi arredi originali, \u00e8 difficile da ricostruire nonostante il suo buono stato di conservazione, poich\u00e9 le prime immagini sono andate bruciate.\nDopo l'insediamento del duca Carlo Augusto, la duchessa madre Anna Amalia utilizz\u00f2 il castello come residenza estiva dal 1776 al 1780. \u00c8 qui che si riuniva il suo circolo letterario e musicale, del quale Wieland, Goethe, Herder, il narratore Johann Karl August Mus\u00e4us e l'attrice Corona Schr\u00f6ter erano membri. Vi si esib\u00ec anche il \"Weimar Liebhabertheater\". Dal 1780 questa residenza estiva fu trasferita al castello di Tiefurt, dove la tenuta era stata ricostruita. Successivamente, il castello di Ettersburg venne visitato soltanto sporadicamente. Friedrich Schiller vi complet\u00f2 la sua opera \"Maria Stuart\" nel 1800.\nSolo nel XIX secolo, il Granduca Carlo Alessandro e la Granduchessa Sophie vi ripresero la tradizione musicale. Nel 1842 Carlo Alessandro spos\u00f2 la principessa Sophie dei Paesi Bassi e la scala esterna del Palazzo Nuovo fu un regalo di nozze della famiglia reale olandese. Ettersburg divenne residenza estiva granducale ereditaria e negli anni successivi ospit\u00f2 nuovamente personalit\u00e0 illustri, come Hans Christian Andersen, Emanuel Geibel, Friedrich Hebbel, Franz Liszt e altri. Nel 1845 fu creato un parco nello stile del giardino all'inglese su progetto dell'architetto paesaggista Eduard Petzold e del \"principe del parco\" Hermann von P\u00fcckler-Muskau.\nNel 1918 il castello di Ettersburg divenne propriet\u00e0 dello Stato della Turingia. Dal 1923 \u00e8 stato affittato ad Alfred Andreesen e gestito da Hermann Lietz per 30 anni come scuola Hermann Lietz della fondazione \"Deutsche Landerziehungsheime\". Circa 80 studenti e insegnanti vivevano nel complesso del palazzo, incluso Wernher von Braun.\nIl castello di Ettersburg \u00e8 uno dei castelli di caccia pi\u00f9 grandi e complessi della Turingia.\nIl campo di concentramento di Buchenwald venne istituito nel 1937 nell'area del castello. La scuola Lietz fu inizialmente confiscata dalle SS e chiusa nel 1945.\nNei decenni successivi alla seconda guerra mondiale, il castello fu trascurato e cadde in rovina. All'inizio fungeva da centro di formazione per impiegati e pubblici ministeri e, dopo una ristrutturazione, negli anni '60 e '70, \u00e8 stato utilizzato come casa di riposo. Studenti, bambini della citt\u00e0 di Ettersburg, volontari e persone interessate alla cultura hanno salvato il castello e la chiesa dal completo declino durante l'era della RDT. I lavori di manutenzione e riparazione della collegiata sono stati eseguiti a partire dal 1984. La navata \u00e8 stata ricostruita dal 1985 al 1988 nelle condizioni pi\u00f9 difficili. Anche durante questo periodo di costruzione, la chiesa \u00e8 stata un punto di incontro per una variet\u00e0 di eventi culturali ed \u00e8 stata costantemente sorvegliata dalla Stasi.\nRiqualificazione.\nAl castello vennero prese misure per proteggere la struttura dell'edificio, ma una ristrutturazione completa non \u00e8 stata possibile fino al 2006 per motivi finanziari. Un'associazione sponsor, \"Kuratorium Schloss Ettersburg\", fondata nel 1990, aveva l'obiettivo di salvare il castello vicino a Weimar, che era minacciato dal degrado, e organizz\u00f2 un programma diversificato di eventi con un'ampia variet\u00e0 di mezzi artistici e con riferimento al luogo. Nell'ottobre 2009 l'associazione si \u00e8 sciolta. Pannelli espositivi sulla storia del castello possono essere visualizzati tutto l'anno.\nNel novembre 2005, la Fondazione Weimar Classic ha consegnato il palazzo all'istituto educativo BAU Hessen-Turingia, un'associazione educativa senza scopo di lucro, mediante un contratto ereditario di diritto di costruzione per un periodo iniziale di 55 anni.\nLa rivitalizzazione strutturale della propriet\u00e0 \u00e8 iniziata nel luglio 2006. La ristrutturazione puramente strutturale \u00e8 costata quasi 9 milioni di euro ed \u00e8 stata chiusa alla fine dell'anno 2007/2008.\nL'insieme di palazzo e parco \u00e8 stato insignito del Premio Nazionale per lo Sviluppo Urbano Integrato e la Cultura dell'Edilizia dal Ministero Federale dei Trasporti nel 2009.\nNel 1999, una corsia nel parco, che era stata tagliata 250 anni fa, \u00e8 stata ripristinata: questa \"corsia del tempo\" conduce dal castello all'attuale monumento commemorativo sul terreno del campo di concentramento di Buchenwald."}
{"id": "8867448", "revid": "1456895", "url": "https://it.wikipedia.org/wiki?curid=8867448", "title": "Tradewise Gibraltar Chess Festival", "text": ""}
{"id": "8867451", "revid": "253269", "url": "https://it.wikipedia.org/wiki?curid=8867451", "title": "Alicia Coppola", "text": "Biografia.\nNata a New York il 12 aprile 1968, conquista la fama partecipando alla soap opera \"Destini\" (1991-1993), nel ruolo di Lorna. In seguito, la sua popolarit\u00e0 cresce grazie alla partecipazione come guest star a celebri serie TV, quali \n\"Due uomini e mezzo\", \"Medium\", \"Detective Monk\" e \"Bones\"."}
{"id": "8867452", "revid": "1318658", "url": "https://it.wikipedia.org/wiki?curid=8867452", "title": "Aeonieae", "text": "Aeonieae , \u00e8 una trib\u00f9 di piante succulente appartenente alla famiglia delle Crassulaceae, inclusa nella sottofamiglia delle Sempervivoideae, diffusa in Macaronesia, Azzorre e Nordafrica.\nIl nome del taxon deriva da quello del suo tipo nomenclaturale, ossia il genere \"Aeonium\", nome che deriva a sua volta dal greco \"aionos\": che vive sempre, eterno. \nTassonomia.\nAll'interno della trib\u00f9 delle Aeonieae sono inclusi i seguenti tre generi: "}
{"id": "8867453", "revid": "8660", "url": "https://it.wikipedia.org/wiki?curid=8867453", "title": "Emirates American Football League 2012-2013", "text": "La Emirates American Football League 2012-2013 \u00e8 stata la 1\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata l'8 marzo 2013.\nStagione regolare.\nClassifica.\nLa classifica della regular season \u00e8 la seguente:"}
{"id": "8867454", "revid": "92723", "url": "https://it.wikipedia.org/wiki?curid=8867454", "title": "Castell'Arcione", "text": ""}
{"id": "8867456", "revid": "913245", "url": "https://it.wikipedia.org/wiki?curid=8867456", "title": "Campionati europei di atletica leggera indoor 2021 - 3000 metri piani maschili", "text": "La gara dei 3000 metri piani maschili ai campionati europei di atletica leggera indoor di Toru\u0144 2021 si \u00e8 svolta il 6 e 7 marzo 2021 presso l'Arena Toru\u0144.\nRisultati.\nBatterie.\nQualificazione: I primi tre di ogni batteria (Q) e gli ulteriori tre migliori atleti (q) avanzano alle semifinali"}
{"id": "8867458", "revid": "1543377", "url": "https://it.wikipedia.org/wiki?curid=8867458", "title": "Bobby Clark (attore)", "text": "Biografia.\nBobby Clark incominci\u00f2 la sua carriera esibendosi in piccole parti e lavorando anche come clown nel circo dal 1906 al 1912.\nAssieme all'attore e suo compagno di scuola al liceo, Paul McCullough, morto suicida nel 1936, ottenne successo negli anni intercorrenti fra le due guerre mondiali, affermandosi per l'originalit\u00e0 e la comunicativa delle sue capacit\u00e0 comiche.\nTra i titoli delle riviste che gli diedero popolarit\u00e0 si possono menzionare: \"Sorrisi del 1922\" (\"Chuckles of 1922\", 1922); \"Music Box Revue\" (1922); \"I vagabondi\" (\"The Ramblers\", 1926); \"Ziegfeld Follies of 1936\" (assieme a Jos\u00e9phine Baker); \"Le strade di Parigi\" (\"The Street of Paris\", con Carmen Miranda, 1939).\nClark si distinse anche nella recitazione di classici, tra i quali si ricordano: \"Amore per amore\" (\"Love for love\") di William Congreve e \"I rivali\" (\"The Rivals\") di R. B. Sheridan, assieme a Mary Boland."}
{"id": "8867462", "revid": "1457847", "url": "https://it.wikipedia.org/wiki?curid=8867462", "title": "Gibraltar International Chess Festival", "text": ""}
{"id": "8867464", "revid": "1442080", "url": "https://it.wikipedia.org/wiki?curid=8867464", "title": "Post- und Telegraphenverwaltung", "text": "La \u00d6sterreichische Post- und Telegraphenverwaltung (\"Amministrazione delle poste e dei telegrafi austriaci\", abbreviata PTV, o anche \"\u00d6PT\") era la pi\u00f9 alta autorit\u00e0 amministrativa del servizio postale e telegrafico statale austriaco. L'ente era stato fondato nel 1866 come settore speciale dell'allora Ministero del Commercio dell'Impero austro-ungarico.\nL'azienda si suddivideva al momento dello scioglimento nel 1996 in tre settori: posta e corriere postali, telecomunicazioni, amministrazione e personale.\nIl 1\u00ba maggio 1996 l'ente si trasform\u00f2 nella \"Post und Telekom Austria AG\". Gli attuali successori sono la \u00d6sterreichische Post AG, la A1 Telekom Austria AG e la \u00d6BB-Postbus GmbH.\nStoria.\nServizio postale.\nIn Austria c'era un servizio postale sin dal 1722, fondato dall'imperatore Carlo VI. Tuttavia solo venti anni pi\u00f9 tardi venne trasformato in una vera e propria azienda.\nNel 1749 vennero attivati collegamenti giornalieri fra le principali citt\u00e0 austriache; un anno dopo fu introdotto il servizio di trasporto dei pacchi e dal 1751 le lettere furono contrassegnate con il timbro datario. All'inizio del XIX secolo la PTV gestiva anche il sistema postale del Liechtenstein, tuttavia questo servizio cess\u00f2 nel 1921, quando il Liechtenstein entr\u00f2 nell'unione postale con la Svizzera. Il direttore delle poste Maximilian Otto von Ottenfeld modernizz\u00f2 il sistema postale negli anni fra il 1829 ed il 1848. I servizi regionali vennero equiparati e venne creato un consiglio di sorveglianza.\nTelegrafi e trasporti.\nNel 1847 venne inaugurato il servizio telegrafico e nel 1850 fu introdotto il francobollo gommato a tariffa unica.\nNel 1907 il direttore generale Friedrich Wagner inaugur\u00f2 la prima autocorriera postale.\nTelefonia.\nNel 1881 il telefono arriv\u00f2 a Vienna. Nei primi quattordici anni la rete telefonica venne gestita tramite il collegamento fra loro di 154 piccole compagnie private, perci\u00f2 questa rete telefonica risultava inaffidabile, costosa e mal strutturata.\nNel 1895 le undici reti telefoniche private vennero nazionalizzate e sottoposte alla PTV. Il nome dell'azienda avrebbe inizialmente dovuto essere modificato, ma alla fine venne conservato, in quanto fu deciso che il telefono potesse essere classificato come il telegrafo in quanto era anch'esso un apparecchio acustico.\nDopo la nazionalizzazione, lo sforzo dell'amministrazione telegrafica si diresse innanzitutto verso la realizzazione e lo sviluppo di impianti adeguati ai reali bisogni del traffico telefonico locale ed interurbano. La cosiddetta \"Centrale Friedrichstra\u00dfe 6\" (nella Innere Stadt) cos\u00ec come la centrale interurbana nel palazzo dei telegrafi erano infatti insufficienti ed ogni ampliamento era impedito da spazi ristretti; si decise perci\u00f2 di demolire integralmente la \"Centrale Friedrichstra\u00dfe\" e al suo posto di costruire due nuove centrali.\nAll'esito di un acceso concorso di architetti fra il 1897 ed il 1899 vennero costruite la \"Centrale\u00a0I\" e la \"Centrale\u00a0II\". Nella notte fra il 18 e il 19 febbraio 1899 l'attivit\u00e0 della \"Centrale Friedrichstra\u00dfe\" fu spostata nella \"Centrale\u00a0I\" e di l\u00ec venne collegata ad una centrale temporanea in Kolingasse, nel distretto di Alsergrund, nonch\u00e9 alla \"Ferncentrale am B\u00f6rseplatz\". Dal 21 (luned\u00ec di Pentecoste) al 22 maggio dello stesso anno vennero attivate la \"Centrale\u00a0II\" e con essa la nuova \"Ferncentrale\" (\"centrale per le comunicazioni a distanza\") allestita nella sede; gli uffici in Kolingasse ed in B\u00f6rseplatz persero la loro funzione di centralini.\nNel 1902 venne impiantato il primo telefono a gettoni.\nNel 1910 incominci\u00f2 l'automatizzazione della connessione. All'inizio del 1970 furono terminati i relativi lavori nei distretti telefonici di D\u00fcrnkrut e Neusiedl an der Zaya, nel distretto di G\u00e4nserndorf: furono gli ultimi distretti in Austria ad essere completamente automatizzati. Cos\u00ec, circa sessant'anni dopo l'inizio dell'automatizzazione la centralinista (\"Fr\u00e4ulein vom Amt\") lasciava definitivamente il servizio in Austria.\nA partire dal 1978 la rete telefonica venne telematizzata. Nel 1992 inizi\u00f2 a Vienna la sperimentazione con la rete ISDN.\nI primi telefoni mobili furono impiantati sulle automobili nel 1974 e negli anni successivi i radiotelegrafi."}
{"id": "8867472", "revid": "1457847", "url": "https://it.wikipedia.org/wiki?curid=8867472", "title": "Gibtelecom Gibraltar Chess Festival", "text": ""}
{"id": "8867497", "revid": "827882", "url": "https://it.wikipedia.org/wiki?curid=8867497", "title": "Pippen", "text": ""}
{"id": "8867498", "revid": "287204", "url": "https://it.wikipedia.org/wiki?curid=8867498", "title": "Helv\u00edtismyrkr", "text": "Helv\u00edtismyrkr \u00e8 il settimo album in studio della one man band Arckanum, pubblicato il 2011 dalla Season of Mist. "}
{"id": "8867500", "revid": "1214201", "url": "https://it.wikipedia.org/wiki?curid=8867500", "title": "Niklas Busch Thor", "text": ""}
{"id": "8867501", "revid": "1214201", "url": "https://it.wikipedia.org/wiki?curid=8867501", "title": "Ebba Busch Thor", "text": ""}
{"id": "8867502", "revid": "61051", "url": "https://it.wikipedia.org/wiki?curid=8867502", "title": "Supercoppa d'Islanda (calcio femminile)", "text": ""}
{"id": "8867503", "revid": "277947", "url": "https://it.wikipedia.org/wiki?curid=8867503", "title": "Bobby Clark (disambigua)", "text": ""}
{"id": "8867505", "revid": "61051", "url": "https://it.wikipedia.org/wiki?curid=8867505", "title": "Supercoppa islandese femminile", "text": ""}
{"id": "8867506", "revid": "1310927", "url": "https://it.wikipedia.org/wiki?curid=8867506", "title": "Ahmad Ghali", "text": "Carriera.\nIl 1\u00ba gennaio 2020 viene acquistato a titolo definitivo dalla squadra slovacca dell'.\nStatistiche.\nPresenze e reti nei club.\n\"Statistiche aggiornate all'8 marzo 2021.\""}
{"id": "8867515", "revid": "451735", "url": "https://it.wikipedia.org/wiki?curid=8867515", "title": "Luciano Capicchioni", "text": "Biografia.\nDa adolescente si trasfer\u00ec negli Stati Uniti insieme al padre e alle due sorelle.\nNel 1965 divenne fondatore e presidente della prima squadra di ciclismo della Michigan State University.\nRientrato in Europa, tre anni pi\u00f9 tardi cre\u00f2 la Federazione Sammarinese Pallacanestro. Nel 1969 costitu\u00ec, oltre alla squadra di club Pallacanestro Titano, anche la federazione sammarinese di baseball, di cui fu il primo presidente federale fino al 1972. Durante questo periodo, la nazionale titana partecip\u00f2 al suo primo campionato europeo di baseball, quello del 1971.\nNel 1972 Capicchioni diede origine alla I.B.C./San Marino All Stars, una formazione itinerante composta da giocatori internazionali da schierare in partite amichevoli e tornei estivi, al fine di metterli in mostra agli occhi di dirigenti e osservatori.\nTra il 1979 e il 1984 \u00e8 stato vicepresidente del Comitato Olimpico Nazionale Sammarinese per i Giochi olimpici di Mosca e Los Angeles.\nIl 1986 fu l'anno in cui Capicchioni fond\u00f2 la Interperformances, agenzia con sede centrale a San Marino specializzata nella rappresentanza di atleti professionisti in tutto il mondo. Negli anni a seguire, molti dei suoi assistiti divennero protagonisti in NBA, tra cui spiccano Toni Kuko\u010d, Sasha Danilovi\u0107, Arvydas Sabonis, Peja Stojakovi\u0107, \u017dydr\u016bnas Ilgauskas ed Emanuel Gin\u00f3bili. Oltre ai cestisti, assistette anche giocatori di football americano, calcio, pallavolo e baseball. Suo figlio Manuel entr\u00f2 in societ\u00e0 nel 1998.\nNel 2000 allest\u00ec i Sankt-Peterburg Lions, in un anno in cui alle squadre del campionato russo era vietato iscriversi a competizioni europee diverse da quelle organizzate dalla FIBA. Capicchioni accett\u00f2 la proposta del presidente dell'Eurolega ULEB e cre\u00f2 appositamente un club che rappresent\u00f2 la Russia in quell'edizione della competizione, vista la non partecipazione al campionato nazionale. La squadra, che si allenava a Varese e volava a San Pietroburgo per disputare le partite interne, cess\u00f2 le operazioni dopo un anno, complice anche la fusione tra le due competizioni ULEB e FIBA. Capicchioni prosegu\u00ec poi l'attivit\u00e0 in Austria agli Arkadia Traiskirchen Lions. \nNell'estate del 2002 Capicchioni rilev\u00f2 il Basket Rimini Crabs, squadra militante nel campionato di Legadue. Si disimpegn\u00f2 parzialmente nel 2006, poi contruibu\u00ec economicamente nel marzo 2010 per far s\u00ec che il club in difficolt\u00e0 economica potesse terminare la stagione, e torn\u00f2 ad avere un ruolo di rilievo nella stagione 2010-2011 quando affianc\u00f2 la public company del presidente Adriano Braschi e l'imprenditore Giorgio Corbelli formando una triade al comando del club. Gravata dalle pendenze economiche, la societ\u00e0 venne messa in liquidazione nell'estate del 2011, ma riusc\u00ec a rimanere in attivit\u00e0 e a mantenere il proprio storico codice di affiliazione proprio grazie all'intervento di Capicchioni, che torn\u00f2 ad essere patron unico pur ripartendo dal dilettantismo, e nel giro di qualche anno risan\u00f2 la situazione debitoria. Nel 2018 decise di proseguire l'attivit\u00e0 dei Crabs con il solo settore giovanile, poi due anni dopo cedette la societ\u00e0 a Rinascita Basket Rimini, continuando ad occuparsi della sola attivit\u00e0 di agente.\nMor\u00ec nella notte tra il 1\u00ba e il 2 marzo 2021, a seguito di un arresto cardiaco occorsogli presso la sua residenza sammarinese."}
{"id": "8867517", "revid": "729019", "url": "https://it.wikipedia.org/wiki?curid=8867517", "title": "Taurodontismo", "text": "Il taurodontismo \u00e8 una condizione dei denti, in particolare dei molari, che consiste nella sovrabbondanza di polpa dentale e di corpo del dente a discapito dello sviluppo delle radici. Di conseguenza, il pavimento della polpa e la biforcazione del dente risultano spostati verso la parte apicale del dente. Il meccanismo alla base del taurodontismo \u00e8 la tardiva invaginazione della guaina di cellule epiteliali di Hertwig a livello della radice dentale; tale ritardo nel completamento di questa guaina \u00e8 responsabile dello spostamento della biforcazione della radice verso la porzione apicale del dente.\nLa costrizione alla giunzione amelocementale \u00e8 solitamente ridotta o assente. Il taurodontismo si trova pi\u00f9 comunemente nella dentatura permanente; in alcuni casi (specie se si tratta della manifestazione di una sindrome genetica multisistemica) il taurodontismo sembra seguire un tipo di ereditariet\u00e0 autosomica dominante.\nIl taurodontismo \u00e8 presente molto spesso in caso di amelogenesi imperfetta, di displasia cranioectodermica e di sindrome trico-dento-ossea. Pu\u00f2 essere presente anche in caso di sindrome di Down e di sindrome di Klinefelter. I denti interessati dalla condizione sono quasi sempre i molari; a volte un dente solo, a volte pi\u00f9 denti. I denti possono apparire normali all'esame obiettivo, non presentando atipicit\u00e0 anatomiche esterne.\nDiagnosi.\nUna radiografia dei denti interessati dall'anomalia mostra una forma dentale rettangolare, senza conicit\u00e0 apicale. La camera pulpare \u00e8 estremamente ampia e le biforcazioni delle radici dentali possono essere lunghe solo pochi millimetri.\nClassificazione.\nIl termine \"taurodontismo\" \u00e8 stato coniato dall'antropologo Arthur Keith; C. J. Shaw ripart\u00ec ulteriormente i casi di taurodontismo in quattro sottogruppi: Cynodont (la condizione fisiologica), Hypotaurodont, Hypertaurodont and Mesotaurodont.\nIn seguito, A. Schiffman e I. Chanannel crearono un criterio di classificazione basato sui numeri, secondo cui si parla di taurodontismo se sono presenti entrambe le seguenti condizioni:\nAntropologia.\nIl taurodontismo era comunemente presente nell'uomo di Neanderthal, dunque si tratta di una condizione anatomica rilevante in campo antropologico. Si riscontra normalmente taurodontismo anche nei fossili degli \"Hominini\", nelle scimmie del Nuovo Mondo tuttora esistenti e negli ominoidi."}
{"id": "8867518", "revid": "767487", "url": "https://it.wikipedia.org/wiki?curid=8867518", "title": "I ragazzi del sabato", "text": "I ragazzi del sabato (\"Aloha Bobby and Rose\") \u00e8 un film del 1975 diretto da Floyd Mutrux.\nTrama.\nBobby \u00e8 un giovane meccanico e Rose \u00e8 una cameriera, i due si incontrano e si innamorano troppo rapidamente."}
{"id": "8867519", "revid": "294549", "url": "https://it.wikipedia.org/wiki?curid=8867519", "title": "13\u00ba Reggimento", "text": ""}
{"id": "8867523", "revid": "599013", "url": "https://it.wikipedia.org/wiki?curid=8867523", "title": "Fanny Roos", "text": ""}
{"id": "8867524", "revid": "287204", "url": "https://it.wikipedia.org/wiki?curid=8867524", "title": "Supercoppa islandese (calcio femminile)", "text": "La Supercoppa islandese, ufficialmente Meistarakeppni kvenna, \u00e8 una competizione di calcio femminile organizzata dalla Federazione calcistica dell'Islanda (\"Knattspyrnusamband \u00cdslands\" - KS\u00cd), riservata a squadre di club che si tiene con cadenza annuale tra la campionessa d'Islanda in carica e la detentrice della Coppa d'Islanda.\nL'incontro per il titolo si gioca generalmente all'inizio della stagione nazionale islandese, a maggio, e viene ininterrottamente disputato dal 2003 (anno in cui si sono incontrati i detentori dei titoli del 2002). Prima di allora la competizione si gioc\u00f2 ininterrottamente dal 1992 al 1998. I detentori del titolo delle stagioni 1999, 2000 e 2001 non hanno giocato per questo titolo.\nLa squadra di maggior successo \u00e8 il con un totale di nove vittorie. \nAlbo d'oro.\nCi sono state due partite giocate nel 1996, una in primavera e una in autunno, con la partita primaverile che copriva l'anno precedente e quella autunnale che copriva la stagione appena terminata. Per una pi\u00f9 facile comprensione, gli anni elencati sono sempre quelli successivi alla vittoria di una squadra dell'\u00darvalsdeild kvenna o della Coppa (quindi le partite autunnali sono elencate come se fossero state giocate l'anno successivo a quelle giocate)."}
{"id": "8867525", "revid": "458786", "url": "https://it.wikipedia.org/wiki?curid=8867525", "title": "Mateo Ponte", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , debutta in prima squadra il 4 febbraio 2021 in occasione dell'incontro di Primera Divisi\u00f3n Profesional vinto 4-0 contro il .\nStatistiche.\n\"Statistiche aggiornate all'8 marzo 2021\"."}
{"id": "8867534", "revid": "458786", "url": "https://it.wikipedia.org/wiki?curid=8867534", "title": "Franco Catarozzi", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , debutta in prima squadra il 4 febbraio 2021 in occasione dell'incontro di Primera Divisi\u00f3n Profesional pareggiato 0-0 contro il .\nStatistiche.\n\"Statistiche aggiornate all'8 marzo 2021\"."}
{"id": "8867539", "revid": "599013", "url": "https://it.wikipedia.org/wiki?curid=8867539", "title": "Elise Vanderelst", "text": ""}
{"id": "8867541", "revid": "1566286", "url": "https://it.wikipedia.org/wiki?curid=8867541", "title": "Aloha Bobby and Rose", "text": ""}
{"id": "8867544", "revid": "599013", "url": "https://it.wikipedia.org/wiki?curid=8867544", "title": "Lieke Klaver", "text": "Biografia.\nHa rappresentato i Paesi Bassi ai campionati mondiali di , gareggiando nella staffetta 4\u00d7400 m.\nNella stessa disciplina ha vinto la medaglia d'oro agli europei indoor di ."}
{"id": "8867545", "revid": "1924342", "url": "https://it.wikipedia.org/wiki?curid=8867545", "title": "Wasted Love (Ofenbach)", "text": "Wasted Love \u00e8 un singolo del duo musicale francese Ofenbach, pubblicato l'8 gennaio 2021.\nIl brano vede la partecipazione del cantante Lagique.\nVideo musicale.\nIl video musicale \u00e8 stato reso disponibile l'8 gennaio 2021, in concomitanza con l'uscita del singolo.\nTracce.\nTesti e musiche di C\u00e9sar Laurent de Rummel, Dorian Lauduique, Haris Alagic, Jihad Rahmouni e Sophia Ayana."}
{"id": "8867546", "revid": "709565", "url": "https://it.wikipedia.org/wiki?curid=8867546", "title": "Elezioni in Galles", "text": "Le elezioni in Galles sono ripartite su 3 livelli di governo: 22 autorit\u00e0 locali unitarie, l'Assemblea nazionale per il Galles, il Parlamento del Regno Unito e il Parlamento europeo (quando ne era membro all'interno del Regno Unito).\nGoverno locale.\nLe elezioni per le 22 autorit\u00e0 locali unitarie del Galles si tengono ogni quattro anni. Viene utilizzato il sistema first-past-the-post, sebbene ci siano state richieste di imitare la Scozia nell'introduzione del voto singolo trasferibile per le elezioni. Le principali autorit\u00e0 unitarie sono i consigli di Cardiff, Newport e Swansea, che si trovano tutti sulla costa meridionale.\nParlamento gallese.\nIl Parlamento gallese esiste dal 1999, dopo essere stato approvato con rigore dagli elettori gallesi nel referendum sulla devoluzione del 1997. Ha sede nella Baia di Cardiff. Le elezioni al parlamento gallese si tengono ogni cinque anni per eleggere 60 membri del parlamento. Gli elettori dispongono di due voti: uno per scegliere 40 parlamentari nei singoli collegi elettorali attraverso il sistema first-past-the-post e uno per scegliere 20 parlamentari per le regioni (South Wales East, South Wales Central, West South Wales, Mid and West Wales, North Galles), vengono eletti quattro parlamentari, utilizzando il metodo D'Hondt, un sistema elettorale rappresentativo.\nParlamento del Regno Unito.\nGli elettori in Galles eleggono 40 parlamentari alla Camera dei comuni ogni quattro anni in occasione di un'elezione generale britannica. Per i parlamentari gallesi, vedere l'elenco dei parlamentari gallesi.\nParlamento europeo.\nIl Galles ha eletto rappresentanti al Parlamento europeo, ma da quando il Regno Unito ha lasciato l'Unione europea nel gennaio 2020 non ha pi\u00f9 membri. Era solito eleggere 4 rappresentanti utilizzando il metodo D'Hondt nella Circoscrizione Galles."}
{"id": "8867547", "revid": "458786", "url": "https://it.wikipedia.org/wiki?curid=8867547", "title": "Dylan Nand\u00edn", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , debutta in prima squadra il 7 febbraio 2021 in occasione dell'incontro di Primera Divisi\u00f3n Profesional vinto 2-0 contro il .\nStatistiche.\n\"Statistiche aggiornate all'8 marzo 2021\"."}
{"id": "8867548", "revid": "122140912", "url": "https://it.wikipedia.org/wiki?curid=8867548", "title": "Cimitero storico di Weimar", "text": "Il cimitero storico di Weimar \u00e8 uno dei cimiteri pi\u00f9 visitati della Germania. Qui si trovano le tombe di numerose personalit\u00e0 famose. Il cimitero, inaugurato nel 1818, \u00e8 un parco con alberi secolari e si trova su una collina a sud-ovest della citt\u00e0, accanto al giardino di Poseck. Lo spettacolo pi\u00f9 importante \u00e8 la Cripta dei Principi con le tombe di Johann Wolfgang von Goethe e Friedrich Schiller.\nNel 1998, l'UNESCO ha dichiarato Patrimonio dell'Umanit\u00e0 il cimitero storico appartenente alla Fondazione Weimar classica, insieme alla cripta reale, come parte della \"Weimar classica\".\nStoria.\nQuando lo spazio nel vecchio \"Jakobskirchhof\", intorno alla Weimar Jakobskirche, non fu pi\u00f9 sufficiente, tra il 1814 e il 1818, nel giardino di Poseck, nella parte sud-occidentale della citt\u00e0, fu creato il \u201cNuovo cimitero di fronte alla Frauentore\u201d. L'inaugurazione avvenne il 20 marzo 1818. Dal 1862 fu ampliato al \"cimitero principale\" di Weimar con importanti estensioni a sud e ovest. La parte pi\u00f9 antica, simile a un parco del cimitero nel nord, \u00e8 ancora denominata \"cimitero storico\". Per preservarne l'aspetto, non ci sono pi\u00f9 sepolture a nord della cripta principesca.\nImpianti e strutture.\nDirettamente sul lato sinistro, dietro l'ingresso principale del \"Poseckschen Garten\", si trova un edificio neoromanico, in pietra, che fu costruito come sala funeraria nel 1878/1879, ma fu ridisegnato nel 1921 come \"sala commemorativa\" per i cittadini di Weimar che caddero durante la prima guerra mondiale (1914-1918).\nDall'ingresso principale, a forma di asse centrale rettilineo, un viale di tigli che sale leggermente verso sud conduce alla cripta del principe e alla cappella russo-ortodossa, che insieme formano il centro dell'intera area cimiteriale posta su una collina.\nLa Cripta dei Principi fungeva esclusivamente da luogo di sepoltura della casa granducale di Sassonia-Weimar-Eisenach, con l'eccezione dei due grandi poeti Johann Wolfgang von Goethe e Friedrich Schiller, che vi furono sepolti anche su richiesta del Granduca Carlo Augusto, perch\u00e9 potessero essere uniti al Granduca anche dopo la morte.\nSulla parete di fondo della cripta principesca si trova la Cappella Ortodossa Russa, che su richiesta della Granduchessa Maria Pavlovna (figlia dello Zar di Russia Paolo I e moglie del Granduca Carlo Federico) fu costruita sulla sua tomba.\nAltre tombe e cappelle funerarie di ricche famiglie di Weimar si trovano lungo le mura del cimitero circostante. Insieme alle piantagioni e ai vecchi alberi del parco, formano una cornice adeguata alla cripta reale.\nLe tombe comunitarie nel cimitero principale commemorano il campo di concentramento di Buchenwald e le vittime dei bombardamenti su Weimar durante la seconda guerra mondiale.\nMonumenti.\nMonumento di Eufrosina.\nA sud dietro la Cappella Ortodossa Russa, nel mezzo del cimitero di Marie-Seebach-Stift, si trova il \"Monumento a Eufrosina\", che commemora l'attrice Christiane Becker, morta nel 1797 all'et\u00e0 di 18 anni. Tuttavia, \u00e8 stata sepolta nel Jakobsfriedhof a Weimar. Il monumento, adornato con maschere, ninfe danzanti e segni zodiacali, \u00e8 stato realizzato dallo scultore di Gotha, Friedrich Wilhelm D\u00f6ll, su suggerimento di Goethe e su disegno di Johann Heinrich Meyer. Goethe aveva visto l'ultima volta l'attrice sul palco nei panni di Eufrosina nell'opera di Joseph Weigl, \"Das Peterm\u00e4nnchen\" e nel 1797 scrisse l'elegia con lo stesso nome \"Eufrosina\" in sua memoria dopo la sua morte. Dal 1800 il monumento si trovava di fronte al castello e fu eretto nel cimitero storico solo nel 1945.\nMemoriale a coloro che caddero a marzo.\nAl cimitero storico di Weimar si trova anche il \"Denkmal der M\u00e4rzgefallenen\", (\u201cMemoriale ai caduti di marzo\u201d), che l'allora direttore del Bauhaus, Walter Gropius, cre\u00f2 per conto del cartello sindacale per commemorare le persone che pagarono con la vita per il Putsch di Kapp nel 1920. Durante lo sciopero generale del 15 marzo, i golpisti della Reichswehr spararono e uccisero gli operai Anna Braun, Walter Hoffmann, Franz Pawelski, Paul Schander, Adolf Schelle, Karl Schorn, Karl Merkel, Ernst M\u00fcller e Kurt Krassan. C'\u00e8 anche una targa commemorativa per queste vittime di fronte alla Volkshaus (Casa del popolo).\nSette delle vittime furono inizialmente sepolte nella parte settentrionale del cimitero storico e un anno dopo seppellite nel sito del monumento. Il monumento espressionista in cemento, la cui forma astratta, secondo le parole del suo creatore, rappresenta un \"\u201cfulmine che esce dal pavimento della tomba come simbolo dello spirito vivente\u201d\" e \"porta quindi anche il soprannome di Gropiusblitz\", fu inaugurato il 1\u00ba maggio 1922. Le sette lastre tombali delle vittime sono attaccate alla scultura nota come \"Gefrorene Blitze\". Poich\u00e9 il ricordo dei \"caduti rossi di marzo\" era indesiderato sotto il nazionalsocialismo e il design moderno del monumento era considerato \"arte degenerata\", il fulmine fu fatto saltare in aria nel febbraio 1936 e una fontana a colonna fu eretta di fronte a quel che rimaneva del monumento. Nel 1946 il monumento fu ricostruito in una forma leggermente modificata. L'11 aprile 1946 fu il primo anniversario della liberazione del campo di concentramento di Buchenwald. Le foto storiche sul sito mostrano le condizioni originali del monumento.\nTombe di personaggi noti.\nNell'area del \"cimitero storico\" di Weimar si trovano le tombe delle seguenti personalit\u00e0 (ordinate per luogo e anno di morte):\nUlteriori tombe storiche a Weimar.\nIl \"cimitero storico\" non \u00e8 l'unico cimitero di Weimar con tombe storiche. Un altro cimitero molto pi\u00f9 piccolo \u00e8 il \"Jacobsfriedhof\" (anche \"Jakobskirchhof\") sul bordo settentrionale dell'anello interno della citt\u00e0 di Weimar con la prima tomba di Friedrich Schiller e le tombe di personaggi noti come Lucas Cranach il Vecchio. Esiste dal XII secolo ed \u00e8 il pi\u00f9 antico di tutti i cimiteri di Weimar. Altri cimiteri storici sono il \"Cimitero ebraico\", un piccolo complesso di tombe all'angolo di Leibnizallee/Mus\u00e4usstra\u00dfe, che \u00e8 stato utilizzato solo dal 1775 al 1892 ed \u00e8 ora un Monumento nazionale, e il \"Cimitero sovietico\" nel Park an der Ilm, che \u00e8 stato istituito nel giugno 1945 come \"Cimitero d'onore dell'Armata Rossa\" e ospita oltre 640 militari sovietici uccisi durante la seconda guerra mondiale. Un secondo cimitero sovietico fu successivamente allestito nel Parco del Palazzo del Belvedere, che era sotto l'amministrazione russa fino al ritiro delle truppe nel 1994."}
{"id": "8867551", "revid": "1186766", "url": "https://it.wikipedia.org/wiki?curid=8867551", "title": "Chiesa di Santa Maria di Caravaggio", "text": ""}
{"id": "8867553", "revid": "628767", "url": "https://it.wikipedia.org/wiki?curid=8867553", "title": "Grande Cumania", "text": ""}
{"id": "8867554", "revid": "31269", "url": "https://it.wikipedia.org/wiki?curid=8867554", "title": "Episodi di 14\u00ba Distretto (prima stagione)", "text": "La prima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 16 dicembre 1986 e il 20 gennaio 1987."}
{"id": "8867555", "revid": "628767", "url": "https://it.wikipedia.org/wiki?curid=8867555", "title": "Piccola Cumania", "text": ""}
{"id": "8867556", "revid": "1310927", "url": "https://it.wikipedia.org/wiki?curid=8867556", "title": "Vadim Cr\u00eecimari", "text": ""}
{"id": "8867558", "revid": "599013", "url": "https://it.wikipedia.org/wiki?curid=8867558", "title": "Cristian Sellanes", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , debutta in prima squadra il 30 novembre 2020 in occasione dell'incontro di Primera Divisi\u00f3n Profesional vinto 2-0 contro il .\nStatistiche.\n\"Statistiche aggiornate all'8 marzo 2021\"."}
{"id": "8867559", "revid": "1363832", "url": "https://it.wikipedia.org/wiki?curid=8867559", "title": "Cucina maliana", "text": "La cucina del Mali include il riso e il miglio come alimenti pi\u00f9 largamente consumati nel Paese africano; nel Mali la cultura alimentare \u00e8 fortemente basata sui cereali. I cereali vengono in genere serviti con salse preparate con foglie commestibili (come foglie di patata o di baobab) o con salsa di pomodoro o arachidi. I piatti possono essere accompagnati da pezzi di carne alla griglia (tipicamente di pollo, montone, vitello o capra).\nLa gastronomia maliana varia tra le diverse regioni che costituiscono il Paese. Presenta affinit\u00e0 con la cucina degli altri stati dell'Africa occidentale: anche nel Mali, infatti, tra i piatti tradizionali figurano il fufu, il riso jollof e il maafe (salsa a base di burro e di arachidi)."}
{"id": "8867560", "revid": "31269", "url": "https://it.wikipedia.org/wiki?curid=8867560", "title": "Episodi di 14\u00ba Distretto (seconda stagione)", "text": "La seconda stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 27 gennaio 1987 e il 3 marzo 1987."}
{"id": "8867561", "revid": "122438411", "url": "https://it.wikipedia.org/wiki?curid=8867561", "title": "Hanna Klein", "text": "Biografia.\nTra i maggiori risultati nella sua carriera, si \u00e8 classificata undicesima nei 1500 m piani ai campionati mondiali di .\nNella stessa specialit\u00e0 ha vinto la medaglia di bronzo ai campionati europei indoor di ."}
{"id": "8867563", "revid": "31269", "url": "https://it.wikipedia.org/wiki?curid=8867563", "title": "Episodi di 14\u00ba Distretto (terza stagione)", "text": "La terza stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 10 marzo 1987 e il 6 febbraio 1989."}
{"id": "8867564", "revid": "1598666", "url": "https://it.wikipedia.org/wiki?curid=8867564", "title": "Bexhill", "text": ""}
{"id": "8867565", "revid": "31269", "url": "https://it.wikipedia.org/wiki?curid=8867565", "title": "Episodi di 14\u00ba Distretto (quarta stagione)", "text": "La quarta stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 2 gennaio 1991 e il 14 febbraio 1991."}
{"id": "8867566", "revid": "999533", "url": "https://it.wikipedia.org/wiki?curid=8867566", "title": "Pentodon algerinum", "text": ""}
{"id": "8867567", "revid": "124962535", "url": "https://it.wikipedia.org/wiki?curid=8867567", "title": "Sex Machine (singolo)", "text": "Sex Machine \u00e8 un singolo del gruppo musicale russo Little Big, pubblicato l'8 marzo 2021 sotto la propria etichetta discografica Little Big Family.\nVideo musicale.\nIl videoclip \u00e8 stato reso disponibile l'8 marzo 2020 tramite il canale YouTube del gruppo."}
{"id": "8867569", "revid": "31269", "url": "https://it.wikipedia.org/wiki?curid=8867569", "title": "Episodi di 14\u00ba Distretto (quinta stagione)", "text": "La quinta stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 21 febbraio 1991 e l'11 aprile 1991."}
{"id": "8867570", "revid": "1919454", "url": "https://it.wikipedia.org/wiki?curid=8867570", "title": "Alfa (cantante)", "text": ""}
{"id": "8867571", "revid": "599013", "url": "https://it.wikipedia.org/wiki?curid=8867571", "title": "Amarachi Pipi", "text": ""}
{"id": "8867572", "revid": "31269", "url": "https://it.wikipedia.org/wiki?curid=8867572", "title": "Episodi di 14\u00ba Distretto (sesta stagione)", "text": "La sesta stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 6 ottobre 1992 e il 22 dicembre 1992."}
{"id": "8867573", "revid": "599013", "url": "https://it.wikipedia.org/wiki?curid=8867573", "title": "Alejandro Della Nave", "text": "Caratteristiche tecniche.\n\u00c8 una seconda punta.\nCarriera.\nCresciuto nel settore giovanile del , debutta in prima squadra il 5 giugno 2016 in occasione dell'incontro di Primera Divisi\u00f3n Profesional perso 1-0 contro il ; nel febbraio 2018 viene acquistato dal dove gioca un solo incontro prima di essere ceduto in prestito al nel 2019. Rimasto svincolato, ad inizio 2021 si accorda con il .\nStatistiche.\n\"Statistiche aggiornate all'8 marzo 2021\"."}
{"id": "8867574", "revid": "287204", "url": "https://it.wikipedia.org/wiki?curid=8867574", "title": "Black Korea", "text": "Black Korea \u00e8 un brano musicale del rapper statunitense Ice Cube, facente parte del suo album in studio \"Death Certificate\", pubblicato nel 1991.\nDescrizione.\nLa traccia include campionamenti tratti da \"Also Sprach Zarathustra\" dei The Cecil Holmes Soulful Sounds e estratti dal film \"Fa' la cosa giusta\" di Spike Lee.\nIl brano gener\u00f2 forti polemiche e accuse di incitamento alla violenza razziale. Nella canzone Ice Cube denuncia l'apparente atteggiamento sospettoso degli asiatici nei confronti degli afroamericani e auspica disordini e incendi dolosi come risposta alla preponderanza dei negozi di alimentari di propriet\u00e0 di coreani nei ghetti neri degli Stati Uniti:\nIl brano venne recepito come una risposta all'omicidio di Latasha Harlins, una quindicenne afroamericana uccisa a colpi di arma da fuoco da un negoziante coreano, il 16 marzo 1991, in un alterco per una bottiglia di succo d'arancia. Poich\u00e9 la pubblicazione della traccia precedette i disordini di Los Angeles del 1992, durante i quali molti dei negozi presi di mira, saccheggiati e incendiati, erano propriet\u00e0 di cittadini americani di etnia coreana, Ice Cube fu accusato di avere contribuito all'incitamento dell'odio razziale degli afroamericani nei confronti degli asiatici.\nControversie.\nA causa della canzone, alcune associazioni, come la Southern Christian Leadership Conference e la National Korean American Grocers Association, accusarono Ice Cube di razzismo e proposero il boicottaggio del brano. La casa discografica di Ice Cube per il mercato britannico, la Island Records, tolse \"Black Korea\" e un'altra canzone controversa, \"No Vaseline\", dall'album \"Death Certificate\". In risposta alle polemiche, Ice Cube dichiar\u00f2: \u00ab\"Black Korea\" \u00e8 la mia osservazione sulla situazione di come alcune aziende coreane trattano i clienti neri [...] Posso capire che alcune persone ascoltino i miei dischi al livello sbagliato. Voglio dire, il rap \u00e8 pi\u00f9 una cosa sul vantarsi della violenza. Non fai dischi rap che dicono, 'Yo, sono pazzo, quindi ti metter\u00f2 addosso pressione finanziaria\u00bb. Egli concluse specificando che la sua intenzione era stata quella di suscitare una risposta dalla comunit\u00e0 nera, non di terrorizzare tutti i negozianti coreani. Tuttavia, i detrattori sottolinearono quanto invece una canzone come \"Black Korea\" provocasse un effetto contrario, creando un'atmosfera di terrore e sfiducia reciproci tra comunit\u00e0 afroamericana e asiatica. Un recensore del \"The Village Voice\" defin\u00ec Ice Cube \"uno stronzo razzista, puro e semplice\" (citando \"Fight the Power\" dei Public Enemy dove l'insulto era rivolto a Elvis Presley), e \"sicuramente anche un bigotto\", mentre sulla rivista \"Billboard\" apparve un editoriale che condannava il rapper per il suo diffondere il \"peggior tipo di razzismo e incitamento all'odio\"."}
{"id": "8867586", "revid": "31269", "url": "https://it.wikipedia.org/wiki?curid=8867586", "title": "Episodi di 14\u00ba Distretto (settima stagione)", "text": "La settima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 26 ottobre 1993 e l'11 gennaio 1994."}
{"id": "8867600", "revid": "31269", "url": "https://it.wikipedia.org/wiki?curid=8867600", "title": "Episodi di 14\u00ba Distretto (ottava stagione)", "text": "L'ottava stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 26 ottobre 1993 e l'11 gennaio 1994."}
{"id": "8867602", "revid": "31269", "url": "https://it.wikipedia.org/wiki?curid=8867602", "title": "Episodi di 14\u00ba Distretto (nona stagione)", "text": "La nona stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 10 gennaio 1995 e il 4 aprile 1995."}
{"id": "8867604", "revid": "439868", "url": "https://it.wikipedia.org/wiki?curid=8867604", "title": "Val-d'\u00c9tangson", "text": "Val-d'\u00c9tangson \u00e8 un comune francese di 531 abitanti nel dipartimento della Sarthe, regione dei Paesi della Loira. \u00c8 stato costituito il 1\u00ba gennaio 2019 dalla fusione dei comuni di \u00c9vaill\u00e9 e Sainte-Osmane."}
{"id": "8867605", "revid": "31269", "url": "https://it.wikipedia.org/wiki?curid=8867605", "title": "Episodi di 14\u00ba Distretto (decima stagione)", "text": "La decima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 26 novembre 1996 e il 4 marzo 1997."}
{"id": "8867607", "revid": "399", "url": "https://it.wikipedia.org/wiki?curid=8867607", "title": "EPPO (disambigua)", "text": ""}
{"id": "8867609", "revid": "31269", "url": "https://it.wikipedia.org/wiki?curid=8867609", "title": "Episodi di 14\u00ba Distretto (undicesima stagione)", "text": "L'undicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra l'11 marzo 1997 e il 3 giugno 1997."}
{"id": "8867610", "revid": "287204", "url": "https://it.wikipedia.org/wiki?curid=8867610", "title": "Sex Machine (disambigua)", "text": " "}
{"id": "8867612", "revid": "31269", "url": "https://it.wikipedia.org/wiki?curid=8867612", "title": "Episodi di 14\u00ba Distretto (dodicesima stagione)", "text": "La dodicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra l'11 agosto 1998 e il 27 ottobre 1998."}
{"id": "8867615", "revid": "31269", "url": "https://it.wikipedia.org/wiki?curid=8867615", "title": "Episodi di 14\u00ba Distretto (tredicesima stagione)", "text": "La tredicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 25 marzo 1999 e il 1\u00ba luglio 1999."}
{"id": "8867616", "revid": "1892390", "url": "https://it.wikipedia.org/wiki?curid=8867616", "title": "Elezioni in Irlanda del Nord", "text": "Le elezioni in Irlanda del Nord si tengono regolarmente per i consigli locali, l'Assemblea dell'Irlanda del Nord e il Parlamento del Regno Unito.\nL'Assemblea dell'Irlanda del Nord ha 90 membri, eletti in 18 collegi da 5 membri con il metodo del voto singolo trasferibile. L'Irlanda del Nord \u00e8 rappresentata a Westminster da 18 collegi uninominali eletti con il metodo first-past-the-post.\nA differenza del resto del Regno Unito, le elezioni nell'Irlanda del Nord sono gestite centralmente dall'Ufficiale elettorale capo per l'Irlanda del Nord e dall'Electoral Office for Northern Ireland piuttosto che dalle autorit\u00e0 locali."}
{"id": "8867617", "revid": "729019", "url": "https://it.wikipedia.org/wiki?curid=8867617", "title": "Route nationale 29", "text": "La route nationale 29 (RN 29 o N 29) \u00e8 stata una strada nazionale lunga 247\u00a0km che partiva da Sainte-Marie-des-Champs e terminava a La Capelle. \u00c8 stata in parte affiancata dall'Autoroute A29.\nPercorso.\nAveva inizio poco ad est di Yvetot dall'ex N15. Inizialmente andava in direzione nord-est fino a Yerville, poi passava per T\u00f4tes e, tra Maucomble e Neufch\u00e2tel-en-Bray, possedeva un tratto in comune con l'ex N28, oggi declassata a D928. Dall'inizio fino ad Aumale \u00e8 declassata a D929, mentre da Le Coq-Gaulois (Morvillers-Saint-Saturnin) si chiama D1029. Fra queste due localit\u00e0 aveva sostituito la N15bis.\nIn seguito raggiungeva Amiens, dove passa l'ex N1. Da qui a Longueau condivideva una parte con la N35 e fino a Saint-Quentin aveva rimpiazzato la N44, gi\u00e0 N336. A partire da Saint-Quentin la strada coincide con l'E44. Oltrepassata Guise, la N29 si concludeva a La Capelle all'incrocio con la N2.\nPrima degli anni settanta, invece, da Amiens si dirgeve ad Albert e Bapaume (oggi \u00e8 denominata D929) per poi raggiungere il Belgio dopo aver servito Cambrai e Valenciennes (questo tratto venne sostituito dalla N30)."}
{"id": "8867620", "revid": "31269", "url": "https://it.wikipedia.org/wiki?curid=8867620", "title": "Episodi di 14\u00ba Distretto (quattordicesima stagione)", "text": "La quattordicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 7 marzo 2000 e il 30 maggio 2000."}
{"id": "8867622", "revid": "287204", "url": "https://it.wikipedia.org/wiki?curid=8867622", "title": "Coppa Ronchetti 1990-1991", "text": "L'edizione 1990-1991 della Coppa europea Liliana Ronchetti \u00e8 stata la ventesima della seconda competizione europea per club di pallacanestro femminile organizzata dalla FIBA Europe. Si \u00e8 svolta dal 26 settembre 1990 al 28 marzo 1991.\nVi hanno partecipato cinquantuno squadre. Il titolo \u00e8 stato conquistato dal Gemeaz Milano, nella finale disputata su due gare sul Como Jersey.\nLe campionesse europee in carica dell'Enichem Priolo si sono fermate ai quarti di finale contro la Godella Valencia."}
{"id": "8867630", "revid": "439868", "url": "https://it.wikipedia.org/wiki?curid=8867630", "title": "Alstrup", "text": ""}
{"id": "8867631", "revid": "486946", "url": "https://it.wikipedia.org/wiki?curid=8867631", "title": "AS Vicenza", "text": ""}
{"id": "8867637", "revid": "31269", "url": "https://it.wikipedia.org/wiki?curid=8867637", "title": "Episodi di 14\u00ba Distretto (quindicesima stagione)", "text": "La quindicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 24 aprile 2001 e il 28 gennaio 2002."}
{"id": "8867638", "revid": "119144405", "url": "https://it.wikipedia.org/wiki?curid=8867638", "title": "Coppa di Slovacchia 2020-2021 (pallavolo femminile)", "text": "La Coppa di Slovacchia 2020-2021 si \u00e8 svolta dal 9 gennaio 2021 al 7 marzo 2021: al torneo hanno partecipato sette squadre di club slovacche femminili e la vittoria finale \u00e8 andata per la quindicesima volta allo .\nRegolamento.\nAlla competizione, intitolata alla memoria dell'ex pallavolista \u0160tefan Pipa, hanno preso parte sette delle otto formazioni iscritte all'Extraliga (non ha partecipato la ); il torneo si sarebbe dovuto articolare in quarti di finale (a cui non avrebbe partecipato il , campione in carica nel torneo e primo in classifica al momento dell'interruzione dell'Extraliga 2019-20, qualificato direttamente in semifinale) e semifinali strutturate in gara di andata e ritorno e finale in gara unica.\nA seguito della sospensione di tutte le competizioni sportive con l'eccezione della sola Extraliga a causa della pandemia di COVID-19, il programma e la formula del torneo sono stati rivisti trasformando il turno dei quarti di finale in una gara unica e considerando valide come partite di semifinale del torneo quelle disputate nella seconda fase del campionato. Coi punteggi di 3-0 e 3-1 sono stati assegnati 3 punti alla squadra vincente e 0 a quella perdente, col punteggio di 3-2 sono stati assegnati 2 punti alla squadra vincente e 1 a quella perdente; in caso di parit\u00e0 di punti dopo le due partite si \u00e8 valutato prima il quoziente set e quindi il quoziente punti.\nLa finale del torneo, originariamente in programma per il 7 febbraio 2021 \u00e8 stata posticipata al 28 febbraio 2021 causa COVID-19 e successivamente ulteriormente posticipata al 7 marzo 2021 a causa delle positivit\u00e0 emerse all'interno del gruppo squadra dello ."}
{"id": "8867639", "revid": "31269", "url": "https://it.wikipedia.org/wiki?curid=8867639", "title": "Episodi di 14\u00ba Distretto (sedicesima stagione)", "text": "La sedicesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 4 febbraio 2002 e il 6 maggio 2002."}
{"id": "8867641", "revid": "31269", "url": "https://it.wikipedia.org/wiki?curid=8867641", "title": "Episodi di 14\u00ba Distretto (diciassettesima stagione)", "text": "La diciassettesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 13 gennaio 2003 e il 5 maggio 2003."}
{"id": "8867642", "revid": "92723", "url": "https://it.wikipedia.org/wiki?curid=8867642", "title": "\u00d3scar Domingo Sarlinga", "text": ""}
{"id": "8867644", "revid": "31269", "url": "https://it.wikipedia.org/wiki?curid=8867644", "title": "Episodi di 14\u00ba Distretto (diciottesima stagione)", "text": "La diciottesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 5 gennaio 2004 e il 26 aprile 2004."}
{"id": "8867646", "revid": "1942182", "url": "https://it.wikipedia.org/wiki?curid=8867646", "title": "Angeli Civili del Regno delle Due Sicilie", "text": ""}
{"id": "8867647", "revid": "31269", "url": "https://it.wikipedia.org/wiki?curid=8867647", "title": "Episodi di 14\u00ba Distretto (diciannovesima stagione)", "text": "La diciannovesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 17 gennaio 2005 e il 9 maggio 2005."}
{"id": "8867648", "revid": "439868", "url": "https://it.wikipedia.org/wiki?curid=8867648", "title": "Altenburger", "text": ""}
{"id": "8867651", "revid": "31269", "url": "https://it.wikipedia.org/wiki?curid=8867651", "title": "Episodi di 14\u00ba Distretto (ventesima stagione)", "text": "La ventesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 16 gennaio 2006 e il 29 maggio 2006."}
{"id": "8867657", "revid": "31269", "url": "https://it.wikipedia.org/wiki?curid=8867657", "title": "Episodi di 14\u00ba Distretto (ventiduesima stagione)", "text": "La ventiduesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 31 marzo 2008 e il 4 agosto 2008."}
{"id": "8867664", "revid": "31269", "url": "https://it.wikipedia.org/wiki?curid=8867664", "title": "Episodi di 14\u00ba Distretto (ventitreesima stagione)", "text": "La ventitreesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 21 settembre 2009 e l'8 marzo 2010."}
{"id": "8867667", "revid": "439868", "url": "https://it.wikipedia.org/wiki?curid=8867667", "title": "Novoa", "text": ""}
{"id": "8867669", "revid": "31269", "url": "https://it.wikipedia.org/wiki?curid=8867669", "title": "Episodi di 14\u00ba Distretto (ventiquattresima stagione)", "text": "La ventiquattresima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 22 novembre 2010 e il 21 marzo 2011."}
{"id": "8867673", "revid": "287204", "url": "https://it.wikipedia.org/wiki?curid=8867673", "title": "Aabed-El V", "text": "Biografia.\nNato nel 1935 presso Nablus, ha assunto l'ufficio di sommo sacerdote samaritano il 19 aprile 2013, divenendo, secondo la tradizione, il 133\u00b0 sommo sacerdote dopo Aronne, fratello di Mos\u00e8.\nAabed-El \u00e8 sposato ed ha due figli e due figlie."}
{"id": "8867674", "revid": "31269", "url": "https://it.wikipedia.org/wiki?curid=8867674", "title": "Episodi di 14\u00ba Distretto (venticinquesima stagione)", "text": "La venticinquesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 24 ottobre 2011 e il 20 febbraio 2012."}
{"id": "8867691", "revid": "31269", "url": "https://it.wikipedia.org/wiki?curid=8867691", "title": "Episodi di 14\u00ba Distretto (ventiseiesima stagione)", "text": "La ventiseiesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 12 novembre 2012 e il 18 marzo 2013."}
{"id": "8867703", "revid": "1427733", "url": "https://it.wikipedia.org/wiki?curid=8867703", "title": "Second Division (Malta)", "text": ""}
{"id": "8867705", "revid": "31269", "url": "https://it.wikipedia.org/wiki?curid=8867705", "title": "Episodi di 14\u00ba Distretto (ventisettesima stagione)", "text": "La ventisettesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 25 novembre 2013 e il 31 marzo 2014."}
{"id": "8867707", "revid": "62748", "url": "https://it.wikipedia.org/wiki?curid=8867707", "title": "Cimitero storico", "text": ""}
{"id": "8867709", "revid": "31269", "url": "https://it.wikipedia.org/wiki?curid=8867709", "title": "Episodi di 14\u00ba Distretto (ventottesima stagione)", "text": "La ventottesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 24 novembre 2014 e il 23 marzo 2015."}
{"id": "8867711", "revid": "31269", "url": "https://it.wikipedia.org/wiki?curid=8867711", "title": "Episodi di 14\u00ba Distretto (ventinovesima stagione)", "text": "La ventinovesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 30 novembre 2015 e il 21 marzo 2016."}
{"id": "8867713", "revid": "31269", "url": "https://it.wikipedia.org/wiki?curid=8867713", "title": "Episodi di 14\u00ba Distretto (trentesima stagione)", "text": "La trentesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 6 marzo 2017 e il 6 novembre 2017."}
{"id": "8867714", "revid": "31269", "url": "https://it.wikipedia.org/wiki?curid=8867714", "title": "Episodi di 14\u00ba Distretto (trentunesima stagione)", "text": "La trentunesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 13 novembre 2017 e il 26 novembre 2018."}
{"id": "8867716", "revid": "767487", "url": "https://it.wikipedia.org/wiki?curid=8867716", "title": "North Central Airlines", "text": "North Central Airlines era una compagnia aerea regionale nel Midwest degli Stati Uniti. Fondata come Wisconsin Central Airlines nel 1944 a Clintonville, Wisconsin, la compagnia si trasfer\u00ec a Madison nel 1947. Fu anche il momento in cui nacque il logo \"Herman the Duck\" sul primo Lockheed Electra 10A della Wisconsin Central, l'NC14262, nel 1948. La sua sede centrale venne spostata per la seconda volta, stavolta a Minneapolis \u2013 St. Paul, nel 1952.\nA seguito di una fusione con la Southern Airways nel 1979, North Central \u00e8 diventata Republic Airlines, che a sua volta \u00e8 stata fusa in Northwest Airlines nel 1986. Infine Northwest Airlines si fuse in Delta Air Lines nel 2010.\nStoria.\nWisconsin Central Airlines.\nNel 1939 la Four Wheel Drive Auto Company (FWD), una importante compagnia produttrice di trasmissioni a quattro ruote e autocarri pesanti con sede a Clintonville, nel Wisconsin, apr\u00ec un dipartimento di volo e scambi\u00f2 un camion aziendale con un biplano Waco. Nel 1944 i dirigenti dell'azienda decisero di avviare una compagnia aerea denominata Wisconsin Central Airlines, e il servizio inizi\u00f2 tra sei citt\u00e0 del Wisconsin nel 1946. Ci\u00f2 port\u00f2 la compagnia ad acquistare due Cessna UC-78 Bobcat e, subito dopo, tre Lockheed Electra 10A. I voli certificati iniziarono con gli Electra verso 19 aeroporti il 25 febbraio 1948; maggiori entrate consentirono l'acquisto di altri tre Electra 10A, quindi sei Douglas DC-3.\nDopo la Wisconsin Central.\nNel 1952 la compagnia aerea trasfer\u00ec la propria sede dal Wisconsin a Minneapolis, nel Minnesota; nel dicembre dello stesso anno il loro nome venne cambiato in North Central Airlines. Ben presto la compagnia aerea si trov\u00f2 in difficolt\u00e0 finanziarie quando il presidente Francis Higgins se ne and\u00f2, nominando Hal Carr il presidente. Carr liber\u00f2 rapidamente l'azienda dai debiti e la rese pi\u00f9 affidabile. Nel corso del tempo la compagnia aerea ampli\u00f2 la propria flotta a 32 DC-3.\nUna compagnia aerea in crescita.\nNell'ottobre 1952 la Wisconsin Central prevedeva voli per 28 aeroporti, tutti a ovest del Lago Michigan, da Chicago a Fargo e Grand Forks. Aggiunse Detroit nel 1953, Omaha e Dakota nel 1959, Denver nel 1969 e voli diretti da Milwaukee al LaGuardia di New York nel 1970. Nel 1959 aggiunse alla flotta cinque Convair 340 della Continental Airlines, i primi ad entrare servizio nel 1959. Nel 1960 la North Central raggiunse il milione di passeggeri; nel maggio 1968 collegava 64 aeroporti, di cui due in Canada. I voli dei turboelica (come i Convair 580) iniziarono nell'aprile 1967.\nCome altre compagnie aeree di servizio locali, la North Central veniva sovvenzionata; nel 1962 le sue \"entrate\" di $ 27,2 milioni includevano $ 8,5 milioni \"Pub. serv. rev.\"\nLa compagnia aerea collabor\u00f2 con il governo degli Stati Uniti per aiutare le compagnie aeree in difficolt\u00e0 in Sud America. Il primo dei cinque Douglas DC-9-31 entr\u00f2 in servizio nel settembre 1967, in aggiunta i Convair 340 e 440 furono tutti convertiti in 580; la compagnia aerea acquis\u00ec altri DC-9 ed arriv\u00f2 a contare 29 CV-580. L'ultimo volo di un DC-3 risale all'inizio del 1969; l'NC fu l'ultima compagnia aerea ad usarlo negli Stati Uniti.\nNel 1969 North Central Airlines trasfer\u00ec la sua sede nella parte sud dell'Aeroporto Internazionale di Minneapolis-Saint Paul. Nel 2009 l'edificio divenne la Struttura Manutenzione e Amministrazione C della Northwest Airlines. Ora viene utilizzato dalla Delta Air Lines dopo la sua fusione nel 2008 con Northwest.\nIl Civil Aeronautics Board (CAB) classific\u00f2 la North Central come \"vettore di servizio locale\", che volava verso citt\u00e0 in una data regione e trasportando i passeggeri a \"linee aeree\" pi\u00f9 grandi che volavano a livello nazionale. Alla fine North Central fu autorizzata ad operare alcune rotte al di fuori del Midwest: al National di Washington DC, al LaGuardia di New York, Boston, Denver e Tucson. Dopo la deregolamentazione del settore aereo, North Central si espanse e ottenne il McDonnell Douglas DC-9-50, il suo aereo pi\u00f9 grande.\nFusioni.\nLa North Central acquist\u00f2 la Southern Airways con sede ad Atlanta e le due compagnie aeree formarono Republic Airlines nel luglio 1979, la prima fusione dopo la deregolamentazione delle compagnie aeree. La Republic presto prese di mira la Hughes Airwest, con sede a San Francisco, per l'acquisizione, e l'accordo venne finalizzato nel mese di ottobre 1980 per 38,5 milioni di dollari. Con addosso il peso dei debiti di due acquisizioni e dei nuovi aerei, la compagnia aerea lott\u00f2 per rimanere in piedi nei primi anni '80, arrivando persino ad introdurre la mascotte versione umanizzata Herman the Duck.\nLa Republic mantenne gli hub North Central a Detroit e Minneapolis e quello della Southern a Memphis. In pochi anni chiuse l'ex hub della Hughes Airwest a Phoenix e smantell\u00f2 gran parte della sua rete di rotte negli Stati Uniti occidentali; inoltre ridusse la consistente stazione della North Central a Chicago-O'Hare. Anche la sua equivalente della Southern all'Hartsfield di Atlanta. Republic Airlines ridimension\u00f2 rapidamente le operazioni North Central verso e tra gli aeroporti pi\u00f9 piccoli nel Midwest superiore, concentrando la propria flotta negli hub di Detroit e Minneapolis.\nNel 1986 Republic Airlines si fuse con Northwest Orient Airlines, anch'essa con sede a Minneapolis e una grande presenza a Detroit, che pose fine all'eredit\u00e0 di Wisconsin Central e North Central. A seguito della fusione, la nuova compagnia aerea divenne Northwest Airlines (lasciando cadere l'\"Orient\"), fusa in Delta Air Lines nel 2008. Una volta che la fusione \u00e8 stata finalizzata all'inizio del 2010, il marchio Northwest Airlines \u00e8 stato completamente ritirato con il nome Delta Air Lines successore di North Central Airlines.\nCodici.\nQuando la North Central Airlines inizi\u00f2 le operazioni, il codice ICAO della compagnia era \"NOR\", successivamente cambiato in \"NCA\". Quando l'ICAO \u00e8 passato da 3 a 2 caratteri, North Central divenne \"NC\", lo stesso del suo codice IATA."}
{"id": "8867718", "revid": "31269", "url": "https://it.wikipedia.org/wiki?curid=8867718", "title": "Episodi di 14\u00ba Distretto (trentaduesima stagione)", "text": "La trentaduesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 12 novembre 2018 e il 1\u00ba aprile 2019."}
{"id": "8867720", "revid": "31269", "url": "https://it.wikipedia.org/wiki?curid=8867720", "title": "Episodi di 14\u00ba Distretto (trentatreesima stagione)", "text": "La trentatreesima stagione della serie televisiva 14\u00ba Distretto \u00e8 stata trasmessa in anteprima in Germania da Das Erste tra il 27 gennaio 2020 e il 4 maggio 2020."}
{"id": "8867721", "revid": "119145582", "url": "https://it.wikipedia.org/wiki?curid=8867721", "title": "Fenilpiperazine", "text": "Le fenilpiperazine sono una nuova classe di antipsicotici atipici di terza generazione. Esempi di fenilpiperazine sono l'aripiprazolo, il brexpiprazolo e la cariprazina."}
{"id": "8867722", "revid": "439868", "url": "https://it.wikipedia.org/wiki?curid=8867722", "title": "Amft", "text": ""}
{"id": "8867724", "revid": "121775507", "url": "https://it.wikipedia.org/wiki?curid=8867724", "title": "Vincenzo Michetti", "text": "Michetti \u00e8 stato anche autore di canzoni e musiche per pianoforte."}
{"id": "8867726", "revid": "8660", "url": "https://it.wikipedia.org/wiki?curid=8867726", "title": "Abu Dhabi Wildcats", "text": "Gli Abu Dhabi Wildcats sono una squadra di football americano di Abu Dhabi, negli Emirati Arabi Uniti. Hanno vinto il titolo nazionale nel 2012-2013 e nel 2013-2014."}
{"id": "8867730", "revid": "287204", "url": "https://it.wikipedia.org/wiki?curid=8867730", "title": "Tony Burrough", "text": "Biografia.\nNel 1989, ottenne la candidatura al British Academy Television Award come miglior scenografia per il suo lavoro nella prima serie di \"Talking Heads\" di Alan Bennett. Ottenne la stessa candidatura nel 1996 per il suo lavoro nella miniserie del 1995 \"The Buccaneers\".\nNel 1996, \u00e8 stato candidato all'Oscar alla migliore scenografia per il film del 1995 \"Richard III\" ed ha vinto il BAFTA alla migliore scenografia per lo stesso film. Nel 2000, \u00e8 stato candidato al Primetime Emmy Award per la migliore direzione artistica per una miniserie o un film, insieme a Choi Ho Man e Dominic Smithers, per il loro lavoro nella miniserie televisiva \"Arabian Nights\".\nLe scenografie di Burrough sono state elogiate da molti critici. Kenneth Turan del \"Los Angeles Times\" ha definito le sue ambientazioni in diversi film \"cos\u00ec soddisfacenti da essere il solo motivo per vedere il film\". Il suo progetto del laboratorio di Babbo Natale e del villaggio degli elfi in \"Che fine ha fatto Santa Clause?\" \u00e8 stato elogiato da Kevin Thomas come \"la risorsa pi\u00f9 forte del film\"."}
{"id": "8867731", "revid": "439868", "url": "https://it.wikipedia.org/wiki?curid=8867731", "title": "Amini (disambigua)", "text": ""}
{"id": "8867734", "revid": "46291", "url": "https://it.wikipedia.org/wiki?curid=8867734", "title": "Centaurea aeolica", "text": "Il fiordaliso delle Eolie (nome scientifico Centaurea aeolica ) \u00e8 una pianta erbacea, angiosperma dicotiledone, appartenente alla famiglia delle Asteraceae.\nDescrizione.\nLa specie di questa voce \u00e8 una piante perenni con portamenti erbacei. La forma biologica \u00e8 camefita suffruticosa (Ch suffr), sono piante perenni e legnose alla base, con gemme svernanti poste ad un'altezza dal suolo tra i 2 ed i 30\u00a0cm (le porzioni erbacee seccano annualmente e rimangono in vita soltanto le parti legnose). L'altezza massima \u00e8 di 2 - 4 dm. Tutta la pianta in giovane et\u00e0 \u00e8 bianco-tomentosa; nel seguito diventa glabrescente e pi\u00f9 o meno verde.\nLe foglie lungo il caule normalmente sono a disposizione alternata. La forma della lamina \u00e8 1-2-pennatosetta con segmenti lanceolati. Le foglie superiori hanno dei segmenti pi\u00f9 o meno lineari-spatolati.\nLe infiorescenze sono composte da grossi capolini terminali o ascellanti, scaposi-solitari, o raccolti in formazioni corimbose o di altro tipo. I capolini, pi\u00f9 o meno disciformi o radiati e eterogami (raramente sono omogami), sono formati da un involucro a forma ovoide o subsferica composto da brattee (o squame) all'interno delle quali un ricettacolo fa da base ai fiori di due tipi: tubulosi (centrali) e ligulati (periferici). Le brattee disposte in pi\u00f9 serie in modo embricato e scalato hanno delle forme lanceolate con apici acuti, senza ciglia e margini interi (le appendici, presenti in molte specie del genere \"Centaurea\", qui sono quasi assenti). Il ricettacolo, a forma piatta o pi\u00f9 o meno conica, \u00e8 ricoperto da pagliette oppure, pi\u00f9 raramente, \u00e8 nudo. Diametro dell'involucro: 8 \u2013 13\u00a0mm.\nI fiori sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori centrali in genere sono tubulosi (actinomorfi); quelli periferici sono di tipo ligulato (zigomorfi). In genere i fiori sono ermafroditi (bisessuali) e feritili. Quelli periferici sono sterili (neutri) e talvolta con staminoidi.\nI frutti sono degli acheni con pappo. La forma dell'achenio in genere \u00e8 oblunga e compressa (raramente \u00e8 obconica); \u00e8 colorato di marrone-nero. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 liscia o a coste. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da due serie di setole (quelle esterne sono pennate o piumose; quelle interne sono pi\u00f9 piccole e lacerate), sono direttamente inseriti nel pericarpo o connati in un anello parenchimatico posto sulla parte apicale dell'achenio. Raramente il pappo pu\u00f2 essere nullo. L'ilo \u00e8 laterale.\nBiologia.\nQueste piante presentano una particolare sensibilit\u00e0 al tatto nei filamenti delle antere. Questi si irritano allorquando avviene uno stimolo tattile qualsiasi, come lo strofinio di un pronubo; contemporaneamente dalle antere esce del polline e lo stillo si raddrizza per riceverlo prontamente. Avviene cos\u00ec una auto-impollinazione.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nFilogenesi.\nLa classificazione della sottotrib\u00f9 rimane ancora problematica e piena di incertezze. Il genere \"Centaurea\" \u00e8 inserito nel gruppo tassonomico informale Centaurea Group. La posizione filogenetica di questo gruppo nell'ambito della sottotrib\u00f9 \u00e8 definita come il \"core\" della sottotrib\u00f9; ossia \u00e8 stato l'ultimo gruppo a divergere intorno ai 10 milioni di anni fa.\nIl genere Centaurea \u00e8 di difficile trattazione essendo altamente polimorfo. Forse \u00e8 un complesso polifiletico ancora poco conosciuto. Frequenti sono i fenomeni di ibridazione; sono presenti fusti pesanti e con pappo nullo o inefficiente, e quindi poco adatto alla disseminazione a distanza: si generano cos\u00ec una moltitudine di taxa locali segregati, che non sono separati da barriere sessuali, ma da ristrette separazioni geografiche.\nLa specie di questa voce fa parte della del gruppo delle centauree la cui parte apicale delle brattee (o squame) dell'involucro non \u00e8 chiaramente separata (tramite una strozzatura) dal corpo sottostante della squama e all'apice \u00e8 presente una singola spina mucronata oppure no.\nSottospecie.\nNella \"Flora d'Italia\" per questa pianta sono indicate due sottospecie:"}
{"id": "8867758", "revid": "8660", "url": "https://it.wikipedia.org/wiki?curid=8867758", "title": "Dubai Stallions", "text": "I Dubai Stallions sono una squadra di football americano di Dubai, negli Emirati Arabi Uniti. Hanno vinto il titolo nazionale nel 2014-2015 e nel 2018-2019."}
{"id": "8867764", "revid": "439868", "url": "https://it.wikipedia.org/wiki?curid=8867764", "title": "Amis (disambigua)", "text": ""}
{"id": "8867771", "revid": "8660", "url": "https://it.wikipedia.org/wiki?curid=8867771", "title": "Dubai Barracudas", "text": "I Dubai Barracudas sono una squadra di football americano di Dubai, negli Emirati Arabi Uniti. Hanno vinto il titolo nazionale nel 2015-2016 e nel 2017-2018."}
{"id": "8867774", "revid": "287204", "url": "https://it.wikipedia.org/wiki?curid=8867774", "title": "Pallacanestro Femminile Schio 2003-2004", "text": "Questa voce raccoglie le informazioni riguardanti la Famila Schio nelle competizioni ufficiali della stagione 2003-2004.\nStagione.\nLa stagione 2003-2004 \u00e8 stata la dodicesima consecutiva che la squadra scledense ha disputato in Serie A1."}
{"id": "8867775", "revid": "122973099", "url": "https://it.wikipedia.org/wiki?curid=8867775", "title": "Rivista italiana di economia demografia e statistica", "text": "La Rivista italiana di economia demografia e statistica (RIEDS) \u00e8 la rivista trimestrale ufficiale della Societ\u00e0 italiana di economia demografia e statistica (SIEDS) ed \u00e8 categorizzata come periodico scientifico italiano.\nStoria.\nFondata nel 1947 col nome \"RIDS\" (\"Rivista italiana di demografia e statistica\"), nel 1950 la rivista cambi\u00f2 la sua denominazione in \"RIEDS\", \"Rivista italiana di economia demografia e statistica\", in seguito alla decisione della Societ\u00e0 di demografia e statistica di ampliare l'oggetto dell'attivit\u00e0 sociale e scientifica.\nAttraverso la pubblicazione di diversi lavori scientifici di autori italiani e non, ospita approfondimenti su tutte le diverse aree dell'economia, della demografia e della statistica nonch\u00e9 dei dibattiti scientifici in atto in Italia e all'estero.\nLa rivista si occupa di statistica (metodologia e applicazioni) e studi in molti campi delle scienze sociali (economia, sociologia, demografia, pianificazione, geografia, scienze ambientali e argomenti correlati). Pubblica contributi che affrontano questioni di ricerca specifiche in tali aree, nonch\u00e9 note metodologiche e tecniche.\nTra i primi studiosi che collaborarono per la rivista si ricordano Carlo Emilio Bonferroni, Raffaele D'Addario, Mario de Vergottini, Giuseppe Parenti, Giuseppe De Meo, Pierpaolo Luzzatto Fegiz, Diego De Castro, Guglielmo Tagliacarne, Bruno Grazia Resi, Ugo Papi e Silvio Vianelli.\nAl 2021 il direttore \u00e8 Chiara Gigliarano (Universit\u00e0 degli Studi dell'Insubria)."}
{"id": "8867781", "revid": "1458431", "url": "https://it.wikipedia.org/wiki?curid=8867781", "title": "Res Jost", "text": "Biografia.\nRes Jost \u00e8 nato il 10 gennaio 1918 a Berna. \u00c8 figlio dell'insegnante di fisica Wilhelm Jost e di Hermine Spycher. Nel 1949 ha sposato la fisica viennese Hilde Fleischer. Jost ha studiato a Berna e all'Universit\u00e0 di Zurigo, dove si \u00e8 dottorato nel 1946 sotto la supervisione del fisico tedesco Gregor Wentzel. Successivamente ha lavorato con Niels Bohr a Copenaghen, dove ha sviluppato la funzione di Jost nella teoria della diffusione. In seguito ha lavorato come assistente di Wolfgang Pauli a Zurigo. Dal 1949 al 1955 \u00e8 stato all'Institute for Advanced Study a Princeton dove ha lavorato in particolare con Walter Kohn, Joaquin Mazdak Luttinger e Abraham Pais. Dal 1955 \u00e8 stato professore associato di fisica teorica all'ETH e dal 1959 \u00e8 diventato professore ordinario. Nel 1964 ha fondato con Rudolf Haag la rivista scientifica di fisica matematica \"Communications in Mathematical Physics\". \u00c8 morto il 3 ottobre 1990 a Zurigo. Tra i suoi studenti si ricorda il fisico matematico belga David Ruelle.\nJost si \u00e8 interessato alla teoria della diffusione in meccanica quantistica, trattando anche il problema di ricostruire il potenziale dai dati. Nel 1958 con i metodi sviluppati dal fisico statunitense Arthur Wightman ha dimostrato il teorema CPT partendo dai principi primi. Nel 1957 ha introdotto la rappresentazione di Jost-Lehmann-Dyson, ovvero una rappresentazione integrale del valore di aspettazione del commutatore di due campi.\nPremi e onorificenze.\nDal 1977 Res Jost \u00e8 stato membro corrispondente dell'Accademia nazionale delle scienze degli Stati Uniti d'America. Nel 1984 ha vinto la medaglia Max Planck per i risultati eccezionali in fisica teorica."}
{"id": "8867787", "revid": "8660", "url": "https://it.wikipedia.org/wiki?curid=8867787", "title": "Al Ain Desert Foxes", "text": "I Al Ain Desert Foxes sono una squadra di football americano di Al-'Ayn, negli Emirati Arabi Uniti. Hanno vinto il titolo nazionale nel 2016-2017."}
{"id": "8867789", "revid": "156341", "url": "https://it.wikipedia.org/wiki?curid=8867789", "title": "WBC CSKA Moscow", "text": ""}
{"id": "8867794", "revid": "287204", "url": "https://it.wikipedia.org/wiki?curid=8867794", "title": "Luqa St. Andrew's Football Club", "text": "Il Luqa St. Andrew's Football Club \u00e8 una societ\u00e0 calcistica maltese con sede nella citt\u00e0 di Luqa.\nIl club, fondato nel 1934, non ha mai raggiunto la massima serie ed ha militato nel 2020-21 nel campionato di \"National Amateur League\", del quale si \u00e8 laureato campione."}
{"id": "8867795", "revid": "933835", "url": "https://it.wikipedia.org/wiki?curid=8867795", "title": "Vittorio Ottaviani", "text": "Biografia.\nNato a Rocca di Cambio nel 1915, a dieci anni lasci\u00f2 il paese per entrare nel seminario dell'Aquila; si trasfer\u00ec poi a Chieti per approfondire gli studi di filosofia e nel 1933 entr\u00f2 nel seminario maggiore della citt\u00e0. Laureatosi in teologia sacra, venne ordinato sacerdote il 15 maggio 1938 e continu\u00f2 gli studi al Pontificio Istituto di Archeologia Cristiana, dove consegu\u00ec la laurea in archeologia nel 1941. Divent\u00f2 poi parroco di Rocca di Mezzo fino al settembre del 1942, venendo poi nominato cancelliere della curia aquilana fino al 1946, quando divent\u00f2 vicario generale; contemporaneamente fu parroco della chiesa di Cristo Re e professore di lingue classiche nel seminario diocesano. Nel 1949 entr\u00f2 a far parte del capitolo della cattedrale aquilana e nel 1961 ne divent\u00f2 arcidiacono.\nIl 19 dicembre 1962 fu nominato vescovo di Alatri da papa Giovanni XXIII, venendo consacrato da Carlo Confalonieri, cardinale presbitero di Sant'Agnese fuori le mura, e da Costantino Stella e Francesco Carpino come co-consacranti; il 30 novembre 1972 divent\u00f2 anche vescovo di Anagni, unendo cos\u00ec le due diocesi \"in persona episcopi\". Tra il 1963 e il 1965, inoltre, partecip\u00f2 ai lavori del Concilio Vaticano II. Il 10 novembre 1973 fu invece nominato vescovo dei Marsi, incarico che mantenne fino al 22 aprile 1977, quando si dimise. Trascorse gli ultimi anni della sua vita all'Aquila e l\u00ec mor\u00ec nel 1998.\nGenealogia episcopale.\nLa genealogia episcopale \u00e8:"}
{"id": "8867807", "revid": "287204", "url": "https://it.wikipedia.org/wiki?curid=8867807", "title": "Filomena Nitti", "text": "Antifascista, pioniera della chimica terapeutica. Le sue ricerche sui sulfamidici e sui curari di sintesi, condotte con il marito Daniel Bovet, sono state fondamentali nella storia della farmacologia e della medicina.\nBiografia.\nFilomena Nitti era la figlia minore del meridionalista, statista antifascista ed ex Presidente del Consiglio dei ministri Francesco Saverio Nitti, e di Antonia Persico, donna molto colta, figlia a sua volta del giurista e poeta Federico Persico.\nFilomena Nitti nacque a Napoli il 10 gennaio 1909 e trascorse l'infanzia nella citt\u00e0 partenopea con i suoi fratelli pi\u00f9 grandi Vincenzo, Giuseppe, Maria Luigia e Federico Nitti (a quest'ultimo legher\u00e0 la sua vita professionale) e i nonni.\nTra il 1922 e il 1923 la famiglia Nitti sub\u00ec diverse aggressioni fasciste: la prima nella villa estiva, Villa Nitti ad Acquafredda di Maratea, poi nella casa romana di Francesco Saverio Nitti e Antonia Perisco. Anche a Napoli, Filomena e i suoi fratelli furono bersaglio di continue aggressioni verbali e provocazioni persino a scuola. Nel 1923 i Nitti furono cos\u00ec costretti all'esilio, prima a Zurigo e poi a Parigi.\nA Parigi, Filomena Nitti frequent\u00f2 il liceo S\u00e9vign\u00e9 e poi si iscrisse alla facolt\u00e0 di scienze naturali, specializzandosi in chimica biologica. Il suo scopo era imparare un mestiere che le consentisse poi di tornare in Italia a guerra finita e dare il suo contributo alla rinascita del paese.\nNel 1930 entr\u00f2 nella Jeunesse del partito comunista francese e nel 1931 spos\u00f2 Stephan Walter Freund, giornalista ebreo di origine polacca che aveva tradotto i \"Principi di scienza delle finanze\" di suo padre, Francesco Saverio Nitti. Al matrimonio, che durer\u00e0 pochi anni, partecipano come testimoni il socialista Filippo Turati, l'antifascista Gaetano Salvemini, l'allora ex primo ministro Gerges Clemenceau e il matematico Paul Painlev\u00e9. Dal matrimonio nacquero Francesco e Jean-Paul, conosciuto in Italia come Gian Paolo Nitti, che morir\u00e0 prematuramente in un incidente d'auto.\nDopo la laurea, nel 1935, Filomena Nitti part\u00ec per la Russia, dove lavor\u00f2 per due anni al \"Journal de Moscou\" e con il Soccorso Rosso Internazionale, diretto dalla rivoluzionaria Elena Dmitrievna Stasova.\nDopo il divorzio con Freund, alla fine del 1936, Filomena Nitti ritorn\u00f2 a Parigi e cominci\u00f2 a lavorare per diverse farmacie parigine come analista chimica. Poi nel 1938 cominci\u00f2 a lavorare all'Istituto Pasteur, nel Laboratorio di chimica terapeutica diretto da un dei padri della chemioterapia, Ernest Fourneau, dove lavoravano gi\u00e0 anche suo fratello Federico Nitti e il biochimico e futuro premio Nobel Daniel Bovet.\nDa quel momento Filomena Nitti e Daniel Bovet condivisero il resto della loro vita sentimentale e professionale. Nel 1939 si sposarono e nello stesso anno nacque il loro unico figlio: Daniel-Pierre. Nello stesso anno tutta la famiglia Nitti ottenne la cittadinanza francese.\nFilomena Nitti rest\u00f2 all'Istituto Pasteur con il fratello Federico e il marito Daniel Bovet fino al 1947: il trio lavor\u00f2 sui sulfamidici e la penicillina, e Filomena si specializz\u00f2 anche sui sieri antiveleno. Durante il secondo conflitto mondiale, i tre prepararono anche fiale di siero antitetano e una tonnellata di sulfamidici per i soldati al fronte: un impegno civile che varr\u00e0 una medaglia al valore solo a Bovet.\nAlla fine della seconda guerra mondiale, nel 1947, Filomena Nitti, suo fratello Federico e Daniel Bovet tornarono in Italia, chiamati da Domenico Marotta a lavorare nel neonato Laboratorio di chimica terapeutica dell'Istituto Superiore di Sanit\u00e0 (ISS). Federico mor\u00ec prematuramente per una tubercolosi fulminante, infettandosi accidentalmente con uno dei ceppi del batterio della tubercolosi coltivati nelle capsule Petri a Parigi.\nAll'ISS Filomena Nitti lavor\u00f2 sotto la direzione di Daniel Bovet: i coniugi erano noti ormai a livello internazionale nel loro campo e non solo, e lavoravano in questi anni al fianco di scienziati e premi Nobel del calibro di Ernst Boris Chain, Victor Whittaker, Maurice Rapport, Moses Shelsnyak, Ralph Kohn, James McGaugh e Otto Orsingher. A Filomena Nitti spettavano i compiti di laboratorio pi\u00f9 difficili, che richiedevano maggior precisione e conoscenze tecniche. La Nitti \u00e8 stata coautrice di tutti i lavori di Bovet e i due insieme scrissero e pubblicarono, nel 1948, anche \"Structure et activit\u00e9 pharmacodynamique des m\u00e9dicaments du syst\u00e8me nerveux v\u00e9g\u00e9tatif\", considerata la \"bibbia della farmacologia\".\nLa Nitti, inoltre, all'ISS accolse e form\u00f2 schiere di nuovi ricercatori e ricercatrici, insegnando loro il mestiere e impegnandosi in iniziative per il sociale: collabor\u00f2 con l'Unione nazionale per la lotta all'analfabetismo e ad attivit\u00e0 di interesse sociale, impegnandosi per il riscatto del Mezzogiorno d'Italia.\nIn seguito all'all'arresto di Domenico Marotta, nel 1964, Filomena Nitti lasci\u00f2 l'ISS e si trasfer\u00ec a Sassari, dove lavor\u00f2 nella nuova sede del Consiglio Nazionale delle Ricerche (CNR). Successivamente, nel 1960, torn\u00f2 a Roma, continuando a lavorare per il CNR fino al 1975.\nMor\u00ec il 7 ottobre del 1994, a 85 anni, nella sua casa romana.\nRicerca.\nNei primi anni all'Istituto Pasteur, Filomena Nitti inizi\u00f2 la sua ricerca di dottorato studiando l'effetto del veleno di alcuni serpenti, in particolare del cobra, e cercando rimedi. Sub\u00ec una tale fascinazione per questi rettili che si rifiut\u00f2 di indossare qualsiasi indumento o accessorio realizzato con la loro pelle. Dallo studio dell'azione emolitica del veleno del cobra, pass\u00f2 a esaminare l'effetto di altre tossine sul sangue e sugli organismi, in cerca di terapie e trattamenti efficaci.\nIl suo lavoro, condotto con il fratello Federico e il marito Daniel Bovet, si ispirava a quello del premio Nobel Paul Ehrlich, padre della chemioterapia e a quei \"proiettili magici\": molecole in grado di colpire selettivamente il bersaglio, come un organismo patogeno, e ucciderlo, senza intaccare l'organismo ospite. I tre studiarono i sulfamidici, potenti chemioterapici antibatterici: nel corso della storia i sulfamidici saranno pi\u00f9 volte preferiti alle penicilline, e viceversa, come antibiotici. Insieme al marito Daniel Bovet e al fratello Federico, Filomena Nitti scopr\u00ec che l'adrenalina, l'acetilcolina e l'istamina, tre ammine biogene, presentano analogie nella struttura chimica. I tre scoprirono che l'istamina \u00e8 la principale responsabile delle reazioni allergiche e nel 1944 misero a punto la pirilamina, antagonista competitivo dell'istamina: in pratica il primo farmaco antistaminico.\nAll'Istituto Superiore di Sanit\u00e0, i suoi studi si concentrarono su una serie di sostanze attive sul sistema nervoso centrale, anestetici e rilassanti muscolari, come i curari di sintesi e la succinilcolina. Per queste scoperte sui curari e gli antistaminici Daniel Bovet ricevette il Premio Nobel per la medicina e la fisiologia nel 1957. Premio da cui invece Filomena Nitti rest\u00f2 esclusa, nonostante fosse coautrice di questi lavori e buona parte del successo delle scoperte dipendesse proprio dalla precisione, dalla sua esperienza e abilit\u00e0 manuale. A lei furono affidati, per esempio, la messa a punto dell'apparecchio di Warburg a 24 bracci nanometrici, la preparazione del nervo frenico e del diaframma delle cavie di laboratorio (conigli): operazioni cruciali per la scoperta dell'azione miorilassante della succinilcolina, oggi utilizzata in terapia intensiva per l'intubazione tracheale.\nTali operazioni erano indicate da Bovet, in tono scherzoso e non denigratorio, come \"ouverages de dames\", \"faccende da donna\": Bovet non sarebbe stato in grado di eseguire le stesse procedure con tale precisione e manualit\u00e0, per cui preferiva farle eseguire alla moglie. Buona parte del successo del laboratorio e degli esperimenti era dovuto proprio a questa divisione dei compiti. Il ruolo della Nitti era noto a tutti i colleghi di laboratorio e non solo, tanto che lo psichiatra italiano Ugo Cerletti, in occasione del Nobel, scriver\u00e0 una lettera di congratulazioni rivolgendosi a entrambi i coniugi.\nFilomena Nitti \u00e8 stata una delle massime esperte di sostanze che agiscono sul sistema vegetativo e autrice con Bovet di \"Structure et activit\u00e9 pharmacodynamique des m\u00e9dicaments du syst\u00e8me nerveux v\u00e9g\u00e9tatif\", del 1948, considerata la \"bibbia della farmacologia\" all'epoca.\nNegli anni al CNR continu\u00f2 a lavorare in laboratorio, focalizzandosi sul comportamento animale e la genetica. Tra i suoi lavori si ricorda \"Genetic aspects of learning and memory in mice\", pubblicato su \"Science\" nel 1969 a firma sua, del nuovo assistente di laboratorio Alberto Oliverio, e con Daniel Bovet come autore principale, sui meccanismi genetici coinvolti nell'apprendimento e nella memoria nei topi."}
{"id": "8867810", "revid": "156341", "url": "https://it.wikipedia.org/wiki?curid=8867810", "title": "Challes Basket", "text": ""}
{"id": "8867824", "revid": "156341", "url": "https://it.wikipedia.org/wiki?curid=8867824", "title": "BC Minyor Pernik", "text": ""}
{"id": "8867826", "revid": "709565", "url": "https://it.wikipedia.org/wiki?curid=8867826", "title": "Nor\u00f0ur\u00e1 (H\u00e9ra\u00f0sv\u00f6tn)", "text": "Il Nor\u00f0ur\u00e1 (in lingua islandese: \"fiume settentrionale\") \u00e8 un fiume che scorre nella regione del Nor\u00f0urland vestra, nella parte nord-occidentale dell'Islanda.\nDescrizione.\nIl Nor\u00f0ur\u00e1 \u00e8 un fiume che scorre nella zona del fiordo Skagafj\u00f6r\u00f0ur, nel comune di Akrahreppur. La sua portata media \u00e8 di 15 m\u00b3/s.\nIl fiume si origina sull'altopiano \u00d6xnadalshei\u00f0i, nella zona dell'H\u00f6rg\u00e1rdalshei\u00f0i. Scorre poi in direzione sud-sudovest nella valle Nor\u00f0ur\u00e1rdalur, che prende il nome proprio dal fiume, fino ad andare a sfociare nel lago H\u00e9ra\u00f0sv\u00f6tn.\n\u00c8 formato dalla confluenza di numerosi ruscelli che garantiscono un flusso continuo di acqua. In primavera, nella penisola di Tr\u00f6llaskagi lo scioglimento della neve nelle circostanti montagne alte pi\u00f9 di 1000 metri, provoca un considerevole aumento del flusso d'acqua, che si riduce invece durante l'inverno, ma senza mai scomparire.\nPesca.\nIn agosto, che qui rappresenta la fine dell'estate, nel Nor\u00f0ur\u00e1 viene praticata la pesca alla trota.\nAccesso.\nLa Hringvegur, la grande strada ad anello che contorna l'interna Islanda, attraversa la valle lungo il percorso che dal fiordo Skagafj\u00f6r\u00f0ur conduce verso la citt\u00e0 di Akureyri. Il percorso \u00e8 stato recentemente modificato e ora la strada corre in parte sopra una diga lungo il corso del fiume."}
{"id": "8867828", "revid": "156341", "url": "https://it.wikipedia.org/wiki?curid=8867828", "title": "BC Kremikovtsi", "text": ""}
{"id": "8867832", "revid": "156341", "url": "https://it.wikipedia.org/wiki?curid=8867832", "title": "WBC Spartak Moscow", "text": ""}
{"id": "8867833", "revid": "156341", "url": "https://it.wikipedia.org/wiki?curid=8867833", "title": "USK Prague", "text": ""}
{"id": "8867834", "revid": "156341", "url": "https://it.wikipedia.org/wiki?curid=8867834", "title": "Budapesti SE", "text": ""}
{"id": "8867841", "revid": "110157", "url": "https://it.wikipedia.org/wiki?curid=8867841", "title": "Per amore di Elena", "text": "Per amore di Elena (\"For the Sake of Elena\") \u00e8 il quinto romanzo che Elizabeth George ha scritto per la serie dedicata all'ispettore Lynley di Scotland Yard.\nPubblicato nel 1992, tradotto in numerose lingue, in Italia \u00e8 apparso nel 1993, edito da Mondadori; con il titolo \"Corsa verso il baratro\" \u00e8 stato ripreso da Longanesi nel 2008.\nTrama.\nElena ha vent'anni, studia a Cambridge, fa parte di alcune associazioni studentesche, compresa quella di atletica leggera. Nel buio di una mattina di novembre, esce per allenarsi e raggiunge un percorso lungo il fiume Cam. Qui viene aggredita al volto con un oggetto tanto pesante da spezzarle le ossa del viso e ucciderla molto in fretta. Dopo una mezz'ora, una pittrice di nome Sarah Gordon, uscita per dipingere, scopre il cadavere; allerta quindi la polizia che incomincia a setacciare il luogo.\nLynley si trova a Scotland Yard quando giunge la notizia dell'omicidio e la richiesta di un intervento. Ci\u00f2 causa l'impazienza dei suoi colleghi, perch\u00e9 le motivazioni addotte sembrano pretestuose: motivi di competenza territoriale, il fatto che la vittima fosse l'unica figlia di un docente al vertice della carriera. Lynley per\u00f2 decide di accollarsi il caso e, avvertita Barbara Havers, si precipita a Cambridge. Effettivamente, a Cambridge ci sono alcuni attriti tra la comunit\u00e0 dell'universit\u00e0 e la popolazione locale, ma anche all'interno dell'unit\u00e0 medico-legale, polemiche e accuse pi\u00f9 o meno pesanti. Sul caso in questione, i medici addetti all'esame della salma non sono in grado di stabilire cosa possa aver costituito l'arma del delitto, perch\u00e9 le impronte lasciate dai colpi rimandano a un oggetto rotondo; si pensa a una bottiglia piena, ma la spiegazione non convince.\nCos\u00ec Lynley comincia la ricerca, ben presto affiancato da Havers, e si imbatte in un guazzabuglio sconcertante. La ragazza era sorda, ma in grado di parlare e leggere i movimenti delle labbra; a distanza comunicava attraverso un apparecchio che, sintonizzato con un altro uguale, permetteva di scrivere i messaggi sul monitor di un computer. La sera prima aveva scritto alla seconda moglie del padre, che solitamente l'accompagnava negli allenamenti, per dire che non si sarebbe presentata la mattina dopo. Forse voleva allenarsi da sola, o forse la matrigna, che non poteva dimostrare di aver ricevuto il messaggio, aveva inventato una storia per non uscire con Elena. Era infatti andata a correre su un altro tragitto.\nQuando Lynley pu\u00f2 avvicinare la famiglia di Elena, si ritrova in una situazione irreale: il padre, Anthony Weaver, attualmente sposato con la brillante e pacata Justine, ha abbandonato quindici anni prima la madre di Elena e la bambina, e per tanto tempo si \u00e8 estraniato dalla sua prima famiglia. Ora per\u00f2 pretende che l'ex moglie, Glyn, sia ospitata in casa e lei, piena di livore, non fa che accusare Anthony e Justine di averle tolto la figlia, di essere i responsabili della sua morte. Glyn non esita ad attaccare Justine, sperando che questa venga incriminata come assassina.\nInoltre si scopre che Elena aveva pi\u00f9 di una relazione con uomini ed era rimasta incinta. Ci\u00f2 avrebbe causato un enorme imbarazzo al padre, in procinto di vedersi assegnare la pi\u00f9 prestigiosa cattedra di Storia medievale. Altri comportamenti atti a provocare il genitore, come un profitto scadente, erano stati oggetto dell'intervento del supervisore agli studi di Elena: tra gli altri stimoli, le era stata fatta presente la necessit\u00e0 di frequentare gli studenti affetti da sordit\u00e0, allo scopo di condividere il loro mondo e di equilibrarsi nel riconoscimento di un handicap effettivo, che per\u00f2 il padre tendeva quasi a negare, arrecandole una specie di spostamento psicologico.\nL'indagine subisce una svolta due mattine dopo, quando alla stessa ora e nello stesso luogo viene assassinata un'altra studentessa, Georgina Higgins-Hart, con tre colpi sparati da un fucile da caccia. Georgina ed Elena non si frequentavano e correvano per lo stesso club, ma non vivevano nello stesso college, cosicch\u00e9 le differenze nei due casi sembrano prevalere sulle coincidenze. Ma un'altra studentessa, Rosalyn Simpson, comprende che due mattine prima, sempre in allenamento, aveva visto una donna sul posto ed era stata vista da lei. Convinta che l'amica Georgina sia stata scambiata per lei, Rosalyn si presenta a Lynley e Havers e descrive la donna da lei vista: bionda e vestita di nero, pare proprio Justine.\nAnche Glyn si fa avanti con una prova. Frugando nei cassetti dell'ex marito, ha trovato un dipinto su tela, ricoperto da macchie stratificate e deturpato da tre tagli. Glyn \u00e8 convinta si tratti di un lavoro di Anthony, che la seconda moglie gli ha distrutto. Ormai Lynley \u00e8 in procinto di arrestare Justine, prima per\u00f2 si rivolge a Penelope, sorella di Lady Helen, esperta di restauri, chiedendole di ricostruire con qualsiasi mezzo la figura originale del dipinto. Penelope attua varie tecniche fotografiche e svela che non Anthony, ma Sarah Gordon \u00e8 l'autrice del lavoro. Inoltre Penelope riconosce in un disegno fatto da St. James (chiamato in soccorso a causa delle diatribe tra patologi) l'arma del delitto: un pestello. Sarah Gordon, guarda caso, si faceva i colori notoriamente da sola.\nLynley ha gi\u00e0 conosciuto la pittrice, l'ha persino vista a sera inoltrata entrare nell'ufficio di Anthony. C'\u00e8 un rapporto tra i due e ogni particolare pu\u00f2 cambiare aspetto, ci vogliono prove, per\u00f2. Portatosi a casa di Sarah, facendo un tragitto inconsueto, l'ispettore vede l'automobile di Anthony davanti alla casa, si insinua sul retro, coglie la conversazione tra i due, si accorge che l'uomo ha un fucile da caccia con s\u00e9. Interviene, non troppo tardi, coadiuvato dalla polizia locale che St. James ha avvertito e Havers ha guidato. L'irruzione evita il peggio, ma un colpo del fucile di Anthony ha colpito Sarah al braccio e la donna \u00e8 in gravi condizioni, forse non dipinger\u00e0 pi\u00f9.\nLa ricostruzione del dramma mette in luce che la pittrice era l'amante di Anthony, il quale sarebbe stato assai danneggiato se la cosa si fosse risaputa. Justine, indignata, aveva preteso la fine della relazione e la distruzione del quadro; Sarah, umiliata come donna e ferita come artista, aveva programmato la morte di Elena, per togliere ad Anthony il bene pi\u00f9 prezioso, come lui aveva distrutto l'animo di lei, impresso nella tela. Barbara dichiara che questo uomo sia il vero istigatore del male arrecato alla figlia e alle sue donne, ma Lynley dice, con rammarico, che egli si salver\u00e0 facilmente da qualsiasi condanna, compreso l'aver ridotto Sarah in condizione di non produrre mai pi\u00f9 un'arte considerata perfetta.\nAdattamento televisivo.\nIl romanzo ha ispirato l'omonimo episodio, quarto della prima stagione, della serie televisiva \"The Inspector Lynley Mysteries\", trasmesso il 22 aprile 2002."}
{"id": "8867861", "revid": "1564499", "url": "https://it.wikipedia.org/wiki?curid=8867861", "title": "Via Herdonitana", "text": ""}
{"id": "8867873", "revid": "458786", "url": "https://it.wikipedia.org/wiki?curid=8867873", "title": "Mart\u00edn Fern\u00e1ndez", "text": ""}
{"id": "8867874", "revid": "547034", "url": "https://it.wikipedia.org/wiki?curid=8867874", "title": "Open 13 Provence 2021 - Qualificazioni singolare", "text": "Le qualificazioni del singolare del Open 13 Provence 2021 sono un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i Lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nQualificati.\n&lt;ol start=\"3\"&gt;"}
{"id": "8867875", "revid": "458786", "url": "https://it.wikipedia.org/wiki?curid=8867875", "title": "Mart\u00edn Alejandro Fern\u00e1ndez Figueira", "text": ""}
{"id": "8867878", "revid": "458786", "url": "https://it.wikipedia.org/wiki?curid=8867878", "title": "Mart\u00edn Fern\u00e1ndez Ben\u00edtez", "text": ""}
{"id": "8867880", "revid": "969415", "url": "https://it.wikipedia.org/wiki?curid=8867880", "title": "Nikolaos Mpaxevanos", "text": "Carriera.\nIl 26 settembre 2016 viene acquistato a titolo definitivo dalla societ\u00e0 italiana della , tuttavia, per problemi burocratici, viene inserito nella primavera soltanto il 6 gennaio 2017.\nIl 13 luglio 2019, la Lazio decide di mandarlo in prestito in patria al . Dopo non aver trovato spazio in prima squadra, il 26 febbraio 2020 viene girato in prestito ai rumeni del durante la finestra invernale di calciomercato. Dopo aver giocato solo una partita di campionato, il 22 agosto 2020 viene girato in prestito a un'altra societ\u00e0 rumena, il .\nIl 19 agosto 2021 viene ceduto a titolo definitivo al .\nStatistiche.\nPresenze e reti nei club.\n\"Statistiche aggiornate al 10 settembre 2021.\""}
{"id": "8867885", "revid": "8660", "url": "https://it.wikipedia.org/wiki?curid=8867885", "title": "Emirates American Football League 2013-2014", "text": "La Emirates American Football League 2013-2014 \u00e8 stata la 2\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata Il 14 marzo 2014.\nStagione regolare.\nClassifica.\nLa classifica della regular season \u00e8 la seguente:"}
{"id": "8867901", "revid": "123420815", "url": "https://it.wikipedia.org/wiki?curid=8867901", "title": "Jeanne Jacquemin", "text": "Biografia.\nNata Marie-Jeanne Boyer e poi legittimata dal suocero Louis Coffineau nel 1874), \u00e8 stata locatrice dell'attrice e cortigiana L\u00e9onide Leblanc, in seguito si \u00e8 sposata con il fumettista \u00c9douard Jacquemin, prima di separarsi per vivere con l'incisore Auguste Lauzet, amico di Vincent Van Gogh.\nDal 1892 al 1897 Jeanne Jacquemin espose a Parigi presso la galleria Le Barc de Boutteville, alle mostre impressioniste e simboliste, al Salon des Cent e alla galleria Siegfried Bing. Fu accolta favorevolmente dalla critica, sensibile all'originalit\u00e0 e alla forza dei suoi pastelli, al simbolismo doloroso caratteristico di una certa morbosit\u00e0 \"fin-de-si\u00e8cle\". A Bruxelles, Octave Maus la invit\u00f2 ad esporre al Salon des XX: durante il suo soggiorno, incontr\u00f2 Georges Rodenbach al quale offr\u00ec un disegno a pastelli ispirato ad una sua poesia. Dal 1890 all'inizio del XX secolo, Jeanne Jacquemin fece parte del panorama artistico e intellettuale parigino. Fu vicina a St\u00e9phane Mallarm\u00e9, Paul Verlaine, Joris-Karl Huysmans, Saint-Pol-Roux, Odilon Redon e la maggior parte dei poeti simbolisti che le hanno dedicato varie poesie.\nPer L'Estampe moderne ha realizzato un disegno stampato con tecnica litografica raffigurante San Giorgio.\nPresso la galleria d'arte \"Le Barc de Boutteville\" entra in relazione con Alfred Vallette e Remy de Gourmont e quest'ultimo, dopo un articolo sul \"Mercure de France\", attira l'attenzione di Jean Lorrain, che gli affida l'illustrazione de La Mandragore - pubblicata in anteprima con il titolo \"Conte de No\u00ebl\", su Le Courrier fran\u00e7ais del 30 dicembre 1894. Jacquemin e Lorrain furono amici intimi per circa dieci anni. Lorrain intervenne addirittura per chiedere aiuto a Robert de Montesquiou a favore della \"pittrice\" e del suo compagno, l'incisore Lauzet, che attraversavano un periodo di difficolt\u00e0.\nNel 1898 dopo la morte di Lauzet, Jeanne Jacquemin si allontana gradualmente dall'attivit\u00e0 artistica. A causa di disturbi psichiatrici, viene internata alla Salp\u00eatri\u00e8re, curata dal dottor Samuel Pozzi, medico vicino agli ambienti letterari.\nNegli anni seguenti, Jacquemin si rispos\u00f2 due volte, prima con il dottor Lucien-Marius Pautrier, poi, nel maggio 1921, con il mistico Paul S\u00e9dir, prima di finire la sua vita, dimenticata da tutti, in una modesta pensione sul Quai des Grands-Augustins.\n\u00c8 sepolta nella piazza degli indigenti nel cimitero di Thiais."}
{"id": "8867921", "revid": "478814", "url": "https://it.wikipedia.org/wiki?curid=8867921", "title": "Open 13 Provence 2021 - Singolare", "text": "Stefanos Tsitsipas era il vincitore delle ultime due edizioni ma \u00e8 stato eliminato ai quarti di finale da Pierre-Hugues Herbert. In finale Daniil Medvedev ha sconfitto Pierre-Hugues Herbert con il punteggio di 6-4, 6(4)-7, 6-4.\nTeste di serie.\nI primi quattro teste di serie hanno ricevuto un bye per il secondo turno.\nQualificati.\n&lt;ol start=\"3\"&gt;"}
{"id": "8867947", "revid": "347132", "url": "https://it.wikipedia.org/wiki?curid=8867947", "title": "Herbert Lundh", "text": "Biografia.\nFu \"amanuens\" presso la Biblioteca dell'Universit\u00e0 di Uppsala negli anni 1926-1929 e poi lavor\u00f2 come insegnante presso l'Istituto scolastico Lundell (\"Lundellska l\u00e4roverket\") del quale divenne preside nel 1932, posizione che ricopr\u00ec fino al 1967. Fu attivo politicamente come membro del consiglio della cattedrale di Uppsala dal 1944 al 1961 e membro del consiglio comunale di Uppsala dal 1943 al 1960. Negli anni 1942-1944 fu anche parlamentare per il Partito Moderato, come membro della Seconda camera del Riksdag.\nPubblic\u00f2 varie decine di titoli sulla storia di Uppsala.\nIn italiano firm\u00f2 venticinque voci per l'Enciclopedia Treccani, relative a personalit\u00e0 e tematiche riferibili ai regni di Svezia, Norvegia e Danimarca. Sono comprese nelle lettere B-C-D e furono pubblicate negli anni 1930-1931.\nHerbert Lundh \u00e8 sepolto nel cimitero vecchio di Uppsala."}
{"id": "8867953", "revid": "1868855", "url": "https://it.wikipedia.org/wiki?curid=8867953", "title": "Denis Jur'evi\u010d Logunov", "text": "Specialista in microbiologia medica, \u00e8 vicedirettore per la ricerca del Centro nazionale di ricerca epidemiologica e microbiologica N. F. Gamaleja, capo del laboratorio di microbiologia cellulare NITSEM, dottore in scienze biologiche dal 2011 e membro corrispondente dell'Accademia russa delle scienze dal 2016.\nBiografia.\nDenis Jur'evi\u010d Logunov nasce il 13 ottobre 1978 a Frunze, ora Bi\u0161kek, nella RSS Kirghisa. Nel 2000 si \u00e8 laureato presso la facolt\u00e0 di biotecnologia della Kursk State Medical University, nel dipartimento di Ingegneria Biomedica e nel 2002, presso l'Istituto di ricerca russo di biotecnologie agricole, diventa un candidato di scienze biologiche dopo aver difeso la sua tesi di dottorato sul tema \"Costruzione di adenovirus aviari ricombinanti CELO per l'espressione dell'informazione genetica nei mammiferi e negli uccelli\". Dal 2003 ha lavorato presso l'Istituto di ricerca di virologia D. I. Ivanovsky.\nNel 2011, presso il Centro nazionale di ricerca epidemiologica e microbiologica N. F. Gamaleja ha difeso la sua tesi di dottorato sul tema \"Modulazione dell'attivit\u00e0 dei regolatori trascrizionali p53 e NF-\u03baB in condizioni di infezione da micoplasma come fattore che contribuisce alla trasformazione delle cellule eucariotiche e alla progressione del tumore\", diventando dottore in scienze biologiche. Con decreto del Presidente della Federazione Russa del 13 giugno 2019 n. 274 (Premi statali della Federazione Russa, ) riceve la medaglia dell'Ordine al merito per la Patria per un grande contributo allo sviluppo dell'assistenza sanitaria e della scienza medica.\nAutore di oltre 140 articoli scientifici, tra cui 1 monografia, 1 capitolo in un libro, 82 articoli su riviste \"peer-reviewed\", 21 brevetti, 6 linee guida e raccomandazioni, guida lo sviluppo di piattaforme vettoriali per la creazione di vaccini virali ricombinanti e farmaci per terapia genica. 4 tesi di dottorato sono state difese sotto la sua supervisione e tuttora \u00e8 il capo del gruppo per lo sviluppo dello Sputnik V, un vaccino contro la COVID-19.\nCollegamenti esterni.\n Denis Logunov, Accademia russa delle scienze"}
{"id": "8867956", "revid": "327773", "url": "https://it.wikipedia.org/wiki?curid=8867956", "title": "J\u00f6kuls\u00e1 \u00e1 Br\u00fa", "text": ""}
{"id": "8867965", "revid": "92723", "url": "https://it.wikipedia.org/wiki?curid=8867965", "title": "Giovanni Battista Bagnasco", "text": "Biografia.\nOrdinato sacerdote il 24 settembre 1824, fu ordinato vescovo ausiliare di Palermo e vescovo titolare di Verinopoli il 23 giugno 1828 da papa Leone XII.\nFiglio del barone Giuseppe Bagnasco di Binco e della baronessa Francesca Balestrini. Dottore in Sacra Teologia. Fu coadiutore del cardinale di Palermo Pietro Gravina e consacrante del vescovo Benedetto Denti.\nNel 1832 consacr\u00f2 con l'inclusione delle reliquie dei santi Marziale, Cassiodoro, Vittorino e Prospero l'altare maggiore della chiesa del Ges\u00f9 a Casa Professa, sede della Rettoria dei Gesuiti a Palermo.\nMor\u00ec a causa del colera presso l\"'Hospitale Santa Caterina pro infirmis\"\nStemma vescovile.\nGiovanni Battista Bagnasco adott\u00f2 come stemma vescovile quello della famiglia di appartenenza.\nPartito ondato: al I d'argento all'aquila bicipite spiegata di nero e coronata di ... impugnante in ciascun artiglio una spada; al II d'oro al leone di ... impugnante un arco, armato di un dardo, posto in sbarra, verso una stella (8) d'argento di nel primo cantone alla divisa ondata di ... attraversante sulla partizione.\nNelle bolle vescovili, nelle quali \u00e8 possibile vedere lo stemma, il Bagnasco \u00e8 appellato \"Baro Binci et Dominus Vicaretti (barone di Binco e Signore di Vicaretto).\""}
{"id": "8867974", "revid": "1271241", "url": "https://it.wikipedia.org/wiki?curid=8867974", "title": "Williams FW43B", "text": "La Williams FW43B \u00e8 una monoposto di Formula 1 realizzata dalla Williams, per gareggiare nel campionato mondiale di Formula 1 2021. La vettura \u00e8 stata presentata il 5 marzo 2021 ed \u00e8 una stretta evoluzione della precedente FW43, essendo basata sullo stesso telaio e condividendone molti componenti non modificabili per regolamento.\nLivrea.\nLa livrea della Williams FW43B si distacca da quella della precedente vettura, ed \u00e8 stata disegnata per celebrare le livree storiche delle vetture Williams degli anni 1980 e 1990. Il cofano motore e le pance infatti presentano un'alternanza di azzurro e blu pi\u00f9 scuro, mentre il muso \u00e8 bianco, con alcuni dettagli gialli, tipici delle livree di quegli anni. La coda invece presenta una zona completamente nera, mentre il logo Williams \u00e8 stato posizionato nella parte alta del cofano motore, vicino l\"'airscope\", e, come per la vettura precedente, sull'ala posteriore.\nPer il Gran Premio di Monaco, in occasione del 750\u00ba Gran Premio disputato dalla scuderia britannica, la livrea presenta una leggera modifica che consiste nell'aggiunta di un logo celebrativo, riportante la dicitura \u00ab750 GRANDS PRIX\u00bb e posizionato in obliquo nell'estremit\u00e0 posteriore del cofano motore, e l'aggiunta del nome di cento tifosi della squadra motoristica di Grove sull'Halo. Essi sono stati scelti tramite uno strumento disponibile sul sito web della Williams. \nPer il Gran Premio d'Arabia Saudita le due FW43B presentano sulla livrea, come tributo a Sir Frank Williams, co-fondatore ed ex proprietario della Williams Racing scomparso recentemente, il primo logo della Frank Williams Racing Cars \u2014\u00a0applicato sulla parte inferiore del cofano motore\u00a0\u2014. Essa si tratta della prima squadra con la quale Frank Williams prese parte ai campionati mondiali di Formula 1 dal al . Sull'Halo delle vetture \u00e8 inoltre riportata la sua citazione preferita del film \"Top Gun\": \u00abI feel the need, the need for speed!\u00bb.\nCaratteristiche.\nLa FW43B non differisce molto dalla precedente FW43, essendo i regolamenti del 2021 molto restrittivi in termini di evoluzione dell'auto, ma, come imposto dal regolamento, \u00e8 dotata di un nuovo fondo che \u00e8 ridotto nella parte posteriore e di un diffusore e delle prese dei freni posteriori con appendici aerodinamiche anch'esse ridotte nelle dimensioni. Le prese d'aria dei radiatori laterali sono molto strette, mentre le pance seguono i radiatori e scendono molto repentinamente verso il fondo. Il cofano motore invece, che ospita il motore Mercedes-AMG M12 E Performance, presenta una particolare forma convessa molto imponente. Il cambio, la sospensione posteriore e quella anteriore rimangono quelle della stagione precedente, come anche il muso, mentre l'ala anteriore \u00e8 stata completamente rivisitata, con un nuovo \"mainplane\", nuovi flap e nuove paratie laterali.\nCarriera agonistica.\nStagione.\nLa stagione vede la monoposto in crescita rispetto agli anni recenti, con i piloti in grado di lottare per le posizioni di met\u00e0 classifica. I primi punti stagionali per la squadra arrivano solo al Gran Premio d'Ungheria: grazie alla carambola avvenuta al via per mano di Valtteri Bottas e Lance Stroll e alla conseguente ripartenza della gara, la Williams riesce incredibilmente a tenere la terza posizione con Latifi prima del cambio gomme. Tuttavia, entrambe le vetture finiranno la gara in zona punti con Latifi settimo e Russell ottavo, mentre per il team sono i primi punti dal Gran Premio di Germania 2019. Al successivo appuntamento a Spa, condizionato dal meteo, George Russell si qualifica sorprendentemente al secondo posto davanti anche al campione del mondo in carica Lewis Hamilton: la Williams non vedeva oramai la prima fila dal Gran Premio d'Italia 2017, quando fu Lance Stroll a qualificarsi in seconda posizione in condizioni analoghe a queste. Alla domenica, le condizioni proibitive del circuito persistono e le vetture riescono a completare un solo giro sotto \"safety car\" valido ai fini dei punti da assegnare, la situazione non cambia e la classifica rimane invariata: Russell mantiene quindi il secondo posto e ottiene, per la prima volta in carriera, il podio che mancava anche al team dal Gran Premio d'Azerbaigian 2017. Inoltre, nella medesima gara, anche Latifi ottiene punti con il nono posto finale. Dopo queste due gare fortunose, arriveranno solo altri 3 punti, tutti segnati da Russell, a Monza e a Sochi. La stagione si conclude con altri piazzamenti fuori dai punti e alcuni ritiri, tra cui quello di Latifi ad Abu Dhabi a pochi giri dal termine della corsa, che ha agevolato involontariamente la vittoria del titolo mondiale di Max Verstappen e ha scatenato innumerevoli polemiche contro il pilota canadese. La stagione si \u00e8 dunque rivelata buona per il team inglese, che ha chiuso la stagione all'ottavo posto con 23 punti, davanti solo all'Alfa Romeo e alla Haas. Quella di Abu Dhabi \u00e8 stata l'ultima apparizione con la Williams per George Russell che dalla stagione 2022 far\u00e0 parte del team Mercedes al fianco di Lewis Hamilton."}
{"id": "8867975", "revid": "764447", "url": "https://it.wikipedia.org/wiki?curid=8867975", "title": "Ambasciata d'Italia a Maputo", "text": "L'ambasciata d'Italia a Maputo \u00e8 la missione diplomatica della Repubblica Italiana nella Repubblica del Mozambico. Essa \u00e8 competente anche per il Regno di eSwatini e la Repubblica del Botswana.\nLa sede \u00e8 a Maputo in Avenida Kenneth Kaunda, strada del quartiere residenziale Sommerschield, nel quale hanno sede la maggior parte delle rappresentanze diplomatiche accreditate in Mozambico.\nAltre sedi diplomatiche dipendenti.\nLa missione italiana in Mozambico conta anche una rete consolare, dipendente dalla sezione consolare dell'Ambasciata:"}
{"id": "8867978", "revid": "120513825", "url": "https://it.wikipedia.org/wiki?curid=8867978", "title": "Qatar ExxonMobil Open 2021 - Singolare", "text": "Andrej Rublev era il detentore del titolo ma \u00e8 stato eliminato in semifinale da Bautista Agut.\nIn finale Nikoloz Basila\u0161vili ha battuto Roberto Bautista Agut con il punteggio di 7-6(5), 6-2.\nTeste di serie.\nI primi quattro teste di serie hanno ricevuto un bye per il secondo turno.\nWildcard.\n&lt;ol start=\"3\"&gt;"}
{"id": "8867981", "revid": "96758", "url": "https://it.wikipedia.org/wiki?curid=8867981", "title": "Denys Antjuch", "text": "Carriera.\nClub.\nCresce calcisticamente tra le giovanili del , con cui esordisce in Per\u0161a Liha nel 2015. Nel 2019, trasferitosi al , ottiene la promozione in Prem\"jer-liha. Esordisce in massima serie l'11 agosto 2019, in occasione della sconfitta interna per 3-1 contro lo . Il 17 settembre 2020 esordisce in Europa League, mettendo a segno il suo primo gol in carriera in competizioni europee in occasione della vittoria esterna per 2-1 sul campo dell'.\nNell'estate 2021, dopo aver svolto un periodo di prova, firma un contratto quadriennale con la . Il 22 agosto esordisce col club della capitale, disputando da titolare l'incontro valido per la quinta giornata di campionato vinto per 4-0 contro il .\nStatistiche.\nPresenze e reti nei club.\n\"Statistiche aggiornate al 22 febbraio 2022\"."}
{"id": "8867982", "revid": "132266", "url": "https://it.wikipedia.org/wiki?curid=8867982", "title": "Uniforme mimetica", "text": ""}
{"id": "8867984", "revid": "729019", "url": "https://it.wikipedia.org/wiki?curid=8867984", "title": "Oreste Bandini", "text": "Biografia.\nNacque a Borgo San Lorenzo, provincia di Firenze, l'11 luglio 1860, figlio di Giovanni Battista. Promosso tenente prest\u00f2 servizio preso il 51\u00ba Reggimento fanteria, e divenuto capitano nel 1889 fu trasferito al 44\u00ba Reggimento fanteria. e poi trasferito al Corpo di Stato maggiore fu in servizio presso la Divisione militare di Livorno (16\u00aa), allora al comando del tenente generale Adelchi Pierantoni.\nTenente colonnello nel 1900 prestava servizio presso il 31\u00ba Reggimento fanteria, e con lo stesso grado nel 1908 ricopriva l'incarico di capo di stato maggiore della Divisione militare di Firenze (15\u00aa), allora al comando del tenente generale Giuseppe Della Noce. Promosso colonnello fu destinato a prestare servizio presso il comando dell'XI Corpo d'armata, di cui poi divenne capo di stato maggiore.\nPromosso maggior generale, assunse il comando della Brigata Pinerolo, venendo trasferito il 3 gennaio 1915 a quello della Brigata Pistoia, che lasci\u00f2 il 14 febbraio 1915 quando fu messo a disposizione.\nAll'atto dell'entrata in guerra del Regno d'Italia, avvenuta il 24 maggio 1915, ricopriva l'incarico di capo di stato maggiore della 4\u00aa Armata, allora al comando del tenente generale Luigi Nava. Quando Nava fu esonerato dal comando l'11 novembre 1915, prest\u00f2 servizio sotto il nuovo comandante, generale Mario Nicolis di Robilant fino a che non fu sostituito dal generale Giuseppe Pennella.\nIl 18 giugno 1916 sostitu\u00ec il generale Settimio Piacentini alla testa del XVI Corpo d'armata operante in Albania. Tale corpo d'armata era arrivato a disporre di circa uomini suddivisi nella 38\u00aa (Brigate \"Savona\" e \"Puglie\"), 43\u00aa (Brigate \"Arno\" e \"Marche\") e 44\u00aa Divisione di fanteria (Brigate \"Taranto\" e \"Verona\").\nMor\u00ec l'11 dicembre dello stesso anno, nel naufragio della nave da battaglia \"Regina Margherita\" affondata per l'urto don due mine mentre usciva dalla rada di Valona. Il suo corpo venne successivamente recuperato e sepolto nel cimitero cattolico di Valona. Lasciava la moglie, dimorante a Bologna, e cinque figli, quattro maschi e una femmina. Una via di Borgo San Lorenzo porta il suo nome."}
{"id": "8867993", "revid": "478814", "url": "https://it.wikipedia.org/wiki?curid=8867993", "title": "Abierto Zapopan 2021 - Qualificazioni singolare", "text": "Le qualificazioni del singolare dell'Abierto Zapopan 2021 sono un torneo di tennis preliminare per accedere alla fase finale della manifestazione. Le vincitrici dell'ultimo turno sono entrati di diritto nel tabellone principale. In caso di ritiro di una o pi\u00f9 giocatrici aventi diritto a questi sono subentrati i Lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8868000", "revid": "904368", "url": "https://it.wikipedia.org/wiki?curid=8868000", "title": "Arthur Theate", "text": "Caratteristiche tecniche.\nDi ruolo difensore centrale, pu\u00f2 giocare anche come terzino sinistro. Di piede mancino, \u00e8 longilineo fisicamente. Abile in marcatura, dispone anche di buona tecnica e personalit\u00e0. In pi\u00f9 occasioni ha sovrastato fisicamente avversari strutturati.\nCarriera.\nClub.\nOstenda.\nCresciuto nel settore giovanile di e , nel 2020 viene acquistato dall', con cui firma un contratto triennale. Debutta fra i professionisti il 10 agosto in occasione dell'incontro di Pro League\u00a0perso 2-1 contro il ; diventa in breve tempo un punto fermo della retroguardia della squadra, tanto che il 4 ottobre seguente realizza la sua prima rete, nell'ampia vittoria casalinga per 3-0 sul .\nBologna.\nIl 26 agosto 2021 viene ceduto al con la formula del prestito con obbligo di riscatto fissato a 5 milioni di euro pi\u00f9 1 di bonus. Il 18 settembre successivo fa il suo esordio con i felsinei in Serie A contro l'Inter rilevando Lorenzo De Silvestri, ed al contempo segna anche il gol della bandiera, nella partita persa nettamente al Meazza per 6-1. Si ripete il 3 ottobre seguente nella vittoriosa gara casalinga per 3-0 contro la , siglando di testa il gol del momentaneo 2-0.\nNazionale.\nIl 6 ottobre 2021 a seguito dell'infortunio di Thorgan Hazard e grazie alle ottime prestazioni con i rossoblu, viene convocato dal commissario tecnico del Belgio Roberto Mart\u00ednez, per la fase finale della Nations League 2020-2021. Debutta il 16 novembre seguente giocando da titolare la partita di Qualificazione ai Mondiali 2022, pareggiata 1-1, in casa del Galles.\nStatistiche.\nPresenze e reti nei club.\n\"Statistiche aggiornate al 26 febbraio 2022\"."}
{"id": "8868011", "revid": "458786", "url": "https://it.wikipedia.org/wiki?curid=8868011", "title": "Imanol Enr\u00edquez", "text": "Carriera.\nAcquistato dal nel 2020, debutta fra i professionisti il 29 agosto 2020 in occasione dell'incontro di Primera Divisi\u00f3n Profesional perso 2-1 contro il ; realizza la sua prima rete il 19 febbraio 2021, nella vittoria per 2-0 contro il .\nStatistiche.\n\"Statistiche aggiornate all'8 marzo 2021\"."}
{"id": "8868015", "revid": "180559", "url": "https://it.wikipedia.org/wiki?curid=8868015", "title": "Cody Cillo", "text": "Carriera.\nClub.\nDopo aver giocato all'Olympia High School di Olympia (Washington), all'Edmonds College di Seattle e all'Universit\u00e0 dell'Alabama a Birmingham, nel 2003 comincia a gareggiare nella Gulf Coast League per tre diverse squadre in due stagioni. Nel 2005 viene ingaggiato dai neonati Calgary Vipers della Northern League. Destinato ai Rockford Aviators per il 2006, in realt\u00e0 non vi ha mai giocato a causa del trasferimento in Italia.\nIn quell'anno infatti prende parte al campionato di Serie A1 con i neopromossi Godo Knights. Nel 2008 avviene il passaggio alla Fortitudo, con la quale disputa un'ottima stagione regolare (9 vittorie e 1 sconfitta per lui), ma nei play-off essi si arrendono nel turno di semifinale e devono accontentarsi della Coppa Italia. Dopo un'altra annata ai Calgary Vipers, Cillo torna a Bologna: vince cos\u00ec due Coppe dei Campioni ed altre due Coppe Italia.\nNazionale.\nPer la nazionale azzurra ha disputato e vinto gli Europei 2010 e Europei 2012, avendo partecipato inoltre alla Coppa del Mondo 2007 (dove ha battuto gli Stati Uniti) ed al World Baseball Classic 2009."}
{"id": "8868017", "revid": "1924342", "url": "https://it.wikipedia.org/wiki?curid=8868017", "title": "Mani\u017ea", "text": "Ha rappresentato la Russia all'Eurovision Song Contest 2021 con il brano \"Russian Woman\".\nBiografia.\nNata in Tagikistan, ha vissuto fino ai 3 anni a Du\u0161anbe. Quando una granata ha distrutto la casa familiare durante la guerra civile tagika, la famiglia ha deciso di trasferirsi in Russia, a Mosca.\nMani\u017ea ha iniziato a cantare in pubblico all'et\u00e0 di 12 anni. Nel 2003 ha vinto il concorso musicale Rainbow Stars a J\u016brmala, mentre l'anno successivo ha vinto il Kaunas Talent in Lituania. Nella seconda met\u00e0 degli anni 2000 si \u00e8 esibita con lo pseudonimo Ru. Kola.\nNel 2011 la cantante \u00e8 andata in tourn\u00e9e con il cantante hip hop Assai; l'anno successivo ha fondato insieme ad alcuni musicisti con cui ha lavorato con Assai il gruppo Krip De Shin, con cui ha partecipato a vari festival estivi in Russia, prima di lasciare la formazione per divergenze artistiche.\nMani\u017ea ha iniziato a pubblicare musica come solista nel 2016; a febbraio 2017 \u00e8 uscito il suo album di debutto \"Manuscript\", distribuito dall'etichetta The Orchard, parte del gruppo della Sony Music Entertainment. Il suo primo concerto da solista si \u00e8 svolto il 20 maggio successivo al Palazzo del ghiaccio di San Pietroburgo. Il suo secondo album, \"JaIAm\", \u00e8 uscito nel marzo 2018.\nNel 2020 la cantante ha realizzato \"Na put' voina vstaju\", colonna sonora della versione in lingua russa del film \"Mulan\". A marzo 2021 ha preso parte alla selezione russa per l'Eurovision Song Contest, dove ha presentato l'inedito \"Russian Woman\". Avendo vinto il televoto, \u00e8 diventata di diritto la rappresentante eurovisiva nazionale a Rotterdam. Dopo essersi qualificata dalla prima semifinale, Mani\u017ea si \u00e8 esibita nella finale eurovisiva, dove si \u00e8 piazzata al 9\u00ba posto su 26 partecipanti con 204 punti totalizzati. Il brano le ha permesso di ricevere una candidatura per un Rossijskaja nacional'naja muzykal'naja premija Viktorija nella categoria di cantante femminile dell'anno. "}
{"id": "8868018", "revid": "465169", "url": "https://it.wikipedia.org/wiki?curid=8868018", "title": "Manizha", "text": ""}
{"id": "8868022", "revid": "15756", "url": "https://it.wikipedia.org/wiki?curid=8868022", "title": "Salvarola", "text": "Salvarola, nota anche come Salvarola Terme, \u00e8 una frazione del comune di Sassuolo, distante tre chilometri dal capoluogo comunale in direzione sud, nota per la sua storica stazione termale, unica nel territorio della provincia di Modena.\nStoria.\nLe sorgenti d'acqua minerale salata fredda della Salvarola, situate nell'omonima frazione, sono note sin dall'et\u00e0 romana e frequentate nel medioevo anche da Matilde di Canossa. Dopo un lungo periodo di abbandono, nel XVIII secolo il medico sassolese Giovanni Battista Moreali defin\u00ec le acque come \"divine\" e cerc\u00f2 invano di valorizzarne le propriet\u00e0 curative, ma senza successo. Varie dispute tra i duchi di Modena e proprietari del terreno ne impedirono lo sfruttamento.\nDopo l'unit\u00e0 d'Italia, il terreno da cui sgorga la sorgente fu ceduta alla locale congregazione di carit\u00e0. Preso in affitto dall'avvocato Luigi Rognoni, fu fondata una societ\u00e0 di sfruttamento e nel 1884 venne inaugurato un grande albergo, con un padiglione balneare e una sala per inalazioni secondo il brevetto Koerting, per la prima volta introdotto in Italia. Nel 1910 fu realizzato il nuovo stabilimento termale, su progetto in stile Liberty dell'architetto modenese Pietro Carani.\nSospesa l'attivita nel periodo interbellico, le terme della Salvarola vennero riaperte nel 1958. Le terme attualmente dispongono di quattro tipi di vasche: Salso-Bromo-Iodica, Solfureo-Salso-Bicarbonato-Alcalino-Terrosa, Solfureo-Bicarbonato-Magnesiaca e Solfureo-Bicarbonato-Alcalino-Terrosa.\nNel 1972 venne inaugurato il pensionato Casa Serena dell'Opera Nazionale Pensionati d'Italia, una fra le 36 strutture nazionali in cui gli anziani autosufficienti potevano soggiornare per brevi periodi, pagando met\u00e0 della pensione percepita. La grande struttura da e 380 stanze ospit\u00f2 in seguito anche famiglie bisognose, i superstiti dell'incendio della ex ceramica Campanella, i terremotati dell'Irpinia, carabinieri ed obiettori di coscienza. Dagli anni 1990 la struttura \u00e8 stata dedicata all'accoglienza esclusiva di persone non autosufficienti."}
{"id": "8868023", "revid": "599013", "url": "https://it.wikipedia.org/wiki?curid=8868023", "title": "Guido Verd\u00fan", "text": "Caratteristiche tecniche.\n\u00c8 un difensore centrale.\nCarriera.\nAcquistato dal nel 2020, debutta il 6 ottobre 2020 in occasione dell'incontro di Primera Divisi\u00f3n Profesional pareggiato 1-1 contro il , match sbloccato proprio da una sua rete.\nStatistiche.\n\"Statistiche aggiornate all'8 marzo 2021\"."}
{"id": "8868025", "revid": "8660", "url": "https://it.wikipedia.org/wiki?curid=8868025", "title": "Emirates American Football League 2014-2015", "text": "La Emirates American Football League 2014-2015 \u00e8 stata la 3\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata Il 13 marzo 2015.\nStagione regolare.\nClassifica.\nLa classifica della regular season \u00e8 la seguente:"}
{"id": "8868028", "revid": "1924342", "url": "https://it.wikipedia.org/wiki?curid=8868028", "title": "Poster Girl (Zara Larsson)", "text": "Poster Girl \u00e8 il terzo album in studio della cantante svedese Zara Larsson, pubblicato il 5 marzo 2021 su etichette discografiche TEN Music Group e Epic Records.\nPromozione.\nIl primo estratto dall'album \u00e8 stato il singolo \"Ruin My Life\", pubblicato il 18 ottobre 2018, che si \u00e8 posizionato nelle top twenty di vari mercati europei. Ad esso hanno fatto seguito \"Wow\", che ha ricevuto un remix in collaborazione con Sabrina Carpenter, \"Love Me Land\" e \"Talk About Love\" con la partecipazione di Young Thug.\nAccoglienza.\n\"Poster Girl\" ha ottenuto recensioni perlopi\u00f9 positive da parte della critica musicale. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 72 basato su nove critiche.\nSuccesso commerciale.\nNella classifica giapponese delle vendite fisiche e digitali \"Poster Girl\" ha esordito al 169\u00ba posto."}
{"id": "8868032", "revid": "201394", "url": "https://it.wikipedia.org/wiki?curid=8868032", "title": "HM (rivista)", "text": "HM fu la prima rivista musicale italiana interamente dedicata all'heavy metal, e fu la diretta concorrente della analoga Metal Shock.\nStoria di HM.\nHM nacque nel 1986 con il sottotitolo programmatico \"Heavy metal &amp; hard rock\", anticipando di pochi mesi il suo principale concorrente Metal Shock. Il primo numero dedicava la copertina ad uno dei personaggi pi\u00f9 iconici del metal di quel periodo, Ozzy Osbourne. La linea editoriale dava molta importanza alle immagini, allegando spesso un poster centrale e pagine di adesivi con foto e loghi dei gruppi musicali. Gli articoli e le recensioni avevano perlopi\u00f9 toni enfatici e sensazionalistici.\nLa rivista chiuse nel 1993."}
{"id": "8868047", "revid": "661526", "url": "https://it.wikipedia.org/wiki?curid=8868047", "title": "Festival delle Autoproduzioni", "text": ""}
{"id": "8868051", "revid": "767487", "url": "https://it.wikipedia.org/wiki?curid=8868051", "title": "Hans Baltisberger", "text": "Carriera motociclistica.\nBaltisberger \u00e8 nato nel distretto di Betzingen di Reutlingen, in Germania. Suo padre era un medico, aveva tre sorelle e un fratello. \nPartecip\u00f2 a varie stagioni del motomondiale, a partire dal 1951 in cui sfior\u00f2 per la prima volta i punti in occasione del Gran Premio di Svizzera in classe 500 guidando una Norton e in classe 350 guidando una AJS. Ottenuti i suoi primi punti l'anno successivo alla guida di una BMW in classe 500, divenne pilota ufficiale della NSU dal motomondiale 1954, in squadra con Rupert Hollaus, Werner Haas e Hermann Paul M\u00fcller, e con questa casa ottenne i suoi 5 piazzamenti a podio, senza tuttavia ottenere alcuna vittoria.\nIl suo anno migliore fu nel 1954 quando termin\u00f2 la stagione al quinto posto nel campionato del mondo classe 250.\nDurante la carriera ottenne anche due titoli nazionali tedeschi nel 1955 e 1956.\nBaltisberger mor\u00ec mentre guidava una NSU Max 250 al Gran Premio della Cecoslovacchia del 1956, un evento fuori concorso del motomondiale sul circuito Masaryk di Brno."}
{"id": "8868056", "revid": "149485", "url": "https://it.wikipedia.org/wiki?curid=8868056", "title": "Aur\u00e9lie L\u00e9v\u00eaque", "text": "Biografia.\nPattinatrice del Club de Glace de l'Amicale Laique d'Echirolles, si allena presso il P\u00f4le France a Font-Romeu, dove \u00e8 allenata da Annie Sarlat.\nHa rappresentato la Francia al XIII Festival olimpico invernale della giovent\u00f9 europea di Erzurum 2017.\nSi \u00e8 laureata campionessa continentale a Danzica 2021, nella staffetta 3000 metri, gareggiando con le connazionali Gwendoline Daudet, Tifany Huot-Marchand e Aur\u00e9lie Monvoisin. Con le stesse compagne ai mondiali di Dordrecht 2021 ha vinto la medaglia d'argento nella staffetta 3000 metri, terminando alle spalle dei Paesi Bassi."}
{"id": "8868057", "revid": "149485", "url": "https://it.wikipedia.org/wiki?curid=8868057", "title": "Aur\u00e9lie Leveque", "text": ""}
{"id": "8868065", "revid": "1325796", "url": "https://it.wikipedia.org/wiki?curid=8868065", "title": "Dubai Tennis Championships 2021 - Doppio femminile", "text": "Hsieh Su-wei e Barbora Str\u00fdcov\u00e1 erano le detentrici delle ultime due edizioni, ma hanno scelto di non partecipare.\nIn finale Alexa Guarachi e Darija Jurak hanno battuto Xu Yifan e Yang Zhaoxuan con il punteggio di 6-0, 6-3."}
{"id": "8868068", "revid": "86599", "url": "https://it.wikipedia.org/wiki?curid=8868068", "title": "Azar Andami", "text": "Interrotti gli studi dopo il diploma lavor\u00f2 come insegnante per il Ministero della Cultura per poi isciversi all'universit\u00e0 nel 1947. Laureatasi in medicina nel 1953 all'Universit\u00e0 di Teheran, si specializz\u00f2 in ginecologia. \nNel 1966 all'Istituto Pasteur di Teheran sviluppo un vaccino contro El Tor, uno dei due biotipi del colera che possono infettare l'uomo e di cui era esplosa un'epidemia in Iran. In riconoscimento di ci\u00f2 ottenne una borsa per studiare batteriologia a Parigi.\nLe \u00e8 stato dedicato un cratere sul pianeta Venere."}
{"id": "8868085", "revid": "1442080", "url": "https://it.wikipedia.org/wiki?curid=8868085", "title": "Sara Waisglass", "text": "\u00c8 conosciuta principalmente per il ruolo di Francesca \"Frankie\" Hollingsworth in \"\" e per quello di Maxine Baker in \"Ginny &amp; Georgia\".\nBiografia.\nSara Waisglass \u00e8 nata il 3 luglio 1998 a Toronto, Ontario, Canada. \nLa sua carriera \u00e8 iniziata all'et\u00e0 di 7 anni, dove ha ottenuto il ruolo dell'adorabile Jordy Cooper in \" Overruled\" di Shaftesbury e ha trascorso tre stagioni affascinando il pubblico.\nHa inoltre recitato a fianco di attori quali John Malkovich, Evangeline Lilly \u00e8 Romain Duris in \"Afterwards\" cos\u00ec come Robert Pattinson e Dane DeHaan in \"Life\".\n\u00c8 principalmente nota per aver recitato nel pluripremiato dramma canadese \"Degrassi\" nel ruolo di Frankie Hollingsworth in sei stagioni, che l'ha consolidata come una delle migliori giovani attrici canadesi.\nLa Waisglass \u00e8 stata nominata nel 2016 per il Young Entertainers Award per il suo lavoro su Degrassi.\nStudia sceneggiatura alla \"York University\" di Toronto."}
{"id": "8868086", "revid": "287204", "url": "https://it.wikipedia.org/wiki?curid=8868086", "title": "Variet\u00e0 abeliana", "text": "In matematica, in particolare in geometria algebrica, in analisi complessa e in teoria algebrica dei numeri, una variet\u00e0 abeliana \u00e8 una variet\u00e0 algebrica proiettiva che \u00e8 anche un gruppo algebrico, cio\u00e8 ha una legge di gruppo che pu\u00f2 essere definita da funzioni regolari. Le variet\u00e0 abeliane sono tra gli oggetti pi\u00f9 studiati della geometria algebrica e sono anche strumenti indispensabili per molte ricerche su altri argomenti in geometria algebrica e teoria dei numeri.\nUna variet\u00e0 abeliana pu\u00f2 essere definita da equazioni aventi coefficienti in qualsiasi campo; si dice quindi che la variet\u00e0 \u00e8 definita \"su\" quel campo. Storicamente le prime variet\u00e0 abeliane a essere studiate furono quelle definite sul campo dei numeri complessi. Tali variet\u00e0 abeliane risultano essere esattamente quei tori complessi che possono essere immersi in uno spazio proiettivo complesso. Le variet\u00e0 abeliane definite su campi di numeri algebrici sono un caso speciale, importante anche dal punto di vista della teoria dei numeri. Le tecniche di localizzazione portano naturalmente da variet\u00e0 abeliane definite su campi numerici a quelle definite su campi finiti e vari campi locali. Poich\u00e9 un campo di numeri \u00e8 il campo delle frazioni di un dominio di Dedekind, per ogni ideale primo diverso da zero del dominio di Dedekind, esiste una funzione dal dominio di Dedekind al quoziente del dominio di Dedekind per il primo, che \u00e8 un campo finito per tutti i primi finiti. Ci\u00f2 induce una funzione dal campo delle frazioni a qualsiasi campo finito di questo tipo. Data una curva con equazione definita sul campo di numeri, possiamo applicare questa funzione ai coefficienti per ottenere una curva definita su un campo finito, dove le scelte di campo finito corrispondono ai primi finiti del campo di numeri.\nLe variet\u00e0 abeliane appaiono naturalmente come variet\u00e0 jacobiane (le componenti connesse dello zero nelle variet\u00e0 di Picard) e variet\u00e0 di Albanese di altre variet\u00e0 algebriche. La legge di gruppo di una variet\u00e0 abeliana \u00e8 necessariamente commutativa e la variet\u00e0 \u00e8 non singolare. Una curva ellittica \u00e8 una variet\u00e0 abeliana di dimensione 1. Le variet\u00e0 abeliane hanno dimensione di Kodaira 0.\nStoria e motivazione.\nAll'inizio del diciannovesimo secolo, la teoria delle funzioni ellittiche riusc\u00ec a fornire una base per la teoria degli integrali ellittici, e questo lasci\u00f2 aperto un naturale percorso di ricerca. Le forme standard per gli integrali ellittici coinvolgevano le radici quadrate di polinomi cubici e quartici. Quando questi sarebbero stati sostituiti da polinomi di grado superiore, diciamo quintici, cosa sarebbe successo?\nNel lavoro di Niels Abel e Carl Jacobi, \u00e8 stata formulata la risposta: ci\u00f2 implicherebbe funzioni di due variabili complesse, aventi quattro \"periodi\" indipendenti (cio\u00e8 vettori periodo). Questo ha dato il primo assaggio di una variet\u00e0 abeliana di dimensione 2 (una \"superficie abeliana\"): quello che ora sarebbe chiamato lo \"Jacobiano di una curva iperellittica di genere 2\".\nDopo Abel e Jacobi, alcuni dei pi\u00f9 importanti contributi alla teoria delle funzioni abeliane furono dati da Riemann, Weierstrass, Frobenius, Poincar\u00e9 e Picard. L'argomento era molto popolare all'epocae aveva gi\u00e0 un'ampia letteratura.\nEntro la fine del XIX secolo, i matematici avevano iniziato a utilizzare metodi geometrici nello studio delle funzioni abeliane. Alla fine, negli anni '20, Lefschetz pose le basi per lo studio delle funzioni abeliane in termini di tori complessi. Sembra anche essere il primo a usare il termine \"variet\u00e0 abeliana\". Fu Andr\u00e9 Weil negli anni Quaranta a dare all'argomento le sue moderne basi nel linguaggio della geometria algebrica.\nOggi, le variet\u00e0 abeliane costituiscono uno strumento importante nella teoria dei numeri, nei sistemi dinamici (pi\u00f9 precisamente nello studio dei sistemi hamiltoniani) e nella geometria algebrica (specialmente le variet\u00e0 di Picard e le variet\u00e0 di Albanese).\nTeoria analitica.\nDefinizione.\nUn toro complesso di dimensione formula_1 \u00e8 un toro di dimensione reale formula_2 con una struttura di una variet\u00e0 complessa. Pu\u00f2 sempre essere ottenuto come quoziente di uno spazio vettoriale complesso formula_1-dimensionale con un reticolo di rango formula_4 Una variet\u00e0 abeliana complessa di dimensione formula_1 \u00e8 un toro complesso di dimensione formula_1 che \u00e8 anche una variet\u00e0 algebrica proiettiva nel campo dei numeri complessi. Poich\u00e9 sono tori complessi, le variet\u00e0 abeliane hanno una struttura di gruppo. Un morfismo di variet\u00e0 abeliane \u00e8 un morfismo delle variet\u00e0 algebriche sottostanti che preserva l'elemento neutro della struttura di gruppo. Un'isogenia \u00e8 un morfismo suriettivo con nucleo finito.\nQuando un toro complesso ha una struttura di una variet\u00e0 algebrica, questa struttura \u00e8 necessariamente unica. Nel caso formula_7 la nozione di variet\u00e0 abeliana \u00e8 la stessa di quella di curva ellittica, e ogni toro complesso d\u00e0 origine a una curva ellittica. Per formula_8 \u00e8 noto da Riemann che la condizione di ammettere una struttura di variet\u00e0 algebrica impone dei vincoli aggiuntivi su un toro complesso.\nCondizioni di Riemann.\nIl seguente criterio di Riemann decide se un dato toro complesso \u00e8 o meno una variet\u00e0 abeliana, cio\u00e8 se pu\u00f2 essere immerso o meno in uno spazio proiettivo. Sia formula_9 un toro formula_1-dimensionale dato da formula_11 dove formula_12 \u00e8 uno spazio vettoriale complesso di dimensione formula_1 e formula_14 \u00e8 un reticolo in formula_15 Allora formula_9 \u00e8 una variet\u00e0 abeliana se e solo se esiste una forma hermitiana definita positiva su formula_12 la cui parte immaginaria assume valori interi su formula_18 Una tale forma su formula_9 \u00e8 solitamente chiamata forma di Riemann (non degenere). Scegliendo una base per formula_12 e formula_21 si pu\u00f2 rendere questa condizione pi\u00f9 esplicita. Esistono diverse formulazioni equivalenti tutte conosciute come le \"condizioni di Riemann\".\nLa jacobiana di una curva algebrica.\nOgni curva algebrica formula_22 di genere formula_23 \u00e8 associata a una variet\u00e0 abeliana formula_24 di dimensione formula_25 mediante una funzione analitica di formula_22 in formula_27 Come toro, formula_24 ha una struttura di gruppo commutativa e l'immagine di formula_22 genera formula_24 come gruppo. Lo studio delle forme differenziali su formula_31 che danno origine agli integrali abeliani con cui \u00e8 iniziata la teoria, pu\u00f2 essere derivato dalla pi\u00f9 semplice teoria dei differenziali invarianti per traslazione su formula_27 La variet\u00e0 abeliana formula_24 \u00e8 chiamata \"variet\u00e0 jacobiana\" di formula_31 per ogni curva non singolare formula_22 sui numeri complessi. Dal punto di vista della geometria birazionale, il suo campo di funzioni \u00e8 il campo fissato dal gruppo simmetrico su formula_1 lettere che agisce sul campo di funzioni di formula_37\nFunzioni abeliane.\nUna \"funzione abeliana\" \u00e8 una funzione meromorfa su una variet\u00e0 abeliana, che pu\u00f2 essere considerata come una funzione periodica di formula_38 variabili complesse, aventi formula_39 periodi indipendenti. Equivalentemente, \u00e8 una funzione nel campo di funzioni di una variet\u00e0 abeliana. Ad esempio, nel diciannovesimo secolo c'era molto interesse per gli integrali iperellittici che possono essere espressi in termini di integrali ellittici. Ci\u00f2 si riduce a chiedere che formula_24 sia o meno un prodotto di curve ellittiche, a meno di isogenia.\nTeorema di Matsusaka.\nUn importante teorema di struttura delle variet\u00e0 abeliane \u00e8 \"il teorema di Matsusaka\". Esso afferma che su un campo algebricamente chiuso ogni variet\u00e0 abeliana formula_41 \u00e8 il quoziente dello jacobiano di una curva; ossia esiste un morfismo suriettivo di variet\u00e0 abeliane formula_42 con formula_24 uno jacobiano di qualche curva algebrica. Questo teorema rimane vero se il campo base \u00e8 infinito.\nDefinizione algebrica.\nDue definizioni equivalenti di variet\u00e0 abeliana su un campo arbitrario formula_44 sono comunemente in uso:\nQuando il campo base \u00e8 il campo dei numeri complessi, queste nozioni coincidono con la definizione precedente. Su ogni campo base, le curve ellittiche sono variet\u00e0 abeliane di dimensione 1.\nAll'inizio degli anni Quaranta, Weil us\u00f2 la prima definizione (su un campo base arbitrario) ma non pot\u00e9 in un primo momento provare che implicasse la seconda. Solo nel 1948 dimostr\u00f2 che gruppi algebrici completi possono essere immersi nello spazio proiettivo. Nel frattempo, per dimostrare l'ipotesi di Riemann per curve su campi finiti che aveva annunciato nel lavoro del 1940, dovette introdurre la nozione di variet\u00e0 astratta e riscrivere i fondamenti della geometria algebrica per poter lavorare con variet\u00e0 senza immersioni proiettive.\nStruttura del gruppo di punti.\nSecondo le definizioni, una variet\u00e0 abeliana \u00e8 una variet\u00e0 gruppo. \u00c8 possibile dimostrare che il gruppo dei suoi punti \u00e8 commutativo.\nPer formula_47 e quindi, per il principio di Lefschetz, per ogni campo algebricamente chiuso di caratteristica zero, il gruppo di torsione di una variet\u00e0 abeliana di dimensione formula_1 \u00e8 isomorfo a formula_49 Quindi, la sua parte formula_38-torsione \u00e8 isomorfa a formula_51 cio\u00e8 il prodotto di formula_2 copie del gruppo ciclico di ordine formula_53\nQuando il campo base \u00e8 un campo algebricamente chiuso di caratteristica formula_54 la formula_38-torsione \u00e8 ancora isomorfa a formula_56 se formula_38 e formula_58 sono coprimi. Se formula_38 e formula_58 non sono coprimi, lo stesso risultato pu\u00f2 essere recuperato a condizione che lo si interpreti dicendo che la formula_38-torsione definisce uno schema gruppo piatto finito di rango formula_4 Se invece di guardare l'intera struttura di schema sulla formula_38-torsione si considerano solo i punti geometrici, si ottiene un nuovo invariante per le variet\u00e0 in caratteristica formula_58 (il cosiddetto formula_58-rango quando formula_66).\nIl gruppo dei punti formula_44-razionali per un campo globale formula_44 \u00e8 finitamente generato per il teorema di Mordell-Weil. Quindi, per il teorema di struttura per gruppi abeliani finitamente generati, \u00e8 isomorfo al prodotto di un gruppo abeliano libero formula_69 con un gruppo commutativo finito per qualche intero non negativo formula_70 chiamato \"rango\" della variet\u00e0 abeliana. Risultati simili valgono per altre classi di campi formula_46\nProdotti di variet\u00e0 abeliane.\nIl prodotto di una variet\u00e0 abeliana formula_41 di dimensione formula_73 e di una variet\u00e0 abeliana formula_74 di dimensione formula_75 sullo stesso campo, \u00e8 una variet\u00e0 abeliana di dimensione formula_76 Una variet\u00e0 abeliana \u00e8 \"semplice\" se non \u00e8 isogena a un prodotto di variet\u00e0 abeliane di dimensione inferiore. Ogni variet\u00e0 abeliana \u00e8 isogena a un prodotto di variet\u00e0 abeliane semplici.\nPolarizzazione e variet\u00e0 abeliana duale.\nVariet\u00e0 abeliana duale.\nA una variet\u00e0 abeliana formula_41 su un campo formula_44 si associa una \"variet\u00e0 abeliana duale\" formula_79 (definita sullo stesso campo), che \u00e8 la soluzione al seguente problema di moduli. Una famiglia di fibrati lineari di grado 0 parametrizzati da una formula_44-variet\u00e0 formula_81 \u00e8 un fibrato lineare formula_14 su formula_83 tale che\nEsiste una variet\u00e0 formula_79 e una famiglia formula_92 di fibrati lineari di grado 0, detto \"fibrato di Poincar\u00e9\", parametrizzata da formula_79 tale che a ogni famiglia formula_14 su formula_81 \u00e8 associato un unico morfismo formula_96 tale che formula_14 \u00e8 isomorfo al pullback di formula_92 rispetto al morfismo formula_99 Applicando questo al caso in cui formula_81 \u00e8 un punto, si osserva che i punti di formula_79 corrispondono a fibrati lineari di grado 0 su formula_102 Quindi c'\u00e8 un'operazione di gruppo naturale su formula_103 data dal prodotto tensoriale di fibrati lineari, che la rende una variet\u00e0 abeliana.\nQuesta associazione \u00e8 una dualit\u00e0 nel senso che esiste un isomorfismo naturale tra il doppio duale formula_104 e formula_41 (definito tramite il fibrato di Poincar\u00e9) e che \u00e8 funtoriale in modo controvariante, cio\u00e8 si associa a ogni morfismo formula_106 un morfismo duale formula_107 in modo compatibile. La formula_38-torsione di una variet\u00e0 abeliana e la formula_38-torsione del suo duale sono duali l'una all'altra se formula_38 \u00e8 coprimo con la caratteristica del campo base. In generale, per ogni formula_75 lo schema gruppo formula_38-torsione di una variet\u00e0 abeliana e lo schema gruppo formula_38-torsione della corrispondente variet\u00e0 abeliana duale sono duali di Cartier l'uno dell'altro. Questo generalizza l'accoppiamento di Weil per le curve ellittiche.\nPolarizzazioni.\nUna \"polarizzazione\" di una variet\u00e0 abeliana \u00e8 un'isogenia da una variet\u00e0 abeliana alla sua duale che \u00e8 simmetrica rispetto alla \"doppia dualit\u00e0\" di variet\u00e0 abeliane e tale che il pullback del fibrato di Poincar\u00e9 rispetto al morfismo del grafico associato \u00e8 ampio (quindi \u00e8 analoga a una forma quadratica definita positiva). Le variet\u00e0 abeliane polarizzate hanno gruppi degli automorfismi finiti. Una \"polarizzazione principale\" \u00e8 una polarizzazione che \u00e8 un isomorfismo. Le jacobiane delle curve sono naturalmente dotate di una polarizzazione principale data dalla scelta di un punto base razionale arbitrario sulla curva. La curva pu\u00f2 essere ricostruita dalla sua jacobiana polarizzata quando il genere \u00e8 maggiore di 1. Non tutte le variet\u00e0 abeliane principalmente polarizzate sono jacobiane di curve (si veda il problema di Schottky). Una polarizzazione induce un'involuzione di Rosati sull'anello degli endomorfismi formula_114 di formula_102\nPolarizzazioni sui numeri complessi.\nSui numeri complessi, una \"variet\u00e0 abeliana polarizzata\" pu\u00f2 anche essere definita come una variet\u00e0 abeliana formula_41 con una scelta di una forma di Riemann formula_117 Due forme di Riemann formula_118 e formula_119 sono chiamate equivalenti se esistono due numeri interi positivi formula_38 e formula_73 tali che formula_122 Una scelta di una classe d'equivalenza di forme di Riemann su formula_41 \u00e8 chiamata \"polarizzazione\" di formula_102 Un morfismo di variet\u00e0 abeliane polarizzate \u00e8 un morfismo formula_125 di variet\u00e0 abeliane tale che il pullback ad formula_41 della forma di Riemann su formula_74 \u00e8 equivalente alla forma data su formula_102\nSchema abeliano.\nSi pu\u00f2 anche definire una variet\u00e0 abeliana come schema e come schema su uno schema base. Ci\u00f2 consente un trattamento uniforme di fenomeni come la riduzione modulo formula_58 delle variet\u00e0 abeliane (si veda aritmetica delle variet\u00e0 abeliane) e lo studio di famiglie parametrizzate di variet\u00e0 abeliane. Uno \"schema abeliano\" su uno schema di base formula_130 di dimensione relativa formula_1 \u00e8 uno schema gruppo liscio e proprio su formula_130 le cui fibre geometriche sono connesse e di dimensione formula_133 Le fibre di uno schema abeliano sono variet\u00e0 abeliane, quindi si potrebbe pensare a uno schema abeliano su formula_130 come a una famiglia di variet\u00e0 abeliane parametrizzate da formula_135\nPer uno schema abeliano formula_41 su formula_130 il gruppo dei punti formula_38-torsione forma uno schema gruppo finito piatto. L'unione dei punti formula_139-torsione, per ogni formula_75 forma un gruppo formula_58-divisibile. Le deformazioni degli schemi abeliani sono determinate, per il teorema di Serre-Tate, dalle propriet\u00e0 di deformazione dei gruppi formula_58-divisibili associati.\nEsempio.\nSiano formula_143 tali che formula_144 non ha radici complesse ripetute. Allora il discriminante formula_145 \u00e8 diverso da zero. Sia formula_146, allora formula_147 \u00e8 un sottoschema aperto di formula_148 e formula_149 \u00e8 uno schema abeliano su formula_150 Questo schema abeliano pu\u00f2 essere esteso a un modello di N\u00e9ron su formula_151 che \u00e8 uno schema gruppo liscio su formula_151 ma il modello di N\u00e9ron non \u00e8 proprio e quindi non \u00e8 uno schema abeliano su formula_153\nNon esistenza.\nV. A. Abrashkin e Jean-Marc Fontaine hanno dimostrato indipendentemente che non ci sono variet\u00e0 abeliane diverse da zero su formula_154 con buona riduzione su tutti i numeri primi. Allo stesso modo, non ci sono schemi abeliani diversi da zero su formula_155 La dimostrazione consiste nel mostrare che le coordinate dei punti formula_139-torsione generano campi di numeri con poca ramificazione e quindi con discriminante piccolo e che ci sono dei limiti inferiori sui discriminanti dei campi di numeri.\nVariet\u00e0 semiabeliana.\nUna \"variet\u00e0 semiabeliana\" \u00e8 una variet\u00e0 gruppo commutativa che \u00e8 un'estensione di una variet\u00e0 abeliana con un toro."}
{"id": "8868091", "revid": "8660", "url": "https://it.wikipedia.org/wiki?curid=8868091", "title": "Emirates American Football League 2015-2016", "text": "La Emirates American Football League 2015-2016 \u00e8 stata la 4\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata Il 18 marzo 2016.\nStagione regolare.\nClassifica.\nLa classifica della regular season \u00e8 la seguente:"}
{"id": "8868105", "revid": "1529788", "url": "https://it.wikipedia.org/wiki?curid=8868105", "title": "Palazzo Bevilacqua (disambigua)", "text": ""}
{"id": "8868106", "revid": "149485", "url": "https://it.wikipedia.org/wiki?curid=8868106", "title": "Aurelie L\u00e9v\u00eaque", "text": ""}
{"id": "8868107", "revid": "149485", "url": "https://it.wikipedia.org/wiki?curid=8868107", "title": "Aurelie Lev\u00eaque", "text": ""}
{"id": "8868109", "revid": "149485", "url": "https://it.wikipedia.org/wiki?curid=8868109", "title": "Aurelie Leveque", "text": ""}
{"id": "8868111", "revid": "1513836", "url": "https://it.wikipedia.org/wiki?curid=8868111", "title": "Evrovidenie 2021", "text": "La sesta edizione di Evrovidenie (, \"selezione nazionale\") \u00e8 stata organizzata dal canale televisivo russo Pervyj kanal per selezionare il rappresentante nazionale all'Eurovision Song Contest 2021 a Rotterdam.\nLa vincitrice \u00e8 stata Mani\u017ea con \"Russkaja \u017een\u0161\u010dina\".\nOrganizzazione.\nDopo la cancellazione dell'Eurovision Song Contest 2020 a causa della pandemia di COVID-19, il 28 settembre 2020 Pervyj kanal ha confermato la partecipazione del paese all'edizione del 2021, ospitata nuovamente dalla citt\u00e0 olandese di Rotterdam. Il 1\u00ba marzo 2021 il canale ha annunciato il ritorno, per la prima volta dal 2012, della selezione televisiva Evrovidenie per coinvolgere il pubblico nella scelta del rappresentante eurovisivo. Pertanto, i Little Big non sono stati riconfermati come rappresentanti nazionali. Il vincitore \u00e8 stato decretato esclusivamente dal televoto.\nPartecipanti.\nI tre partecipanti sono stati annunciato l'8 marzo 2021, poco prima l'inizio della selezione nazionale.\nFinale.\nLa finale si \u00e8 svolta l'8 marzo 2021 ed \u00e8 stata trasmessa su Pervyj kanal. Durante la serata si sono esibiti come ospiti i Little Big, Filipp Kirkorov, Natalia Gordienko, Polina Gagarina e Dima Bilan.\nIl televoto ha decretato Mani\u017ea con \"Russkaja \u017een\u0161\u010dina\" vincitrice della selezione."}
{"id": "8868112", "revid": "1684799", "url": "https://it.wikipedia.org/wiki?curid=8868112", "title": "Open 13 Provence 2021 - Doppio", "text": "Nicolas Mahut e Vasek Pospisil erano i detentori del titolo, ma hanno deciso di non prendere parte al torneo in questa edizione.\nLloyd Glasspool e Harri Heli\u00f6vaara hanno sconfitto in finale Sander Arends e David Pel con il punteggio di 7-5, 7-6(4)."}
{"id": "8868114", "revid": "1513836", "url": "https://it.wikipedia.org/wiki?curid=8868114", "title": "Russia all'Eurovision Song Contest 2021", "text": ""}
{"id": "8868115", "revid": "729019", "url": "https://it.wikipedia.org/wiki?curid=8868115", "title": "Julio Far\u00edas Cabello", "text": "Biografia.\nFormatosi rugbisticamente dall'et\u00e0 di 7 anni nel Bajo Hondo, club della sua citt\u00e0 natale, pass\u00f2 a 14 nella concittadina , con la cui prima squadra debutt\u00f2 a 18 anni nel 1996, nel 1999 emigr\u00f2 in Europa firmando un contratto professionistico con il a Napoli, in cui rimase 10 mesi per poi trasferirsi in Francia al in F\u00e9d\u00e9rale 1 (terza divisione nazionale).\nNell'ultimo anno al club fece la conoscenza del suo compatriota Daniel Hourcade, l\u00ec giunto come allenatore; problemi economici al Rouen portarono al rilascio di molti giocatori, e Far\u00edas Cabello segu\u00ec Hourcade al di Lisbona.\nNel 2010, a 32 anni, ricevette dal C.T. dei \"Pumas\" la convocazione in nazionale, a pi\u00f9 di 10 anni dall'ultima volta in cui aveva indossato un'uniforme delle rappresentative argentine, con la squadra A.\nL'esordio avvenne a novembre di quell'anno a Montpellier contro la , e nella stagione successiva giunse un contratto professionistico con la UAR e l'inserimento nella squadra dei , compagine invitata a disputare la Vodacom Cup sudafricana e che vinse nel 2011.\nIn quello stesso anno giunse anche la convocazione alla nel corso della quale, a 33 anni compiuti da poco, segn\u00f2 una meta nei quarti di finale contro la che fu premiata come la migliore dell'anno anche se non fu sufficiente per evitare l'eliminazione argentina.\nA febbraio 2013 Cabello fu ingaggiato dalla squadra inglese del per il finale di stagione; nel novembre di quell'anno disput\u00f2 il suo ultimo incontro internazionale, a Roma contro l', e nel 2014, dopo un'ulteriore stagione al suo club originario, chiuse l'attivit\u00e0 agonistica; gestisce un minimarket a Tucum\u00e1n e possiede un'azienda vinicola fondata con altri ex compagni di squadra."}
{"id": "8868118", "revid": "1305772", "url": "https://it.wikipedia.org/wiki?curid=8868118", "title": "Songs for a Tailor", "text": "Songs for a Tailor \u00e8 il primo album solista del musicista, cantante e compositore scozzese Jack Bruce, pubblicato dalla casa discografica Polydor Records nell'agosto del 1969.\nDopo aver militato in storici gruppi rock e rock-blues britannici come \"The Graham Bond Organisation\", \"Bluesbreakers\", \"Manfred Mann\" e soprattutto nel supergruppo \"Cream\", Jack Bruce, considerato da molti suoi colleghi musicisti e critici musicali, come uno dei migliori bassisti di sempre, si impone anche come solista in questo suo primo album.\nL'album \u00e8 dedicato alla stilista statunitense Jeannie Franklyn (gi\u00e0 creatrice degli abiti di scena, tra gli altri, dei Cream e conosciuta con il nomignolo di \"Genie the tailor\"), morta nel maggio 1969 nell'incidente che coinvolse anche gran parte dei membri del gruppo musicale di folk-rock dei Fairport Convention (in questo tragico evento per\u00ec anche il batterista della band, Martin Lamble) che viaggiavano nel van assieme alla Franklyn, fidanzata in quel periodo con il chitarrista Richard Thompson.\nL'album inizia con il brano \"Never Tell Your Mother She's Out of Tune\", in cui la fanno da padrona gli strumenti a fiato e la decisa voce di Bruce.\n\"Theme for an Imaginary Western\", \u00e8 forse una delle composizioni pi\u00f9 famose del bassista (che nel pezzo suona anche il pianoforte, l'organo e canta), questo brano sar\u00e0 portato al successo dai Colosseum.\nIn \"Tickets to Water Falls\" \u00e8 il basso di Jack Bruce a ricamare magistralmente il brano.\n\"Weird of Hermiston\" \u00e8 un malinconico brano su versi di un'incompiuta novella del conterraneo Robert Louis Stevenson.\n\"Rope Ladder to the Moon\" \u00e8 considerato un piccolo capolavoro di Bruce in cui il violoncello e la chitarra acustica hanno il predominio, anche questa canzone sar\u00e0 oggetto di cover nell'album dei Colosseum \"The Grass Is Greener\".\nIn \"The Ministry of Bag\" un rhythm and blues con basso e strumenti a fiato in evidenza (che ricorda in qualche modo il brano iniziale dell'album).\n\"He the Richmond\" \u00e8 un brano intriso di chitarre acustiche e riferimenti shakespeariani.\n\"Boston Ball Game 1967\" \u00e8 un brano jazz-rock.\n\"To Isengard\", brano acustico e meditativo.\n\"The Clearout\" pezzo in stile Cream.\nMusicisti.\nNever Tell Your Mother She's Out of Tune\nTheme for an Imaginary Western / Tickets to Water Falls / Weird of Hermiston\nRope Ladder to the Moon\nThe Ministry of Bag\nHe the Richmond\nBoston Ball Game 1967\nTo Isengard\nThe Clearout\nClassifica.\nAlbum"}
{"id": "8868119", "revid": "1442080", "url": "https://it.wikipedia.org/wiki?curid=8868119", "title": "Didone abbandonata (disambigua)", "text": ""}
{"id": "8868120", "revid": "149485", "url": "https://it.wikipedia.org/wiki?curid=8868120", "title": "Aur\u00e9lie Monvoisin", "text": "Biografia.\nPattinatrice del nion Sportive Fontenaysienne di Fontenay-sous-Bois, si allena presso il P\u00f4le France a Font-Romeu, dove \u00e8 allenata da Annie Sarlat.\nHa rappresentato la Francia all'Universiade invernale di Krasnojarsk 2019, dove ha vinto l'oro nei 500 metri e l'argento nei 1000 e 1500 metri.\nSi \u00e8 laureata campionessa continentale a Danzica 2021, nella staffetta 3000 metri, gareggiando con le connazionali Gwendoline Daudet, Tifany Huot-Marchand e Aur\u00e9lie L\u00e9v\u00eaque. Con le stesse compagne ai mondiali di Dordrecht 2021 ha vinto la medaglia d'argento nella staffetta 3000 metri, terminando alle spalle dei Paesi Bassi."}
{"id": "8868121", "revid": "1325796", "url": "https://it.wikipedia.org/wiki?curid=8868121", "title": "Qatar ExxonMobil Open 2021 - Doppio", "text": "Rohan Bopanna e Wesley Koolhof erano i detentori del titolo, ma hanno deciso di non prendere parte al torneo in questa edizione.\nIn finale Aslan Karacev e Andrej Ruble\u00ebv hanno battuto Marcus Daniell e Philipp Oswald con il punteggio di 7-5, 6-4."}
{"id": "8868124", "revid": "119149911", "url": "https://it.wikipedia.org/wiki?curid=8868124", "title": "Dick Turpin (disambigua)", "text": ""}
{"id": "8868126", "revid": "119149946", "url": "https://it.wikipedia.org/wiki?curid=8868126", "title": "Diana Ross (disambigua)", "text": ""}
{"id": "8868130", "revid": "72396", "url": "https://it.wikipedia.org/wiki?curid=8868130", "title": "Volontarismo (politica)", "text": "Il volontarismo \u00e8 usato per descrivere la filosofia di Auberon Herbert, e pi\u00f9 tardi quella degli autori e sostenitori della rivista \"The Voluntaryist\", che, analogamente all'anarco-capitalismo, rifiuta lo stato e sostiene il sistema della propriet\u00e0 privata.\nCome termine, il volontarismo \u00e8 stato coniato in questo uso da Auberon Herbert nel XIX secolo e ha ottenuto un rinnovato uso dalla fine del XX secolo, specialmente all'interno del libertarismo negli Stati Uniti d'America.\nLe convinzioni principali del volontariato derivano dai principi di auto-propriet\u00e0 e non aggressione.\nStoria.\nXVII secolo.\nI precursori del movimento volontario avevano una lunga tradizione nel mondo anglofono, almeno fin dal movimento Leveler dell'Inghilterra della met\u00e0 del XVII secolo. I portavoce di Leveler John Lilburne e Richard Overton che \"si sono scontrati con i puritani presbiteriani, che volevano preservare uno stato-chiesa con poteri coercitivi e negare la libert\u00e0 di culto alle sette puritane\".\nI Livellatori erano anticonformisti nella religione e sostenevano la separazione tra chiesa e stato. La chiesa, secondo il loro modo di pensare, era un'associazione volontaria di eguali e forniva un modello teorico e pratico per lo stato civile. Se era appropriato che le loro congregazioni ecclesiastiche si basassero sul consenso, allora era corretto applicare lo stesso principio del consenso alla sua controparte secolare. Ad esempio, la \"grande\" petizione di Leveler del 1647 conteneva una proposta \"che i diritti e tutte le altre manutenzioni forzate, possono essere aboliti per sempre, e nulla al loro posto imposto, ma che tutti i ministri possono essere pagati solo da coloro che li scelgono volontariamente , e contratta con loro per le loro fatiche. \" I Livellatori sostenevano anche l'idea dell'autopropriet\u00e0.\nXIX secolo.\nNel 1843, il Parlamento prese in considerazione una legislazione che richiedesse la frequenza obbligatoria a tempo parziale a scuola dei bambini che lavoravano nelle fabbriche. Il controllo effettivo su queste scuole doveva essere posto nelle mani della Chiesa d'Inghilterra consolidata, e le scuole dovevano essere sostenute in gran parte dai fondi raccolti dalla tassazione locale. I non conformisti, per lo pi\u00f9 battisti e congregazionalisti, si allarmarono. Erano soggetti al divieto di legge da pi\u00f9 di un secolo. Prima o poi non potevano sposarsi nelle loro stesse chiese, erano costretti a pagare le tasse della chiesa contro la loro volont\u00e0 e dovevano insegnare ai loro figli clandestinamente per paura di essere arrestati. Divennero noti come volontari perch\u00e9 rifiutavano costantemente tutti gli aiuti di Stato e le interferenze nell'istruzione, cos\u00ec come rifiutavano lo Stato nella sfera religiosa della loro vita. Alcuni dei volontari pi\u00f9 importanti includevano il giovane Herbert Spencer, che pubblic\u00f2 la sua prima serie di articoli \"The Proper Sphere of Government\", a partire dal 1842; il suo sostenitore Auberon Herbert, che ha coniato l'uso moderno di volontarismo e ha stabilito la sua definizione attuale; Edward Baines, editore e proprietario del Leeds Mercury; ed Edward Miall, ministro congregazionalista e fondatore ed editore di The Nonconformist, che ha scritto Views of the Voluntary Principle.\nI volontari educativi volevano il libero scambio nell'istruzione, proprio come sostenevano il libero scambio del mais o del cotone. La loro preoccupazione per \"la libert\u00e0 difficilmente pu\u00f2 essere esagerata\". Credevano che \"il governo avrebbe impiegato l'istruzione per i propri fini\" (insegnare abitudini di obbedienza e indottrinamento) e che le scuole controllate dal governo avrebbero infine insegnato ai bambini a fare affidamento sullo Stato per tutte le cose. Baines, ad esempio, ha osservato che \"[non] e non possiamo violare i principi di libert\u00e0 riguardo all'istruzione senza fornire contemporaneamente un precedente e un incentivo a violarli riguardo ad altre questioni\". Baines ha ammesso che l'attuale sistema di istruzione (sia privato che caritatevole) aveva delle carenze, ma ha sostenuto che la libert\u00e0 non dovrebbe essere ridotta per questo motivo. Chiedendo se la libert\u00e0 di stampa debba essere compromessa perch\u00e9 abbiamo cattivi giornali, Baines ha risposto che \"io sostengo che la Libert\u00e0 \u00e8 la causa principale dell'eccellenza; ma cesserebbe di essere Libert\u00e0 se tu proibissi tutto ci\u00f2 che \u00e8 inferiore\". Il Consiglio della Congregazione per l'Educazione e la Societ\u00e0 Battista per l'Educazione Volontaria hanno di solito un posto d'onore tra i Volontari.\nNell'Africa meridionale, il volontariato in materia religiosa era una parte importante del movimento liberale del \"governo responsabile\" della met\u00e0 del XIX secolo, insieme al sostegno alla democrazia multirazziale e all'opposizione al controllo imperiale britannico. Il movimento \u00e8 stato guidato da potenti leader locali come Saul Solomon e John Molteno. Quando ottenne brevemente il potere, nel 1875 sciolse le chiese sostenute dallo stato.\nNegli Stati Uniti.\nSebbene non ci sia mai stato un movimento esplicitamente volontarista negli Stati Uniti fino alla fine del XX secolo, i primi americani si agitarono per la dissoluzione delle chiese sostenute dal governo in molti dei tredici stati originari. Questi obiettori di coscienza credevano che la semplice nascita in una data area geografica non significasse che si acconsentisse all'adesione o si desiderasse automaticamente sostenere una chiesa di stato. La loro opposizione alla tassazione a sostegno della chiesa era duplice: la tassazione non solo dava allo stato un certo diritto di controllo sulla chiesa; rappresentava anche un modo per costringere il non membro o il non credente a sostenere la chiesa. Nel New England, dove sia il Massachusetts che il Connecticut hanno iniziato con le chiese di stato, molte persone credevano di dover pagare una tassa per il sostegno generale della religione. Per le stesse ragioni, pagavano le tasse per la manutenzione delle strade e dei tribunali.\nC'erano almeno due famosi americani che sposarono cause volontarie durante la met\u00e0 del XIX secolo. Il primo incontro di Henry David Thoreau con la legge nel suo stato d'origine, il Massachusetts, avvenne nel 1838, quando comp\u00ec ventun anni. Lo stato ha chiesto che pagasse l'imposta ministeriale di un dollaro a sostegno di un sacerdote, \"la cui predicazione era presente mio padre, ma mai io stesso\". Quando Thoreau si rifiut\u00f2 di pagare la tassa, probabilmente fu pagata da una delle sue zie. Per evitare la tassa ministeriale in futuro, Thoreau ha dovuto firmare una dichiarazione giurata attestante che non era un membro della chiesa.\nLa prigionia notturna di Thoreau per il suo mancato pagamento di un'altra tassa municipale, la poll tax, alla citt\u00e0 di Concord fu registrata nel suo saggio \"Resistance to Civil Government\", pubblicato per la prima volta nel 1849. Viene spesso definito \"On the Duty of Civil\" Disobbedienza \"perch\u00e9 in essa concludeva che il governo dipendeva dalla cooperazione dei suoi cittadini. Sebbene non fosse un volontario del tutto coerente, scrisse che non desiderava mai \"fare affidamento sulla protezione dello stato\" e che si rifiutava di offrirgli la sua fedelt\u00e0 fintanto che sosteneva la schiavit\u00f9. Si \u00e8 distinto da \"quelli che si definiscono uomini non governativi\", scrivendo che \"io chiedo, non subito nessun governo, ma subito un governo migliore\". Questo \u00e8 stato interpretato come una posizione gradualista, piuttosto che minarchica, dato che ha anche aperto il suo saggio affermando la sua convinzione che \"il governo \u00e8 il migliore che non governa affatto\", un punto che tutti i volontari abbracciano di cuore.\nUno di quegli \"uomini senza governo\" era William Lloyd Garrison, famoso abolizionista ed editore di \"The Liberator\". Quasi tutti gli abolizionisti si sono identificati con il principio dell'autopropriet\u00e0, vale a dire che ogni persona, come individuo, possedeva e dovrebbe controllare la propria mente e il proprio corpo senza interferenze coercitive esterne. L'abolizionista chiedeva la cessazione immediata e incondizionata della schiavit\u00f9 perch\u00e9 considerava la schiavit\u00f9 come un furto di uomini nella sua forma pi\u00f9 diretta e peggiore. La schiavit\u00f9 rifletteva il furto dei diritti di propriet\u00e0 di una persona. Lo schiavo era un bene mobile senza diritti propri. Gli abolizionisti si resero conto che ogni essere umano, senza eccezioni, era naturalmente investito della sovranit\u00e0 su se stesso e che nessuno poteva esercitare un controllo forzato su un altro senza violare il principio dell'autopropriet\u00e0. Garrison non era un volontario puro, poich\u00e9 sostenne la guerra del governo federale contro gli stati del sud dal 1861 al 1865.\nUn altro era Charles Lane. Era amico di Amos Bronson Alcott, Ralph Waldo Emerson e Thoreau. Tra il gennaio e il giugno del 1843, una serie di nove lettere che scrisse furono pubblicate in giornali abolizionisti come \"The Liberator\" e \"The Herald of Freedom\". Il titolo con il quale furono pubblicati era \"A Voluntary Political Government\" in cui Lane descriveva lo stato in termini di violenza istituzionalizzata e si riferiva alla sua \"legge sui club, il suo semplice diritto brigante di un braccio forte, [sostenuto] da pistole e baionette\". Vide lo stato coercitivo alla pari con il cristianesimo \"forzato\", argomentando: \"Tutti possono vedere che la chiesa ha torto quando si tratta di uomini con la bibbia in una mano e la spada nell'altra. Non \u00e8 ugualmente? diabolico per lo Stato farlo? \" Lane credeva che il governo governativo fosse tollerato solo dall'opinione pubblica perch\u00e9 il fatto non era ancora riconosciuto che tutti i veri scopi dello stato potessero essere realizzati in base al principio volontario, cos\u00ec come le chiese potevano essere sostenute volontariamente. La fiducia nel principio volontario poteva avvenire solo attraverso \"mezzi gentili, ordinati e morali\" che fossero coerenti con la societ\u00e0 totalmente volontaria che stava sostenendo, aggiungendo: \"Facciamo uno Stato volontario cos\u00ec come una Chiesa volontaria, e possiamo forse poi hanno qualche pretesa di appello di uomini liberi\".\nDal mondo francese, c'era Fr\u00e9d\u00e9ric Bastiat, il cui libro \"The Law\" sosteneva che per una societ\u00e0 libera, un governo deve solo preoccuparsi di mantenere il diritto dell'individuo di difendere la sua vita, libert\u00e0 e propriet\u00e0; e che se un governo persegue qualcosa di pi\u00f9 di ci\u00f2 che \u00e8 comune con la filantropia, allora inevitabilmente invader\u00e0 quei diritti, revocando la libert\u00e0.\nVolontarismo dell'era moderna.\nSebbene l'uso dell'etichetta di volontariato sia diminuito dopo la morte di Auberon Herbert nel 1906, il suo uso \u00e8 stato rinnovato nel 1982, quando George H. Smith, Wendy McElroy e Carl Watner hanno iniziato a pubblicare la rivista \"The Voluntaryist\". Smith ha suggerito l'uso del termine per identificare quei libertari che credevano che l'azione politica ei partiti politici (specialmente il Libertarian Party) fossero antitetici alle loro idee. Nella loro \"Dichiarazione di intenti\" in N\u00e9 Bullets n\u00e9 Ballots: Essays on Voluntaryism (1983), Watner, Smith e McElroy hanno spiegato che i volontari sostenevano strategie non politiche per realizzare una societ\u00e0 libera. Hanno respinto la politica elettorale \"in teoria e in pratica come incompatibili con gli obiettivi libertari\" e hanno sostenuto che i metodi politici invariabilmente rafforzano la legittimit\u00e0 dei governi coercitivi. Nel concludere la loro \"Dichiarazione di intenti\", hanno scritto: \"I volontari cercano invece di delegittimare lo Stato attraverso l'istruzione, e noi sosteniamo il ritiro della cooperazione e del tacito consenso da cui dipende in ultima analisi il potere statale\".\nNegli anni successivi, Murray Rothbard sostenne il volontariato nel suo libro \"For a New Liberty\", e il filosofo volontarista John Zube inizi\u00f2 a scrivere una serie di articoli a favore del volontariato di sinistra negli anni '80.\nI contributori pi\u00f9 prolifici alla filosofia del volontariato nel XXI secolo includono Larken Rose e Carl Watner. Adam Kokesh si \u00e8 candidato alla presidenza degli Stati Uniti nel 2020 su una piattaforma volontaria, rompendo con l'opposizione di alcuni volontari al voto e all'azione politica in generale.\nIl Free State Project \u00e8 un movimento notevole per convincere i libertari a trasferirsi nel New Hampshire per costruire uno stato veramente libero, e ha molti aderenti volontari. Il Porcupine Festival del Free State Project e l'Anarchapulco sono due importanti eventi di volontariato."}
{"id": "8868135", "revid": "1305887", "url": "https://it.wikipedia.org/wiki?curid=8868135", "title": "Falena di Fuoco", "text": ""}
{"id": "8868136", "revid": "767487", "url": "https://it.wikipedia.org/wiki?curid=8868136", "title": "Scuola Radio Elettra", "text": "La Scuola Radio Elettra \u00e8 stata una societ\u00e0 che forniva corsi di formazione per corrispondenza nel campo dell'elettronica, attiva dal 1951 al 1995.\nStoria.\nLa Scuola Radio Elettra nacque nel 1951 da un'idea del chimico torinese Vittorio Veglia e dell'ingegnere polacco Tomas Carver Paszkowski. L'idea, presumibilmente mutuata dalle analoghe iniziative negli USA, fu quella di creare corsi per corrispondenza con i quali, oltre alle dispense da studiare, venivano anche inviati i componenti elettronici per costruire i vari modelli da studiare.\nNel 1956 venne pubblicato il primo numero di \"Radiorama\", rivista della societ\u00e0, che riprendeva anche articoli della corrispondente rivista americana \"Popular Mechanics\". Radiorama cess\u00f2 le pubblicazioni nel dicembre 1981.\nIl periodo di maggior successo dell'azienda fu quello degli anni '60 e '70 del XX secolo: i dipendenti arrivarono a essere 150, pi\u00f9 un centinaio di collaboratori esterni. L'azienda apr\u00ec anche succursali in Francia (EURELEC), Spagna (ERATELE) e Germania (EURATELE).\nDopo un lungo periodo di declino, nel 1995 venne dichiarato il fallimento della societ\u00e0, pi\u00f9 precisamente della societ\u00e0 Alassio 36 spa che aveva incorporato la scuola: il marchio venne rilevato nel 1996 dal gruppo CEPU."}
{"id": "8868139", "revid": "119150067", "url": "https://it.wikipedia.org/wiki?curid=8868139", "title": "Domenico Modugno (disambigua)", "text": ""}
{"id": "8868145", "revid": "729019", "url": "https://it.wikipedia.org/wiki?curid=8868145", "title": "Ordine dell'Eccelso Ritratto", "text": "L'Ordine dell'Eccelso Ritratto (in ottomano: \"Tasvir-i Humayun Nishani\") fu un'onorificenza cavalleresca dell'Impero Ottomano.\nStoria.\nL'onorificenza venne istituita nel 1832 dal sultano Mahmud II come ordine famigliare per ricompensare quanti si fossero distinti particolarmente verso il sultano in carica. Una delle prime nomine fu quella dell'imprenditore e filantropo armeno Harutyun Bezciyan (1771-1834) e venne seguito da altre nomine importanti come il principe Milo\u0161 Obrenovi\u0107 I di Serbia, fedele vassallo turco, ed il W\u0101l\u012b d'Egitto, Mehmet Ali, come pure il nipote di questi, il feldmaresciallo \u02bfAbb\u0101s I d'Egitto. L'istituzione di un'onorificenza che raffigurava il sovrano, rappresentava una chiara rottura con le regole religiose islamiche che disapprovavano le raffigurazioni, al punto che il ritratto del sultano non compariva nemmeno sulle monete e pochi erano i ritratti, se non strettamente necessari ed ufficiali; il tutto era sostituito dal tughra, la firma calligrafata del sovrano.\nDopo la caduta dell'Impero Ottomano, la proclamazione della Repubblica di Turchia e l'abolizione del califfato nel 1923, l'ordine non venne pi\u00f9 concesso."}
{"id": "8868146", "revid": "8660", "url": "https://it.wikipedia.org/wiki?curid=8868146", "title": "Emirates American Football League 2016-2017", "text": "La Emirates American Football League 2016-2017 \u00e8 stata la 5\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata il 17 marzo 2017.\nStagione regolare.\nClassifica.\nLa classifica della regular season \u00e8 la seguente:"}
{"id": "8868152", "revid": "119150174", "url": "https://it.wikipedia.org/wiki?curid=8868152", "title": "Domus Aurea (disambigua)", "text": ""}
{"id": "8868164", "revid": "938", "url": "https://it.wikipedia.org/wiki?curid=8868164", "title": "Kiritimati", "text": ""}
{"id": "8868169", "revid": "287204", "url": "https://it.wikipedia.org/wiki?curid=8868169", "title": "Funk ostenta\u00e7\u00e3o", "text": "Il funk ostenta\u00e7\u00e3o \u00e8 uno stile musicale brasiliano, creato nel 2008, nella citt\u00e0 di San Paolo. Si \u00e8 sviluppato per la prima volta nella regione metropolitana di San Paolo e nella Baixada Santista, prima di raggiungere le proporzioni nazionali nel 2011.\nI temi centrali trattati nelle canzoni si riferiscono al consumo e all'ostentazione stessa, dove la maggior parte dei rappresentanti cerca di cantare di auto, moto, bevande e altri oggetti di valore, oltre a fare spesso citazioni alle donne e al modo in cui hanno raggiunto un maggiore potere di beni materiali, esaltando l'ambizione di lasciare la favela e raggiungere gli obiettivi. Il genere nasce come alternativa alla lirica accostata dal ritmo carioca, che essenzialmente citava contenuti legati al crimine e ad una vita di sofferenza."}
{"id": "8868177", "revid": "767487", "url": "https://it.wikipedia.org/wiki?curid=8868177", "title": "Ordine dell'Alto Onore", "text": "L'Ordine dell'Alto Onore (in ottomano: \"Nishani Imtiyaz Ali\") fu un'onorificenza cavalleresca dell'Impero Ottomano.\nStoria.\nMancando buona parte della documentazione relativa a quest'onorificenza ottomana, diviene complesso ad oggi ricostruirne la storia ma quel che \u00e8 certo \u00e8 che un'onorificenza con questo nome venne istituita nel 1879 dal sultano Abdul Hamid II con l'intento di premiare quanti si fossero distinti per alti meriti in campo sociale, pubblico, politico o militare. L'onorificenza venne pensata anche per premiare dignitari di stati alleati dell'Impero ottomano o membri della casa reale del sultano. L'onorificenza costituiva il grado pi\u00f9 alto della Medaglia di Imtiaz che venne istituita nel medesimo periodo."}
{"id": "8868203", "revid": "709565", "url": "https://it.wikipedia.org/wiki?curid=8868203", "title": "Jens van 't Wout", "text": "Biografia.\n\u00c8 nato nei Paesi Bassi. Quando aveva due anni la sua famiglia si trasfer\u00ec a Bracebridge, in Canada. Dopo dieci anni passati all'estero la famiglia ha fatto ritorno ad Almere, nei Paesi Bassi. Anche il fratello maggiore \u00e8 pattinatore di caratura internazionale Melle van 't Wout.\n\u00c8 allenato da Dave Versteeg e Jeroen Otter ed ha gareggiato per il RTC Noord e il Trias Shorttrack.\nAi mondiali juonior di Montr\u00e9al 2019 ha guadagnato la medaglia d'argento nella staffetta 3000 metri con il fratello Melle van 't Wout, Sven Roes e Bram Steenaart.\nSi \u00e8 laureato campione continentale a Danzica 2021 nella staffetta 5000 metri, gareggiando con i connazionali Itzhak de Laat, Dylan Hoogerwerf, Sjinkie Knegt e Friso Emons. Ai mondiali di Dordrecht 2021 ha vinto la medaglia d'oro nella staffetta 5000 metri assieme a Daan Breeuwsma, Itzhak de Laat e Sjinkie Knegt."}
{"id": "8868205", "revid": "1543377", "url": "https://it.wikipedia.org/wiki?curid=8868205", "title": "Ivan Marghitych", "text": "Biografia.\nIvan Marghitych nacque a Nagycsongova, villaggio che nel 1946 assunse il nome di Bor\u0135avske, nella Rutenia subcarpatica, il 4 febbraio 1921 da Anton Marghitych e Teresa Kostak.\nFormazione e ministero sacerdotale.\nRicevette l'istruzione primaria nel suo villaggio natale e dal 1932 prosegu\u00ec gli studi presso la scuola di Vynohradiv. Mentre studiava al ginnasio reale di Chust, entr\u00f2 a fare parte della Plast, la pi\u00f9 grande organizzazione scautistica ucraina. Mentre studiava a Chust, visse nel dormitorio del ginnasio, seguito dal professore di religione padre Dmitry Mikhailovich Popovych, originario del villaggio di Onok, distretto di Vynohradiv, e dall'educatore padre Sebastian Sabol Zoreslav, un famoso poeta ucraino.\nNel 1941 si diplom\u00f2 a pieni voti e su raccomandazione di padre Dmitry Popovich entr\u00f2 nel seminario teologico di U\u017ehorod. Nel luglio dell'anno successivo fu arrestato per appartenenza alla sezione giovanile dell'Organizzazione dei Nazionalisti Ucraini. Venne recluso nel castello di Kovner a Muka\u010devo. Il 22 luglio fu condannato da un tribunale ungherese a un anno di prigione. Nel dicembre dello stesso anno, con l'assistenza di monsignor Alexander Stojka, eparca di Muka\u010devo, venne graziato dal reggente d'Ungheria Mikl\u00f3s Horthy. Dopo la scarcerazione, prosegu\u00ec gli studi presso il seminario di U\u017ehorod.\nIl 17 agosto 1946 fu ordinato diacono e il giorno successivo presbitero per l'eparchia di Muka\u010devo da monsignor Teodoro Rom\u017ea. Con l'inizio del piano di liquidazione della Chiesa greco-cattolica, Marghitych fu costretto a operare in segreto dedicandosi alla celebrazione della divina liturgia e alla formazione dei giovani.\nIl 5 marzo 1951 fu arrestato durante una cerimonia di matrimonio nel suo villaggio natale. Il 18 settembre successivo la commissione giudiziaria per le cause penali del Tribunale regionale di Subcarpazia in base all'art. 54-10 parte 2 e al codice penale della Repubblica Socialista Sovietica Ucraina lo condann\u00f2 a 25 anni di reclusione con la perdita dei diritti per 5 anni e la confisca dei beni. Trascorse quattro anni in un gulag vicino a Omsk. Dopo la morte di Stalin, nel settembre del 1955 fu rilasciato.\nDal 1955 al 1989 lavor\u00f2 in una fattoria collettiva ma segregatamente continu\u00f2 a svolgere il servizio pastorale.\nMinistero episcopale.\nIl 10 settembre 1987 ricevette l'ordinazione episcopale in segreto dall'eparca Sofron Dmyterko.\nNel 1992 fu completamente riabilitato dalla Corte suprema dell'Ucraina gi\u00e0 indipendente. Dopo la legalizzazione della Chiesa greco-cattolica avvenuta il 20 novembre 1989, monsignor Marghitych, in qualit\u00e0 di vescovo ausiliare, assunse una parte attiva alla rinascita delle comunit\u00e0 e delle parrocchie greco-cattoliche dell'eparchia di Muka\u010devo. Nel giugno del 1990, insieme ai vescovi Iwan Semedi e Joseph Golovach, partecip\u00f2 al sinodo dei gerarchi della Chiesa greco-cattolica ucraina che si tenne a Roma. Il 24 giugno papa Giovanni Paolo II ricevette in udienza i vescovi. Il 16 gennaio 1991 lo stesso pontefice riconobbe la validit\u00e0 dell'ordinazione episcopale ricevuta in segreto e lo nomin\u00f2 vescovo ausiliare di Muka\u010devo e titolare di Scopelo di Emimonto.\nSi batt\u00e9 contro il separatismo tra gli allora dirigenti dell'eparchia di Muka\u010devo, che desideravano rendere autonoma la Chiesa greco-cattolica rutena dalla Chiesa greco-cattolica ucraina, per l'unit\u00e0 dei greco-cattolici dell'Ucraina, per l'appartenenza alla Chiesa greco-cattolica ucraina, per l'introduzione della lingua ucraina nella liturgia e per l'indipendenza del paese.\nPartecip\u00f2 attivamente alla vita della regione e si guadagn\u00f2 il titolo di \"vescovo del popolo\". Nonostante la sua malattia, viaggi\u00f2 nelle parrocchie della regione per il resto della sua vita.\nIl 12 novembre 2002 papa Giovanni Paolo II accett\u00f2 la sua rinuncia all'incarico per raggiunti limiti di et\u00e0.\nMor\u00ec a Pylypez il 7 settembre 2003 all'et\u00e0 di 82 anni.\nIl 4 febbraio 2017 alla presenza dell'arcivescovo maggiore di Kiev-Haly\u010d Svjatoslav \u0160ev\u010duk, dell'eparca di Muka\u010devo Milan \u0160\u00e1\u0161ik e di numerosi ecclesiastici, la salma di monsignor Marghitych venne solennemente traslata nella cripta ristrutturata della chiesa dell'Intercessione della Beata Vergine a Bor\u0135avske. Nel settembre dello stesso anno fu posta una targa commemorativa sulla facciata della chiesa di San Nicola alla tomba di Askold a Kiev realizzata dallo scultore Alexander Yurievich Gavyuk.\nGenealogia episcopale.\nLa genealogia episcopale \u00e8:"}
{"id": "8868213", "revid": "124029992", "url": "https://it.wikipedia.org/wiki?curid=8868213", "title": "Ordine della Casa di Osman", "text": "L'Ordine della Casa di Osman (in ottomano: \"Hanedan-i-Ali-Osman Nishani\") fu un'onorificenza cavalleresca dell'Impero Ottomano.\nStoria.\nL'onorificenza venne fondata dal sultano ottomano Abdul Hamid II il 31 agosto 1893 con l'intento di creare un'onorificenza destinata unicamente a premiare il valore personale dei membri della famiglia imperiale turca e per questo egli personalmente elarg\u00ec non pi\u00f9 di sedici decorazioni durante tutto il suo regno. Col tempo, ad ogni modo, l'onorificenza inizi\u00f2 ad essere conferita anche come premio personale destinato a monarchi di paesi stranieri che si fossero particolarmente distinti per benevolenza verso il sultano e l'Impero ottomano come ad esempio gli ultimi due imperatori persiani della dinastia Qajar, Ahmad e Mohammad Ali, il khedive egiziano Abbas Hilmi II (9 febbraio 1895), il \"kaiser\" Guglielmo II di Germania (30 novembre 1898), Edoardo VII del Regno Unito mentre era ancora principe ereditario (1862) e suo figlio Giorgio V del Regno Unito (14 marzo 1912).\nL'ordine poteva essere concesso anche alle donne (Hoshiyar Hanim, 8 aprile 1863).\nNel 1923 l'ordine cess\u00f2 di esistere con l'Impero Ottomano."}
{"id": "8868222", "revid": "767487", "url": "https://it.wikipedia.org/wiki?curid=8868222", "title": "Br\u00faarj\u00f6kull", "text": "Il Br\u00faarj\u00f6kull \u00e8 il pi\u00f9 grande ghiacciaio di sbocco del Vatnaj\u00f6kull, che \u00e8 la pi\u00f9 estesa cappa di ghiaccio degli Altopiani d'Islanda.\nDescrizione.\nIl Br\u00faarj\u00f6kull \u00e8 uno dei numerosi ghiacciai vallivi del Vatnaj\u00f6kull, situato nella sua porzione nordorientale, a ovest dell'Eyjabakkaj\u00f6kull.\n\u00c8 situato nella desertica zona degli Altopiani centrali, e la sua acqua di disgelo d\u00e0 origine a molti fiumi come Kreppa, J\u00f6kulkv\u00edsl, Kringils\u00e1, Kverk\u00e1, Saud\u00e1 e J\u00f6kuls\u00e1 \u00e1 Br\u00fa, oltre al bacino idroelettrico H\u00e1lsl\u00f3n.\nIl bacino H\u00e1lsl\u00f3n \u00e8 stato creato come serbatoio d'acqua per la centrale idroelettrica di K\u00e1rahnj\u00faka e si estende fino alla fronte del Br\u00faarj\u00f6kull. La sua creazione ha sommerso la sorgente originaria del J\u00f6kuls\u00e1 \u00e1 Br\u00fa, che ora inizia di fatto alla base della diga.\nIl ghiacciaio \u00e8 situato nel territorio comunale di Flj\u00f3tsdalsh\u00e9ra\u00f0, nella regione dell'Austurland, la parte sudorientale del paese e si estende in larghezza per oltre 30\u00a0km.\nAccesso.\nIl ghiacciaio pu\u00f2 essere raggiunto tramite varie strade: la F902 che va verso Kverkfj\u00f6ll a ovest, la 909 che porta alla centrale idroelettrica di K\u00e1rahnj\u00faka e la F909 a est."}
{"id": "8868223", "revid": "22475", "url": "https://it.wikipedia.org/wiki?curid=8868223", "title": "Bastani", "text": "Il bastani, dal persiano \u0628\u0633\u062a\u0646\u06cc cio\u00e8 gelato, anche conosciuto come bastani Sonnati, dal persiano \u0628\u0633\u062a\u0646\u06cc \u0633\u0646\u062a\u06cc cio\u00e8 gelato tradizionale, \u00e8 un tipo di gelato mediorientale inventato in Iran.\nStoria.\nInizialmente, si trattava solo di succo d\u2019uva versato sopra la neve raccolta in montagna o prelevata da apposite camere sotterranee chiamate yakhchal, le antiche ghiacciaie persiane. Secondo la leggenda, un servitore ubriaco vers\u00f2 per sbaglio del vino syrah sulla neve e port\u00f2 la sua creazione al re, tale forma di gelato comparve intorno al 500 a.C. Questo alimento \u00e8 tuttora consumato in Iran nella sua versione moderna.\nComposizione.\nLa ricetta tradizionale osserva i seguenti ingredienti, zafferano, fiocchi di panna congelata, acqua di rose e pistacchio."}
{"id": "8868229", "revid": "1543377", "url": "https://it.wikipedia.org/wiki?curid=8868229", "title": "Lex Mamilia de coniuratione Iugurthina", "text": "La lex Mamilia de coniuratione Iugurthina fu un provvedimento giudiziario indetto dal tribuno della plebe Gaio Mamilio Limetano nel 109 a.C. circa.\nDisposizioni.\nLa legge ordinava un'inchista giudiziaria su coloro che erano stati corrotti dal re di Numidia Giugurta, che era in guerra con Roma dal 112 al 105 a.C.: nello specifico veniva istituito un tribunale di tre persone per indagare su \"coloro che avevano istigato Giugurta a ignorare i decreti del Senato, e coloro che, da legati o comandanti, avevano accettato denaro da lui, gli avevano consegnato disertori o elefanti o avevano tramato accordi di pace o guerra col nemico\".\nStoria.\nIl clima politico che la guerra giugurtina aveva suscitato port\u00f2 a numerosi episodi di contrasti tra la plebe e i patrizi a Roma: nel 111 a.C. il tribuno Gaio Memmio, per esempio, aveva pubblicamente accusato e denunciato Lucio Calpurnio Bestia, Marco Emilio Scauro e altri senatori esponenti dell'aristocrazia di essere stati corrotti da Giugurta, tanto che, con un salvacondotto, lo aveva fatto venire a Roma per interrogarlo al riguardo, cosa che avrebbe fatto se il tribuno Gaio Bebio non avesse posto il veto sull'investigazione. Il clima di malumore causato dall'intercessione, per\u00f2, aveva causato uno stato di tensione tale che un provvedimento giudiziario quale la \"lex Mamilia\" sarebbe stato inevitabile. All'interno della commissione di tre \"quaestores\", inoltre, si inser\u00ec Scauro, che era stato accusato da Memmio ed era uno dei pi\u00f9 sospettati. Scauro difese come pot\u00e9 Bestia, ma la persecuzione del tribunale della \"lex Mamilia\" tocc\u00f2 numerosi romani dell'epoca."}
{"id": "8868239", "revid": "709565", "url": "https://it.wikipedia.org/wiki?curid=8868239", "title": "Parco nazionale del Pelister", "text": "Il Parco nazionale del Pelister (in macedone: \u041d\u0430\u0446\u0438\u043e\u043d\u0430\u043b\u043d\u0438\u043e\u0442 \u043f\u0430\u0440\u043a \u041f\u0435\u043b\u0438\u0441\u0442\u0435\u0440) \u00e8 uno dei tre parchi nazionali della Macedonia del Nord. \u00c8 situato nella parte meridionale del paese al confine con la Grecia.\nGeografia e storia.\nSituato nella parte sud-occidentale del paese sul versante settentrionale del massiccio dei monti Baba, il territorio del parco ha un'altitudine compresa tra i 900 e i 2601 metri s.l.m.\nIl parco \u00e8 stato istituito nel novembre del 1948 e ha una superficie complessiva di 171,5\u00a0km\u00b2 suddivisa tra i comuni di Bitola e Resen. All'interno del parco si trova un solo centro abitato, il villaggio di Malovishte.\nIl nome deriva da quello dell'omonimo monte, che con i suoi \u00e8 vetta pi\u00f9 elevata del massiccio dei monti Baba, ed \u00e8 situato tra la pianura di Pelagonia e la regione di Prespa. Altri rilievi presenti nel parco sono i monti Steve (), Veternica (), Muza (), Bojadziev Vrv (), Visoka Chuka () e Vrteska () ecc."}
{"id": "8868246", "revid": "37401", "url": "https://it.wikipedia.org/wiki?curid=8868246", "title": "Newport Festival", "text": ""}
{"id": "8868247", "revid": "767487", "url": "https://it.wikipedia.org/wiki?curid=8868247", "title": "Per un pugno di eroi", "text": "Per un pugno di eroi (\"Eine handvoll helden\") \u00e8 un film del 1967 diretto da Fritz Umgelter. \u00c8 un remake del film del 1930 \"L'ultima compagnia\" (\"Die letzte Kompagnie\"), sempre incentrato su un gruppo di soldati prussiani impegnati a difendere un vitale avamposto contro l'esercito di Napoleone ai tempi della battaglia di Jena (1806).\nTrama.\nNel 1806 un piccolo distaccamento di soldati prussiani \u00e8 pronto a difendere fino allo stremo un avamposto strategico, contro l'esercito francese invasore. L'obiettivo \u00e8 trattenere i francesi il pi\u00f9 a lungo possibile, per risparmiare tempo per la ritirata delle forze regolari."}
{"id": "8868248", "revid": "37401", "url": "https://it.wikipedia.org/wiki?curid=8868248", "title": "Festival di Newport", "text": ""}
{"id": "8868251", "revid": "458786", "url": "https://it.wikipedia.org/wiki?curid=8868251", "title": "Kevin Rol\u00f3n", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , debutta in prima squadra il 10 febbraio 2021 in occasione dell'incontro di Primera Divisi\u00f3n Profesional vinto 3-2 contro il dove realizza anche la prima rete in carriera.\nStatistiche.\n\"Statistiche aggiornate all'8 marzo 2021\"."}
{"id": "8868252", "revid": "37401", "url": "https://it.wikipedia.org/wiki?curid=8868252", "title": "Festival del Jazz di Newport", "text": ""}
{"id": "8868253", "revid": "149485", "url": "https://it.wikipedia.org/wiki?curid=8868253", "title": "Short track alla XXIX Universiade invernale", "text": "Le gare di short track alla XXIX Universiade invernale si sono svolte dal 4 al 6 marzo 2019 all'Arena Sever di Krasnojarsk in Russia."}
{"id": "8868254", "revid": "1272592", "url": "https://it.wikipedia.org/wiki?curid=8868254", "title": "Anghel Demetriescu", "text": "Infanzia e studi.\nAnghel Demetriescu nacque il 5 ottobre 1847 ad Alexandria, nel distretto di Teleorman. Suo padre, Dumitru Simion, era il proprietario di una piccola bottega in citt\u00e0. Sua madre, Chrysanta Simion nata Velleanu, proveniva da una famiglia benestante. Sembra che Anghel fosse insoddisfatto del suo cognome e che per questo motivo lo avesse cambiato in Demetriescu.\nDemetriescu era il terzo di nove figli di una famiglia con un reddito modesto ed ebbe un'infanzia difficile. Nonostante questo riusc\u00ec a essere uno studente brillante alla scuola primaria, motivo per cui i suoi genitori lo incoraggiarono a continuare i suoi studi. Si iscrisse alla \"Scuola Reale\" di Alexandria. Successivamente ottenne una borsa di studio e si trasfer\u00ec a Bucarest, dove frequent\u00f2 il Liceo \"Matei Basarab\" e poi il Liceo \"Sf. Sava\".\nContinu\u00f2 i suoi studi presso la Facolt\u00e0 di Lettere di Bucarest, dove incontr\u00f2 Dimitrie August Laurian e \u0218tefan C. Mich\u0103ilescu, con i quali form\u00f2 un gruppo che ottenne una certa popolarit\u00e0 presso la facolt\u00e0. Successivamente Anghel Demetriescu inizi\u00f2 a lavorare come pedagogo presso la Scuola Macedone-Rumena, incarico ottenuto grazie all'aiuto di Corneliu Diaconovich.\nDopo essersi laureato alla Facolt\u00e0 di Lettere inizi\u00f2 la sua attivit\u00e0 didattica ed editoriale. Nel 1878, dopo aver vinto il concorso promosso dal Ministero della Cultura, ottenne una borsa di studio all'estero in filologia e, perci\u00f2, si rec\u00f2 a Berlino per completare i suoi studi letterari e storici.\nGli studi in Germania, nonostante lo avessero spinto a un'indagine sul suo modo di pensare e all'eliminazione di esagerazioni che, fino ad allora, era solito inserire nelle sue pubblicazioni, ebbero poco influenza sul suo carattere. In generale, non rimase molto soddisfatto dell'istruzione in Germania.\nA Berlino conobbe Johannes Vahlen e Adolf Kirchhoff, specialisti in letteratura antica e filologia, Theodor Mommsen ed Ernst Curtius, specialisti in storia antica, e Heinrich von Treitsche, specialista in filosofia storica. Lavor\u00f2 a una tesi di dottorato su Catullo che avrebbe dovuto discutere con il professore Johannes Vahlen. Demetriescu, tuttavia, aveva un'opinione diversa da quella di Vahlen. D'altra parte, Vahlen non accett\u00f2 di essere contraddetto ed era solito accettare solo opere strutturate sulle sue idee. Demetriescu per\u00f2 non si arrese e torn\u00f2 dalla Germania senza aver sostenuto la sua tesi.\nVita familiare.\nNel 1873 Anghel Demetriescu si spos\u00f2 con Maria Poppovici con la quale ebbe una figlia, Cordelia. Ma il matrimonio non fu felice e divorziarono nel 1882. Nel 1884 si spos\u00f2 con Emma Gluck, figlia del Dr. Teophim Gluck e sorella di Themistocles Gluck, chirurgo e professore alla Facolt\u00e0 di Medicina di Berlino. Dal secondo matrimonio nacque Theophil Demetriescu (1891-1958) che sarebbe diventato un famoso pianista.\nIl secondo matrimonio influenz\u00f2 negativamente la vita familiare e, inoltre, Cordelia non andava d'accordo con la matrigna. Per risolvere le tensioni, Demetriescu dovette mandare sua figlia a studiare prima in Francia e successivamente in Germania.\nVita professionale.\nAttivit\u00e0 didattica.\nNel 1869 fu il primo a ottenere la cattedra di storia e geografia presso il Liceo \"St. Sava\" di Bucarest. Ebbe come allievo Take Ionescu, per il quale mantenne un'ammirazione per tutta la sua vita, e Barbu \u0218tef\u0103nescu Delavrancea, che in seguito divenne un suo amico molto stretto.\nAnghel Demetriescu continu\u00f2 la sua attivit\u00e0 d'insegnante presso il Liceo \"St. Sava\" fino al 1878, quando part\u00ec per Berlino. Dopo il ritorno dalla Germania riprese l'insegnamento presso la scuola secondaria inferiore.\nIntendendo intraprendere una carriera universitaria, Anghel Demetriescu si present\u00f2 nel 1881 al concorso per la cattedra di storia antica della Facolt\u00e0 di Filosofia e Lettere dell'Universit\u00e0 di Bucarest. Perse per\u00f2 il concorso, che fu vinto da Grigore Tocilescu. Rimase estremamente deluso da questo risultato e tutti i suoi biografi sono d'accordo che questo fallimento ebbe un'influenza negativa sulla sua successiva evoluzione come scrittore e uomo di scienza.\nDopo il concorso pubblic\u00f2 sulla rivista \"Rom\u00e2nia Liber\u0103\" un articolo intitolato \"\u0218tiin\u021ba de contraband\u0103\" in cui attacc\u00f2 Grigore Tocilescu. Facendo eco ad alcune obiezioni fatte da Bogdan Petriceicu Ha\u0219deu sull'opera di Tocilescu \"Dacia \u00eenainte de Romani\" dimostr\u00f2, attraverso citazioni parallele, l'uso dell'autore di opere di alcuni ricercatori stranieri senza citarne le fonti e l'uso di semplici libri di testo tedeschi per la scuola media. L'articolo non ebbe conseguenze e Demetriescu, dopo la pubblicazione della seconda parte, chiese al giornale di non pubblicare le ultime parti dell'articolo a causa dei litigi avuti con Tocilescu alla Biblioteca Centrale, dove era direttore. Demetriescu accus\u00f2 Tocilescu di aver ordinato al personale della biblioteca di non mettere a disposizione i libri e le riviste straniere dalle quali quest'ultimo traeva ispirazione per le sue opere.\nAnghel Demetriescu non prosegu\u00ec la carriera universitaria e concentr\u00f2 i suoi sforzi sull'attivit\u00e0 editoriale, mantenendo il suo posto al Liceo \"St. Sava\". Nel 1885 fu nominato professore e direttore della scuola privata \"St. Gheorghe\", funzione che svolse in parallelo con il suo lavoro alla scuola precedente. Nel 1890 chiese il trasferimento dal Liceo \"St. Sava\" al Liceo \"Gheorghe Laz\u0103r\".\nTra il 1891 e il 1892, dopo la morte di P. Cernatescu, fu professore presso la Facolt\u00e0 di Filosofia e Lettere dell'Universit\u00e0 di Bucarest. Ma questa volta Anghel Demetriescu non era pi\u00f9 interessato a una carriera universitaria e non si present\u00f2 al concorso organizzato l'anno successivo per ottenere la cattedra.\nAnche se non continu\u00f2 con la carriera universitaria, la sua attivit\u00e0 d'insegnamento \u00e8 tutt'oggi apprezzata. Nel gennaio del 1891 Titu Liviu Maiorescu, Ministro della Cultura e dell'Istruzione Pubblica, lo nomin\u00f2 presidente della commissione nel concorso per la cattedra di lingua tedesca presso la Scuola Normale Superiore di Bucarest al posto di C. Dumiterscu-Ia\u0219i, che si dimise.\nNel 1898 si ritir\u00f2 dal suo posto al Liceo \"Gheorghe Lazar\". Nonostante ci\u00f2, rimase direttore del liceo \"St. Gheorghe\" fino alla sua morte.\nAttivit\u00e0 editoriale.\nAnghel Demetriescu inizi\u00f2 la sua carriera di scrittore praticamente in contemporanea all'attivit\u00e0 didattica. A partire dal 1870 inizi\u00f2 a pubblicare diversi articoli in \"Foaia Societ\u0103\u021bii pentru cultura poporului rom\u00e2n\" e, in seguito, contribu\u00ec alla rivista \"Transac\u021biuni literare\". La sua prima opera critica, pubblicata in \"Transac\u021biuni literare\", fu una recensione eloquente dell'opera teatrale \"Constantin Br\u00e2ncoveanu\", un dramma storico scritto in lingua rumena dal poeta belga Antonin Roques, professore a Bucarest. Roques era appassionato di cultura rumena e aveva tradotto in francese alcune delle poesie di Vasile Alecsandri.\nInizialmente, la rivista \"Transac\u021biuni literare\" seguiva i principi latini che Dimitrie A. Laurian aveva ereditato da suo padre, l'accademico August Treboniu Laurian ma, nel 1873, la rivista fu fusa con la pi\u00f9 grande \"Revistei Contimporane\". Nel 1876 Anghel Demetriescu divenne membro del suo comitato editoriale.\nL'attivit\u00e0 giornalistica di Demetriescu durante quel periodo fu relativamente minore e costituita principalmente da recensioni di libri scritti da autori rumeni o stranieri. Octavian Papadima, nel suo studio su Anghel Demetriescu, riport\u00f2 che i suoi primi articoli gi\u00e0 mostravano i tratti che avrebbero caratterizzato tutta la sua opera successiva: classicismo, conservatorismo ed erudizione. Nicolae Iorga lo considerava, insieme a Dimitrie A. Laurian, Gheorghe Paucescu e alcuni altri, come uno dei migliori giovani di Bucarest negli anni 70 del 800.\nNello stesso periodo Demetriescu inizi\u00f2 a pubblicare opere didattiche. Tradusse due volumi di grammatica greca e scrisse un volume di geografia. Inoltre, in collaborazione con l'amico \u0218tefan Mich\u0103ilescu, scrisse un volume di zoologia. Queste prime opere evidenziano la sua vasta cultura, eppure, fu la sua conoscenza classica ad attirare l'attenzione dei suoi contemporanei. Nel 1877 la Societ\u00e0 Letteraria Rumena, trasformata nel 1879 nell'Accademia romena, gli affid\u00f2 la traduzione dell'opera \"Storia Romana\" scritta da Cassio Dione, che fu pubblicata l'anno successivo.\nDopo il suo ritorno dalla Germania e il suo fallimento all'Universit\u00e0 di Bucarest, decise di limitare la sua attivit\u00e0 didattica alle scuole superiori e di concentrare la sua attenzione su tre direzioni principali: giornalismo, organizzazione di conferenze e scrittura di saggi.\nInizi\u00f2 con l'organizzazione di diversi cicli di conferenze presso l'Ateneo Rumeno, conferenze che furono molto ben accolte dal pubblico. Nel 1883 cur\u00f2 una serie di quattro conferenze su Titu Liviu Maiorescu, al termine delle quali pubblic\u00f2 un primo studio sull'autore. Continu\u00f2 poi a curare varie opere scrivendo studi introduttivi.\nLavor\u00f2 nei comitati editoriali di molti giornali, come redattore principale di \"Na\u021biunea\", tra il 1882 e il 1888, e di \"Epoca\", tra il 1885 e il 1903. A partire dal 1885 lavor\u00f2 per \"Revista literar\u0103\", inizialmente con uno studio su Dimitrie Bolintineanu. Successivamente realizz\u00f2 diversi studi su Ion C. Br\u0103tianu e Mihail Kog\u0103lniceanu pubblicati in \"Epoca literar\u0103\". Nel tempo si afferm\u00f2 come importante critico letterario.\nL'attivit\u00e0 giornalistica di Anghel Demetriescu comprende principalmente studi su scrittori e politici contemporanei e recensioni e critiche di opere letterarie.\nPartecipazione alla vita culturale di Bucarest.\nOltre al suo lavoro di giornalista, Anghel Demetriescu fu coinvolto attivamente nel coordinamento della vita culturale di Bucarest negli ultimi decenni del XIX secolo. Lavor\u00f2 con molta dedizione per svolgere i suoi compiti ma, d'altra parte, dimostr\u00f2 una rara modestia. Nella concezione di Demetriescu, le persone dovevano essere giudicate per il lavoro che svolgevano e applicava questo principio anche alla propria vita. La sua modestia non fu sempre compresa dai contemporanei, che spesso non gli diedero il riconoscimento che gli competeva. Tuttavia, il fatto che ricevesse sempre nuovi incarichi \u00e8 la prova che venisse apprezzato come collaboratore.\nComitato Ateneo Rumeno.\nIn seguito al successo delle sue conferenze presso l'Ateneo Rumeno, nel 1884 fu eletto membro del comitato di quest'ultimo. Demetriescu mantenne questa posizione fino alla sua morte, occupandosi dell'organizzazione di cicli di conferenze. A quel tempo, e anche dopo la Prima Guerra Mondiale, le conferenze su questioni culturali erano una componente significativa dell'attivit\u00e0 dell'Ateneo Rumeno.\nComitato direttivo del Teatro Nazionale.\nNel 1888 Titu Liviu Maiorescu divenne Ministro della Cultura e della Pubblica Istruzione del nuovo governo conservatore e, su proposta di Nicolae Petra\u0219cu, nomin\u00f2 Ion Luca Caragiale direttore del Teatro Nazionale e Anghel Demetriescu, Dimitrie Rosetti e Nicolae Petra\u0219cu come membri del comitato direttivo. Caragiale chiese ai membri del comitato di assistere agli spettacoli serali indossando il frac. Anghel Demetriescu rispett\u00f2 la richiesta con molta religiosit\u00e0 e rimase molto deluso quando, a causa della partenza di Caragiale per un viaggio, la regola venne abbandonata.\nLa prima societ\u00e0 di scrittori rumeni.\nNel 1899 Bogdan Petriceicu-Ha\u015fdeu cerc\u00f2 di costituire la prima societ\u00e0 di scrittori rumeni. Nell'atto costitutivo, firmato il 30 gennaio 1899, l'associazione aveva eletto B. P. Ha\u015fdeu come presidente e C. Dumitrescu-Ia\u0219i come vicepresidente. I membri del comitato provvisorio erano: Constantin Disescu, Ion Mincu, Theodor Speran\u021bia, Nicolae Petra\u0219cu, Take Ionescu, Nicolae Filipescu, Barbu \u0218tef\u0103nescu Delavrancea, Anghel Demetriescu, \u0218tefan C. Ioan e Constantin R\u0103dulescu-Motru.\nTuttavia, l'associazione fu mal organizzata perch\u00e9 costituita come un annesso minore della Societ\u0103\u021bii Presei, fondata nel 1883. L'associazione non svolse alcuna attivit\u00e0 e solo dieci anni dopo fu istituita la \"Societatea Scriitorilor Rom\u00e2ni\".\nTeoria e critica letteraria e artistica.\nQuasi contemporaneamente al suo ritiro, Anghel Demetriescu inizi\u00f2 a pubblicare opere di portata pi\u00f9 ampia. Si presume che avesse intenzione di dedicare gli ultimi anni della sua vita alla scrittura di compendi. Tuttavia, molte delle sue opere rimasero incompiute.\nLa maggior parte di queste opere furono pubblicate sulla rivista \"Literatur\u0103 \u0219i art\u0103 rom\u00e2n\u0103\". Tra queste si possono menzionare:\nAlcuni dei suoi studi furono pubblicati postumi, tra i quali:\nTra i manoscritti realizzati nell'ultimo periodo della sua attivit\u00e0 letteraria si possono citare:\nQuesti manoscritti si trovano attualmente nella Biblioteca dell'Accademia rumena, ma \u00e8 improbabile che saranno mai pubblicati.\nPolitica.\nSebbene non fosse interessato alla politica, nel 1895 fu nominato direttore della biblioteca della Camera dei Deputati. Pochi anni dopo, il 23 aprile 1899, sal\u00ec al governo il Partito Conservatore, guidato da Gheorghe Grigore Cantacuzino. Avendo molti amici in comune con il nuovo Primo Ministro, Demetriescu si un\u00ec a lui, nonostante gli attriti tra Gheorghe Cantacuzino e Titu Liviu Maiorescu per il quale Demetriescu provava una forte ammirazione. Il 29 maggio 1899 fu eletto deputato del Terzo Collegio del distretto di Teleorman come candidato del Partito Conservatore.\nNel 1900 i due giornali conservatori \"Timpul\" e \"Constitu\u021bionalul\" si fusero e formarono un nuovo giornale, \"Conservatorul\". Anghel Demetriescu venne nominato, insieme a Iacob Negruzzi, alla direzione politica del quotidiano. Scrisse pochi articoli politici, la maggior parte dei quali furono realizzati durante questo periodo e si incentravano su dibattiti riguardanti questioni di arte e scienza.\nGli ultimi anni di vita.\nNella riunione del 6 aprile 1902, Demetriescu fu eletto membro corrispondente dell'Accademia rumena. Nello stesso anno mor\u00ec sua moglie Emma. La sua morte lo colp\u00ec molto e in seguito condusse una vita pi\u00f9 isolata. Continu\u00f2 a lavorare e a partecipare a importanti eventi culturali. Nell'autunno del 1902 Demetriescu tenne un discorso per celebrare la nomina di Take Ionescu, che era stato suo allievo, a docente e direttore della \u0218colii de \u0218tiin\u021be de Stat.\nL'anno successivo part\u00ec per la sua cura annuale a Karlovy Vary. Si ammal\u00f2 di polmonite e mor\u00ec tre giorni dopo, il 18 luglio 1903, a causa delle scarse cure mediche. Il suo corpo \u00e8 stato portato a Bucarest e sepolto nel cimitero di Bellu.\nCaratteristiche delle sue opere.\nIl culto della storia.\nCi sono due personalit\u00e0 che hanno contribuito alla formazione del pensiero di Anghel Demetriescu.\nCome politico, Anghel Demetriescu ammir\u00f2 Lord Thomas B. Macaulay, i cui discorsi tradusse dall'inglese e pubblic\u00f2 accompagnati da un'ampia prefazione. Tenne, inoltre, diversi cicli di conferenze sul lavoro di Macaulay presso l'Ateneo rumeno. Ammirava il modo in cui Macaulay riusciva a coniugare una visione politica coerente, con un ragionamento impeccabile, una cultura solida e un talento oratorio eccezionale. Queste erano le qualit\u00e0 che considerava essenziali per un politico e che cerc\u00f2 nelle figure politiche a lui contemporanee.\nCome storico, Demetriescu fu fortemente influenzato da Hyppolite Taine, soprattutto da \"L'Introduction \u00e0 l'\u00e9tude de l'Histoire exp\u00e9rimentale\" in cui Taine sosteneva che gli eventi storici erano determinati da leggi equivalenti a quelle delle scienze naturali ed era questo, secondo Taine, ci\u00f2 che conferiva alla storia lo stato di scienza esatta. Secondo Taine, qualsiasi fatto storico dipendeva da tre condizioni: l'ambiente (geografia, clima), razza (la condizione fisica dell'uomo e il suo posto nell'evoluzione biologica) e il tempo (il grado di avanzamento intellettuale dell'uomo).\nSebbene nei suoi scritti si occupasse di questioni di estetica e critica letteraria, Anghel Demetriescu fu, come mentalit\u00e0, uno storico. Riteneva che per un uomo non potesse esserci ricompensa pi\u00f9 grande della gloria conferitagli non dai suoi contemporanei, ma dalla storia e dai posteri.\nIl desiderio di gloria fu per Demetriescu un criterio essenziale per differenziare i caratteri dei politici. Cos\u00ec, nel parallelismo che tracci\u00f2 tra Constantin Alexandru Rosettie Ion C. Br\u0103tianu, li descrisse come segue:\nClassicismo.\nEccellente conoscitore di scrittori latini e greci antichi e classici, la cultura classica fu per Anghel Demetriescu una realt\u00e0 organica, parte integrante della sua concezione del mondo. Demetriescu citava frequentemente i classici, non solo Orazio, Tacito e Cicerone, ma anche scrittori meno noti come Cornificio: Rhetorica ad Herennium era una delle sue opere preferite.\nRazionalismo.\nPer Anghel Demetriescu, il mondo era ordine, un'armonia tra le gerarchie della materia e quelle dello spirito. Nel pensiero, questo ordine si materializzava nella ragione.\nIl ragionamento logico si basava su due strutture di stile che Anghel Demetriescu usava in modo ossessivo nei suoi scritti: parallelismo e antitesi. Il parallelismo \u00e8 una logica conseguenza dell'ordine: poich\u00e9 c'\u00e8 ordine, ci saranno innumerevoli somiglianze che emergono mettendo in evidenza i parallelismi. L'antitesi risulta dall'equilibrio del mondo, che richiede che ogni tesi abbia un'antitesi. Tuttavia, l'uso eccessivo dell'antitesi negli scritti di Demetriescu aveva esattamente l'effetto opposto, portando a sorprendenti errori critici. Demetriescu fu in grado di esaltare il lavoro di uno scrittore e, nella pagina successiva con quasi gli stessi argomenti presentati in antitesi, di distruggere completamente la stessa opera. Queste sue contraddizioni indussero il suo amico V.D. P\u0103un a definirlo come capriccioso e non lucido.\nLo sforzo verso l'ordine costringeva Demetriescu a delimitare con precisione i campi delle diverse arti e i generi nelle sue opere. Anche nell'analisi stilistica era altrettanto severo nell'imporre una presentazione ordinata. Cos\u00ec, in un articolo, afferm\u00f2:\nErudizione.\nAnghel Demetriescu fu probabilmente il pi\u00f9 erudito degli scrittori rumeni, forse a eccezione di Dimitrie Cantemir. Parlava correttamente greco antico e latino, tedesco, francese e inglese, ed era in grado di leggere sia l'italiano che lo spagnolo. Utilizz\u00f2 queste sue conoscenze per leggere un numero estremamente elevato di opere, che citava nei suoi scritti. Aveva anche una memoria straordinaria che gli permise di conservare le idee delle opere che aveva letto e di poterle utilizzare quando ne aveva bisogno. In molte delle sue opere anche i riferimenti bibliografici erano scritti a memoria.\nTuttavia, queste sue conoscenze erano limitate alla letteratura europea. Anghel Demetriescu la considerava superiore a tutte le altre e, sebbene nel XIX secolo si fossero iniziate a esplorare altre culture, in particolare quelle dell'Asia, non mostr\u00f2 mai interesse per queste. Cos\u00ec, in tutte le sue opere era solito inserire numerosi riferimenti a scrittori rumeni mentre citazioni di opere di altri continenti erano quasi completamente mancanti e, generalmente, ignorava le culture dell'Europa orientale, come quella russa e polacca.\nAnghel Demetriescu e i suoi contemporanei.\nAnghel Demetriescu faceva parte della generazione di intellettuali che iniziarono la loro carriera nel periodo in cui la Romania conquist\u00f2 la sua indipendenza. Mentre le generazioni precedenti avevano concentrato i loro sforzi sull'unione e la creazione di uno stato indipendente con una struttura occidentale, la nuova generazione, nonostante apprezzasse questi sforzi, riteneva di dover consolidare questi risultati e sviluppare i valori nazionali in modo che la Romania potesse essere al pari degli altri paesi europei. Per raggiungere questo obiettivo era importante ispirarsi all'Occidente, senza copiare i suoi modelli in modo da creare una propria identit\u00e0 nazionale.\nDemetriescu era consapevole del ruolo della sua generazione. Nelle sue descrizioni dei personaggi politici, che si trattasse di quelli delle generazioni passate, come Barbu Catargiu, o di quelli a lui contemporanei, come Ion C. Br\u0103tianu o Take Ionescu, il criterio principale in base al quale li giudicava era la misura in cui capivano il loro ruolo nella storia del paese e il modo in cui contribuivano al ruolo della loro generazione. Demetriescu nelle sue opere dava molta poca importanza alle controversie interne e alle divergenze tra gli orientamenti dei diversi partiti politici. Il conflitto principale non era tra i vari orientamenti, ma bens\u00ec tra la tendenza secondo cui si considerava l'Occidente superiore, da qui la necessit\u00e0 di copiarlo, e la tendenza secondo cui si credeva che i valori nazionali potessero contribuire ugualmente al progresso nazionale.\nMenzioni postume.\nNonostante tutto il suo lavoro, non fu molto ricordato dai posteri. Sebbene Nicolae Iorga, Nicolae Petra\u0219cu, Ovidiu Papadima e pochi altri avessero scritto opere su di lui, Anghel Demetriescu venne gradualmente dimenticato. Nel 1937, sotto la cura di Gheorghe Ta\u0219c\u0103, la Fondazione per la Letteratura e l'Arte \"Regele Carol II\" pubblic\u00f2 un volume delle sue opere nella raccolta Scriitori Rom\u00e2ni Uita\u021bi (Scrittori Rumeni Dimenticati).\nDopo l'ascesa al potere del regime comunista furono redatte, a seguito di un decreto del maggio 1945, liste di opere e pubblicazioni bandite. L'elenco continu\u00f2 a espandersi, portando infine alla pubblicazione di un volume con un elenco di libri vietati fino al 1 maggio 1948, che comprendeva 500 pagine. In questo elenco, che comprendeva un numero di 8779 titoli, comparirono tutte le opere di Anghel Demetriescu.\nFacendo sempre affidamento a una vasta bibliografia, Anghel Demetriescu accumul\u00f2 un'ampia collezione di opere storiche e letterarie composta da decine di migliaia di volumi. La collezione fu ereditata e conservata da sua figlia, Cordelia Ta\u0219c\u0103. Nel 1950, dopo l'arresto di Gheoghe Ta\u0219c\u0103, la sua famiglia fu obbligata ad abbandonare la casa e tutti i beni vennero confiscati. La collezione di Anghel Demetriescu fu gettata dalle finestre e portata nella discarica della capitale. Oltre ai libri, nella biblioteca erano conservati vari manoscritti inediti di Barbu \u0218tef\u0103nescu Delavrancea e Alexandru Vlahu\u021b\u0103."}
{"id": "8868255", "revid": "26630", "url": "https://it.wikipedia.org/wiki?curid=8868255", "title": "On a Friday", "text": ""}
{"id": "8868259", "revid": "933835", "url": "https://it.wikipedia.org/wiki?curid=8868259", "title": "Massimo Del Fante", "text": "Biografia.\nNato a Rocca di Mezzo nel 1894, consegu\u00ec la laurea in ingegneria, diventando ingegnere, pubblicista e imprenditore. Fu nominato, durante il periodo della dittatura fascista, conte di Castell'Arcione dal re Vittorio Emanuele III di Savoia. La sua azienda edilizia si occup\u00f2 di importanti lavori sulla rete di acquedotti tra il Sannio e l'Irpinia, permettendogli cos\u00ec di accumulare una considerevole fortuna. Ricevette inoltre gli onori di Cavaliere del lavoro, Commendatore dell'Ordine dei Santi Maurizio e Lazzaro e Cavaliere di Gran Croce della Corona d'Italia.\nAlle elezioni politiche italiane del 1953 fu eletto, nella circoscrizione L'Aquila-Pescara-Chieti-Teramo, alla Camera dei deputati per la II legislatura. Proclamato il 17 giugno 1953 ed entrato in carica il 25, fece parte del gruppo parlamentare del Partito Nazionale Monarchico fino al 25 ottobre 1956, quando entr\u00f2 nel Partito Monarchico Popolare. Alla Camera fu membro della VII Commissione lavori pubblici fino al 30 giugno 1956, diventandone vicepresidente dal 1\u00ba luglio 1954, e membro dell'VIII Commissione trasporti, comunicazioni e marina mercantile dal 1\u00ba luglio 1956 alla fine del mandato; fu inoltre membro di due commissioni speciali.\nNel 1969 l'azienda familiare dichiar\u00f2 il fallimento e i beni di Del Fante furono pignorati, tranne il castello di Castell'Arcione, ma la sua morte, avvenuta nel 1971, non gli permise di portare a termine dei piani di risanamento. Fu padre di Davide e Massimo, che ereditarono i suoi beni terrieri, e della giornalista Dina Luce. Mor\u00ec nel 1971."}
{"id": "8868263", "revid": "599013", "url": "https://it.wikipedia.org/wiki?curid=8868263", "title": "Luis Miguel Rodr\u00edguez Rodr\u00edguez", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , debutta in prima squadra il 15 maggio 2015 in occasione dell'incontro di Segunda Divisi\u00f3n Profesional perso 3-1 contro il . Nel 2019 viene acquistato dal .\nStatistiche.\n\"Statistiche aggiornate all'8 marzo 2021\"."}
{"id": "8868272", "revid": "144796", "url": "https://it.wikipedia.org/wiki?curid=8868272", "title": "Ordine dell'Educazione (Impero ottomano)", "text": "L'Ordine dell'Educazione (in ottomano: \"Ma'araf Nishani\") fu un'onorificenza cavalleresca dell'Impero Ottomano.\nStoria.\nL'onorificenza venne fondata dal sultano ottomano Mehmet V nel luglio del 1910 come ricompensa per ricompensare i cittadini ottomani che si fossero distinti personalmente nel campo dell'istruzione, delle arti e delle scienze.\nL'ammissione all'ordine avveniva sempre dal cavalierato di III classe dopo la concessione del quale, passati cinque anni consecutivi di risultati eccezionali, si veniva promossi alla classe successiva, restituendo la classe inferiore, e cos\u00ec via, il che rendeva l'insignito eleggibile alla I classe dopo 20 anni. Tuttavia nessuna I classe venne mai assegnata in quanto l'Impero ottomano cadde nel 1918, prima del 1920, anno che avrebbe portato ai primi conferimenti di quel tipo. Nei primi anni dell'ordine, tuttavia, una serie di studiosi stranieri venne decorata direttamente con la I classe dell'ordine per meriti acquisiti sul campo.\nL'ordine \u00e8 stato successivamente concesso, in una forma leggermente modificata, anche dalla repubblica turca."}
{"id": "8868282", "revid": "122937363", "url": "https://it.wikipedia.org/wiki?curid=8868282", "title": "Christian Carlassare", "text": "Biografia.\nNato a Schio, in provincia e diocesi di Vicenza, il 1\u00ba ottobre 1977, \u00e8 originario di Piovene Rocchette, in provincia di Vicenza e diocesi di Padova.\nFormazione e ministero sacerdotale.\nDopo aver ottenuto la maturit\u00e0, segue un corso di orientamento presso il seminario dei missionari comboniani del Cuore di Ges\u00f9 a Thiene. Frequenta gli studi filosofici alla Facolt\u00e0 teologica dell'Italia centrale di Firenze e svolge il noviziato a Venegono Superiore. A Roma ottiene il baccalaureato in teologia presso la Pontificia Universit\u00e0 Gregoriana, nel 2003, e quello in missiologia presso la Pontificia universit\u00e0 urbaniana, nel 2004.\nIl 19 dicembre 2003 emette la professione solenne dei voti a Roma. Il 4 settembre 2004 \u00e8 ordinato presbitero a Verona dal vescovo Flavio Roberto Carraro.\nDopo l'ordinazione frequenta un corso di lingua inglese e si reca in Sudan del Sud per imparare la lingua nuer presso la parrocchia della Santissima Trinit\u00e0, nello stato di Fangak. In seguito \u00e8 vicario parrocchiale, dal 2006 al 2007, e poi parroco della stessa parrocchia nello stato di Jonglei, dal 2007 al 2016.\nNella sua congregazione \u00e8 membro del segretariato dell'animazione vocazionale e della formazione di base, dal 2011 al 2019; consigliere provinciale per il Sudan del Sud, dal 2012 al 2019; segretario del consiglio provinciale, dal 2014 al 2016; vice-provinciale in Sudan del Sud, dal 2017 al 2019; promotore delle vocazioni e direttore del corso di orientamento (pre-postulandato) a Moroyok, nei pressi di Giuba, dal 2017 al 2020.\nIl 1\u00ba giugno 2020 \u00e8 nominato, \"ad triennium\", vicario generale della diocesi di Malakal dal vescovo Stephen Nyodho Ador Majwok.\nMinistero episcopale.\nL'8 marzo 2021 papa Francesco lo nomina vescovo di Rumbek; succede a Cesare Mazzolari, deceduto il 16 luglio 2011. Era stato annunciato che il 23 maggio a Rumbek con un'unica celebrazione avrebbe ricevuto l'ordinazione episcopale e preso possesso della diocesi, consacrante principale l'arcivescovo Paul Richard Gallagher, coconsacranti l'arcivescovo Stephen Ameyu Martin Mulla e il vescovo Stephen Nyodho Ador Majwok. La cerimonia, tuttavia, \u00e8 stata rimandata a causa dell'attentato nei suoi confronti.\nAl momento della sua elezione, \u00e8 il pi\u00f9 giovane vescovo cattolico italiano.\nL'agguato a Rumbek.\nNella notte del 25 aprile 2021 \u2014 trenta minuti dopo la mezzanotte \u2014 fanno irruzione nella sua canonica due uomini armati che prima picchiano il presule e poi gli sparano quattro colpi di arma da fuoco raggiungendolo alle gambe. Ferito, in condizioni non gravi, il missionario viene prima ricoverato nell'ospedale gestito dal Cuamm di Rumbek, successivamente trasferito in quello della capitale Giuba e infine a Nairobi. In seguito all'agguato la polizia arresta 24 persone. Oscuro il movente del ferimento."}
{"id": "8868283", "revid": "123473242", "url": "https://it.wikipedia.org/wiki?curid=8868283", "title": "Malaguti Warrior", "text": "Il Malaguti F18 Warrior era uno scooter sportivo prodotto dalla casa motociclistica Italiana Malaguti dal 2000 al 2003.\nDescrizione.\nIl Warrior F18 si rivolgeva ad un pubblico sportivo, ma con la necessit\u00e0 di un mezzo solido ed affidabile.\nLa linea era stilisticamente simile agli scooter contemporanei prodotti dalla Malaguti. Presentava numerose prese d'aria sullo scudo anteriore, due prese d'aria sulle fiancate posteriori, frecce direzionali integrate nello scudo anteriore e nel gruppo ottico posteriore. Il faro presentava una doppia parabola, separata tra anabbaglianti ed abbaglianti.\nLo scooter era dotato di un vano sottosella, dimensionato per accogliere un casco integrale. Era assente invece il vano nel retroscudo, occupato dal serbatoio per il liquido refrigerante.\nLa strumentazione, analogica, era munita di tachimetro, indicatore livello del carburante, indicatore temperatura del liquido di raffreddamento, contakm totale.\nEra disponibile in 3 colori: Argento Artic Metallizzato, Blu Lord Metallizzato, Blu Notte Metallizzato.\nCaratteristiche.\nIl Warrior F18 era disponibile nelle cilindrate 125 e 150. Il motore era un monocilindrico orizzontale 4 tempi, raffreddato a liquido, con 2 valvole, prodotto dalla Kymco.\nSviluppava una potenza di 10,3 CV nella cilindrata 125, e 11,8 CV nella cilindrata 150.\nLe ruote erano da 13\", mentre i freni, entrambe a disco, erano da 220 mm all'anteriore e 200 mm al posteriore."}
{"id": "8868285", "revid": "144796", "url": "https://it.wikipedia.org/wiki?curid=8868285", "title": "Ordine del Parlamento ottomano", "text": "L'Ordine del Parlamento ottomano (in ottomano: \"Majlisi Mabusan Azalarina Mahsus Nishan\") fu una decorazione d'ufficio dell'Impero Ottomano.\nStoria.\nL'onorificenza venne fondata dal sultano ottomano Mehmet V nel 1914 ed assegnata ai membri del parlamento ottomano a partire dal 1915. La medaglia non era un ordine di merito, bens\u00ec era piuttosto assimilabile ad un distintivo d'ufficio che veniva concesso automaticamente a quanti entravano a far parte del parlamento.\nL'ordine \u00e8 stato successivamente concesso, in una forma leggermente modificata, anche dalla repubblica turca."}
{"id": "8868287", "revid": "287204", "url": "https://it.wikipedia.org/wiki?curid=8868287", "title": "BIC Humboldt", "text": "La BIC \"Humboldt\" \u00e8 una nave oceanografica dell'Instituto del Mar del Per\u00fa entrata in servizio nel 1980. \u00c8 stata utilizzata in collaborazione con l'Instituto Ant\u00e1rtico Peruano e la Direcci\u00f3n de Hidrograf\u00eda y Navegaci\u00f3n della Marina de Guerra del Per\u00fa per numerose missioni scientifiche nella acque dell'Antartide.\nStoria.\n \nNella seconda met\u00e0 degli anni settanta del XX secolo l'Instituto del Mar del Per\u00fa (IMARPE) richiese la realizzazione di una moderna nave oceanografica. La costruzione di tale nave, progettata e costruita secondo le richieste dell'IMARPE, fu assegnata al cantiere navale SIMA di Callao e l'unit\u00e0 fu impostata, con il nome BIC \"Humboldt\", il 3 gennaio 1977 e varata il 10 ottobre 1978. Con compiti di ricerca oceanografica e di pesca scientifica l'unit\u00e0 entr\u00f2 in servizio nel 1980, ricevendo le pi\u00f9 moderne attrezzature e strumentazioni scientifiche allora disponibili. Nel 1989 la \"Humboldt\", in seguito a un incidente avvenuto al largo dell'isola di re Giorgio, in Antartide, \u00e8 entrata in cantiere per ricevere modifiche e migliorie, tra cui rinforzi allo scafo.\nNel 2010 la nave entr\u00f2 in cantiere per eseguire importanti lavori di manutenzione generale, allo scafo, ricevendo rinforzi in acciaio ad alta resistenza, il cambio dei motori e l'ammodernamento di tutti i suoi sistemi, rispettando i severi standard internazionali per le navi da ricerca polare. Nel dicembre 2016 \u00e8 entrata nuovamente in cantiere, presso i Construcciones A. Maggiolo S.A di Oquendo, eseguendo lavori di manutenzione allo scafo, ai sistemi di navigazione, e a quelli di propulsione, e cambiando il colore dello scafo e delle sovrastrutture da rosso a bianco.\nCaratteristiche tecniche.\nLa nave \u00e8 lunga 75,2\u00a0m fuori tutto, 66\u00a0metri sulla linea di galleggiamento, larga 12,6\u00a0m, e ha un pescaggio di 6,9\u00a0m. Il dislocamento \u00e8 pari a 1\u00a0759 tonnellate.\nLa propulsione \u00e8 assicurata da due motori diesel Burmeister &amp; Wain Alfa 10 V 23 LU eroganti la potenza di 1\u00a0450 CV, azionante un'elica a passo variabile controllabile tramite riduttori Lothmann &amp; Stolterfoht. La nave \u00e8 dotata di una elica di manovra a prua.\nPer l'alimentazione sono disponibili due generatori azionati da motori diesel Deutz da 388\u00a0kW ciascuno e un generatore azionato da un motore diesel Deutz da 188\u00a0kW.\nL'autonomia della nave \u00e8 di 10\u00a0000 miglia nautiche alla velocit\u00e0 di 12\u00a0nodi, e pu\u00f2 rimanere in mare ininterrottamente per circa 37 giorni.\nSono disponibili a bordo diversi laboratori, e un'area di carico della capacit\u00e0 di 100\u00a0m\u00b3. La nave pu\u00f2 ospitare 40 membri dell'equipaggio e 40 scienziati. L'elettronica comprende un radar di navigazione Decca SatNav Gyro EMLog, e una ecosonda scient\u00edfica EK 80 SIMRAD.\nImpiego operativo.\nOltre a servire nella ricerca oceanografica nel mare del Per\u00f9, l'IMARPE dal 4 gennaio 1988 la nave ha collaborato in pi\u00f9 occasioni con l'Instituto Ant\u00e1rtico Peruano e la Direcci\u00f3n de Hidrograf\u00eda y Navegaci\u00f3n della Marina de Guerra del Per\u00fa, utilizzando per esse la \"Humboldt\" per scopi scientifici e missioni alla base antartica peruviana chiamata Macchu Picchu. Nel marzo 2014 la BIC \"Humboldt\" ha completato la sua ventiduesima spedizione scientifica in Antartide.\nA partire dal 2017 il BIC \"Humboldt\" \u00e8 ritornato al suo utilizzo originale presso l'IMARPE operando per scopi di ricerca oceanografica nel mare peruviano, sostituita definitivamente nelle missioni antartiche dalla nave oceanografica con capacit\u00e0 polari BAP Carrasco (BOP-171)."}
{"id": "8868290", "revid": "663330", "url": "https://it.wikipedia.org/wiki?curid=8868290", "title": "Sofia Black D'Elia", "text": ""}
{"id": "8868293", "revid": "298229", "url": "https://it.wikipedia.org/wiki?curid=8868293", "title": "Keely Hodgkinson", "text": "Biografia.\nI suoi primi successi a livello internazionale arrivarono nel 2018, quando si diplom\u00f2 campionessa europea under 18 degli 800 metri piani ai campionati europei di categoria di Gy\u0151r. L'anno successivo si classific\u00f2 terza agli europei under 20, sempre sugli 800 metri piani. Sulla medesima distanza, nel 2020 conquist\u00f2 il titolo di campionessa britannica sia al coperto che all'aperto, mentre nel 2021 fu campionessa europea seniores agli europei indoor di Toru\u0144."}
{"id": "8868294", "revid": "156341", "url": "https://it.wikipedia.org/wiki?curid=8868294", "title": "Ros Casares Valencia", "text": ""}
{"id": "8868296", "revid": "156341", "url": "https://it.wikipedia.org/wiki?curid=8868296", "title": "Dorna Godella Valencia", "text": ""}
{"id": "8868309", "revid": "38120", "url": "https://it.wikipedia.org/wiki?curid=8868309", "title": "Campionati europei di slittino 2002", "text": "I Campionati europei di slittino 2002 sono stati la 38\u00aa edizione della competizione.Si sono svolti a Altenberg, in Germania."}
{"id": "8868312", "revid": "2217068", "url": "https://it.wikipedia.org/wiki?curid=8868312", "title": "Syren De Mer", "text": " Considerata come una delle principali attrici del genere MILF, \u00e8 conosciuta anche come \"The Queen of Milfs\".\nBiografia.\nNata a Bellingham, nello stato di Washington, si trasfer\u00ec con la famiglia a Yakima, dove \u00e8 cresciuta. Dopo aver ottenuto il diploma superiore visse a Seattle, dove ottenne una laurea in fotografia frequentando il \"Seattle Art Institute\".\nNel 1994 incontr\u00f2 Andre Darque, che divenne poi suo marito e che l'introdusse al genere BDSM\"\" ed alle gang bang; frequent\u00f2 assiduamente la comunit\u00e0 scambista locale, ottenendo una buona reputazione nelle zone del Pacifico nord-occidentale\"\".\nHa lavorato come modella per fotografi di genere per adulti e non\"\" rimanendo indipendente per circa un anno. Nel 2005 invi\u00f2 un suo portfolio di foto a \"Playboy\" che per\u00f2 la rifiut\u00f2; gli scatti furono visionati dal produttore Seymore Butts, che le propose di lavorare come attrice pornografica per la sua agenzia\"\", proposta che accett\u00f2.\nContemporaneamente lavorava nel settore professionale nelle vendite al dettaglio; fu tuttavia licenziata non appena i suoi capi vennero a conoscenza della sua carriera nel settore per adulti. Inizialmente prese parte a produzioni col nome d'arte Syren, ispirato alla mitologia greca e che ha dichiarato rappresentare la sua spontaneit\u00e0 e la sua sessualit\u00e0; nel 2006 decise poi di aggiungere un cognome allo pseudonimo e le sembr\u00f2 naturale scegliere De Mer.\nNel 2007 gir\u00f2 la sua prima scena di sesso anale in \"Mommy Dear Ass 1\". Nel 2008 prese poi parte a \"3 Interracial Gang Bangs and a Cuckold\", in cui \u00e8 filmata mentre si esibisce per la prima volta in doppia penetrazione. Nel 2009 si sottopose ad un intervento di aumento del seno.\nNel 2012 fu scritturata dalla casa di produzione Kink per \"Sexy MILF Fantasizes about Being Taken Down by Students &amp; Gangbanged\", pellicola contenente la sua prima gang bang professionalmente filmata. Nel 2017, in \"Legal Porno SZ1906\", comparve poi la sua prima scena in tripla penetrazione.\nCome attrice pornografica, al 2021, ha preso parte a pi\u00f9 di 500 produzioni di note case tra cui \"Brazzers\", \"Girlfriends Films, Kink, Legal Porno\" e \"Naughty America\" e \"Sweetheart Video\".\nVita privata.\nMadre di due figli, vive tra Seattle e Los Angeles; ha diversi tatuaggi in varie parti del corpo (polso destro, retro del collo, una sirena sulla coscia destra, una farfalla sulla parte bassa della schiena e uno sul polpaccio sinistro) e due piercing (uno alla narice destra, ma non compare in tutte le pellicole che ha girato come attrice pornografica, ed uno all'ombelico).\nAppassionata di auto, che personalizza e modifica, fa anche parte di alcuni club automobilistici con sede a Washington."}
{"id": "8868313", "revid": "156341", "url": "https://it.wikipedia.org/wiki?curid=8868313", "title": "Dorna Godella", "text": ""}
{"id": "8868316", "revid": "767487", "url": "https://it.wikipedia.org/wiki?curid=8868316", "title": "Lampadario a ruota", "text": "Un lampadario a ruota \u00e8 un tipo di lampadario tipico del periodo romanico, realizzato a forma di ruota e generalmente appeso sul soffitto del coro delle chiese a simboleggiare la Gerusalemme celeste. Gli esemplari oggi conservati sono rari, oppure conservati solo per frammenti. I pi\u00f9 noti e raffigurati sono i quattro lampadari a ruota tedeschi, che sono anche tra i pi\u00f9 antichi sopravvissuti.\nOrigine, diffusione e simbologia.\nI lampadari a ruota furono realizzati per illuminare le grandi chiese, ma avevano anche un valore simbolico. I candelabri a ruota rappresentavano il paradiso o il regno di Dio: la corona e le porte e le torri, per lo pi\u00f9 occupate da profeti e apostoli o iscritte con i loro nomi, raffiguravano le mura della citt\u00e0 della Gerusalemme celeste. Il numero di montanti, torri e candele di sostegno corrisponde nella maggior parte dei casi al numero dodici e ai suoi multipli del simbolismo numerico dell'Apocalisse di Giovanni. Questo simbolismo pu\u00f2 essere trovato per la prima volta sui candelabri a due ruote della cattedrale di Hildesheim della chiesa di San Michele. Il modello era il grande lampadario posto sopra il Golgota della basilica del Santo Sepolcro.\nLampadari a ruota per periodo artistico.\nLampadari a ruota bizantini.\nI lampadari a ruota di area bizantina furono prodotti in un periodo dal IX secolo al 1450 circa. Nel Arch\u00e4ologische Staatssammlung di Monaco di Baviera si conserva un lampadario del XIII-XIV secolo con un diametro di 350\u00a0cm e alto 465\u00a0cm, senza le lampade a sospensione. Il lampadario \u00e8 realizzato in fusione di rame ed \u00e8 composto da 1105 parti singole.\nSi conservano altri esemplari medievali provenienti dalla Serbia, alcuni intatti, altri frammentari. Tra essi vi sono i lampadari delmonastero di Visoki De\u010dani e quello del monastero di Markov vicino a Skopje, eseguiti non prima della seconda met\u00e0 del XIV secolo e di commissione reale. Il lampadario di De\u010dani \u00e8 stato restaurato nel 1397 e si trova ancora oggi nella sua collocazione originale. Il lampadario di Markov, invece, si \u00e8 conservato frammentario e i pezzi rimasti sono oggi sparsi tra le collezioni archeologiche del Museo Nazionale di Belgrado, del Museo Archeologico di Istanbul e del Museo di Storia Nazionale di Sofia. Mentre l'esemplare di Monaco \u00e8 composto da pezzi standardizzati, la decorazione di quello di De\u010dani Choros consiste in motivi floreali ornamentali realizzati singolarmente e creature fantastiche. Inoltre, il lampadario a ruota di Monaco \u00e8 in rame fuso, mentre i due lampadari reali serbi sono stati realizzati in bronzo fuso. Nel lampadario del monastero di Markov sono significativi i medaglioni in bronzo con iscrizioni reali in alfabeto slavo ecclesiastico. I medaglioni recano l'iscrizione del re serbo Vuka\u0161in Mrnjav\u010devi\u0107 e lo stemma simbolo dell'aquila bizantina a due teste.\nLampadari a ruota ottomani.\nDel periodo ottomano si conservano lampadari a ruota nei monasteri del monte Athos di Xeropotamou, Koutloumousiou e Dionysiou.\nLampadari a ruota romanici.\nIn Germania esistono ancora quattro grandi lampadari romanici a ruota. Il fatto che fossero fatti di rame dorato a fuoco, invece che d'oro puro, li ha salvati dalla fusione. La maggior parte dei profeti e delle figure di angeli in argento, cos\u00ec come le pietre preziose, spesso ricche, sono infatti andate quasi tutte perdute. I quattro esemplari tedeschi rappresentano ad oggi i quattro lampadari a ruota per antonomasia:\nLampadari a ruota gotici.\nNella cattedrale di Sant'Alessandro a Einbeck si trova un lampadario a ruota tardo gotico con un diametro di circa 3,50 m, realizzato in ottone verniciato. L'anno 1420 \u00e8 scritto sull'iscrizione sulla corona di supporto. Probabilmente fu donato da un canonico della collegiata, Degenhard Ree. La composizione potrebbe essere modellata su un esemplare non sopravvissuto nel monastero di P\u00f6hlde. Un altro lampadario in bronzo, tardo gotico, del 1516 si trova nella cattedrale di Santo Stefano e Sisto ad Halberstadt.\nLampadari a ruota neoromanici.\nIn alcune chiese neoromaniche sono presenti grandi lampadari a ruota su modello dell'arredo liturgico delle chiese di cui riprendono lo stile, alcuni dei quali erano gi\u00e0 elettrificati al momento dell'installazione, ad esempio:\nLampadari a ruota contemporanei.\nCi sono lampadari a ruota contemporanei che si legano a questa tradizione, ad esempio:\nIl lampadario di rame nell'odierna chiesa di San Marco a Belgrado e quello per il tempio di San Sava sono basati sugli esemplari medievali serbi. Il lampadario della chiesa di San Marco \u00e8 ancora uno dei pi\u00f9 grandi al mondo, sebbene sia stato superato da quello appeso in San Sava a Belgrado nel 2020. Questo lampadario \u00e8 in bronzo fuso, proviene da un progetto di Nikolai Muchin ed \u00e8 stato creato presso l'Accademia Russa delle Arti di Mosca. Con un diametro di 20 m e un peso di 14 tonnellate, si trova a 7,5 m sopra il pavimento della chiesa ed \u00e8 fissato alle pareti con dodici funi."}
{"id": "8868321", "revid": "287204", "url": "https://it.wikipedia.org/wiki?curid=8868321", "title": "Happy Monster Band", "text": "Happy Monster Band \u00e8 stata una serie televisiva animata per bambini in et\u00e0 prescolare americana trasmessa su Playhouse Disney dal 1\u00ba Ottobre 2007 al 26 ottobre 2010. La serie \u00e8 stata creata da Don Carter e prodotta da Kickstart Productions. Il programma parla di un gruppo di mostri musicisti che eseguono canzoni sull'amicizia, l'amore, l'esercizio fisico, le faccende domestiche e altri temi prescolari.\nPersonaggi.\nPersonaggi principali.\nCi sono quattro mostri che compongono la band: Ink, Bluz, CI-A-O, e Frred. Il nome di ogni mostro riflette il suo colore. Il colore caratteristico di Ink \u00e8 il rosa, quello di Bluz \u00e8 il blu, quello di CI-A-O \u00e8 il giallo e quello di Frred \u00e8 il rosso.\nTutti e quattro i mostri sono bambini ma le loro voci canore sono quelli della band Tally Hall:\nPersonaggi secondari.\nRock e Roll: formano un mostro a due teste e sono i presentatori dello spettacolo.\nRe, Mi e Fa: sono i tre giurati che giudicano le esibizioni una volta terminate."}
{"id": "8868323", "revid": "709565", "url": "https://it.wikipedia.org/wiki?curid=8868323", "title": "Antipsicotici di terza generazione", "text": "Gli antipsicotici di terza generazione, detti anche \"multimodali\", sono una nuova categoria di psicofarmaci che associano all'effetto antipsicotico anche un effetto antidepressivo, in quanto agiscono oltre che sui recettori dopaminergici anche su quelli serotoninergici.\nLa classe principale \u00e8 quella delle fenilpiperazine alla quale fanno parte l'aripiprazolo, il brexpiprazolo e la cariprazina. Altri farmaci di questa categoria sono la blonanserina e la pimavanserina."}
{"id": "8868327", "revid": "227910", "url": "https://it.wikipedia.org/wiki?curid=8868327", "title": "Lampadario Thietmar", "text": ""}
{"id": "8868347", "revid": "15756", "url": "https://it.wikipedia.org/wiki?curid=8868347", "title": "Wanessa", "text": " Dopo un esordio teatrale avvenuto negli anni '90, ha guadagnato popolarit\u00e0 come cantante a partire dal 2000, anno in cui il suo album di debutto ha ottenuto un disco d'oro in Brasile. Nel corso della sua carriera ha pubblicato 9 album in studio e ottenuto generalmente un buon successo in Brasile, arrivando a vendere circa 2 milioni di album. Legata per anni a divisioni latine di Sony Music, Wanessa \u00e8 attualmente un'artista indipendente. La sua produzione musicale \u00e8 prevalentemente pop e spazia fra vari sottogeneri come pop rock, country pop, dance pop ed elettropop; si \u00e8 tuttavia dedicata anche a musica puramente country. Viene riconosciuta come una delle pioniere del country pop nel mondo della musica brasiliano, nonch\u00e9 come la prima cantante brasiliana nota ad aver realizzato un singolo reggaeton.\nBiografia e carriera.\nOrigini ed esordi.\nFiglia del cantante country Zez\u00e9 Di Camargo e dell'imprenditrice Zil\u00fa God\u00f3i, nonch\u00e9 nipote dell'attrice Luciele di Camargo e del cantante Luciano Camargo, Wanessa si trasferisce a San Paolo gi\u00e0 da bambina e inizia a frequentare una scuola privata. L'artista afferma di aver subito bullismo e discriminazioni sia dai compagni di scuola che dal personale dell'istituto prima che suo padre e suo zio diventassero famosi e migliorasse dunque il suo status economico. Nel 1992 entra a far parte di una band insieme ai futuri componenti del gruppo musicale KLB, mentre negli anni successivi esordisce a teatro in una versione del musical \"Cats\". Lavora successivamente come ballerina per gli Zez\u00e9 di Camargo &amp; Luciano, duo di musica country costituito da suo padre e suo zio. Durante l'adolescenza pratica inoltre ginnastica ritmica.\nAlbum eponimi, Trasparente, recitazione (2000-2005).\nNel 1999 invia delle demo alla BMG, che la scrittura e le permette di iniziare a pubblicare musica a partire dal 2000. Pubblica il suo singolo di debutto \"O Amor n\u00e3o Deixa\" e, successivamente, il suo primo album eponimo. L'album, incentrato prevalentemente su uno stile country pop, sale alla ribalta nel 2001 grazie al successo commerciale del singolo \"Apaixonada pra Voc\u00ea\", del quale viene realizzata anche una seconda versione pi\u00f9 tendente al pop. L'album vende 200.000 copie in Brasile e viene rapidamente seguito da un altro disco eponimo, il quale mescola country pop a teen pop e ottiene un successo ancora maggiore, vendendo 300.000 copie in Brasile. Sempre nel 2001 recita nel film \"Xuxa e os Duendes\", partecipando anche alla colonna sonora del film.\nL'anno successivo pubblica il suo terzo e ultimo eponimo, questa volta incentrato maggiormente sul pop rock, vendendo ancora una volta 300.000 copie nel mercato brasiliano. Sempre nel 2002 debutta come conduttrice televisiva nella trasmissione pomeridiana \"Jovens Tardes\", ruolo per il quale viene confermata anche nel 2003. A dicembre dello stesso anno posa completamente nuda per la rivista VIP, iniziando a costruirsi un'immagine da \"popstar adulta\" e non pi\u00f9 da teen star. Nel 2004 lavora come attrice nella serie TV \"S\u00edtio do Picapau Amarelo\" e pubblica il suo primo album live, \"Trasparente Ao Vivo\", che vende 100.000 copie in Brasile. Si dedica successivamente a varie produzioni televisive, sia come attrice che ricoprendo altri tipi di ruoli fra 2004 e 2005.\nW, Total, My Moment, DNA (2005-2015).\nNel 2005 pubblica il singolo dance pop \"Amor amor\", che sancisce un forte cambio di stile e ottiene un notevole successo commerciale. Segue la pubblicazione dell'album \"W\", uno dei suoi dischi maggiormente apprezzati dalla critica brasiliana. Il secondo singolo estratto dal progetto, \"N\u00e3o Resisto a N\u00f3s Dois\", diventa il pi\u00f9 grande successo della sua carriera. Segue il \"W in Tour... Era Uma Vez\", tour che unisce il classico concetto di tourn\u00e9e musicale con quello di spettacolo teatrale. Concluso il tour Wanessa avrebbe dovuto partecipare al talent show \"Dan\u00e7a no Gelo\", ma deve tuttavia rinunciare a causa di un infortunio. Nel 2007 pubblica l'album Total, che vende 100.000 copie in Brasile; il brano \"N\u00e3o T\u00f4 Pronta Pra Perdoa\", cover di \"Not Ready to Make Nice\" delle Dixie Chicks, \u00e8 il primo singolo estratto dal progetto.\nDopo aver portato avanti il \"Total Tour\" e realizzato alcune collaborazioni, nel 2009 l'artista pubblica il singolo in inglese \"Fly\" in collaborazione con Ja Rule: da questo momento in avanti verr\u00e0 accreditata sempre come Wanessa, senza utilizzare pi\u00f9 il cognome. Segue la pubblicazione dell'album Meu Momento, orientato questa volta verso uno stile pi\u00f9 vicino allo urban e all'R&amp;B: il progetto non ottiene tuttavia il successo dei suoi precedenti lavori, vendendo soltanto 40.000 copie in Brasile. Nel 2010 annuncia la scelta di dedicarsi ad uno stile musicale pi\u00f9 orientato verso l'elettropop e pubblica l'EP \"Voc\u00ea n\u00e3o Perde por Esperar\". Nei mesi successivi l'artista pubblica il singolo \"Sticky Dough\", a cui segue la pubblicazione del suo primo album interamente in lingua inglese, \"DNA\". La promozione del disco si interrompe precocemente a causa di una gravidanza di Wanessa\nNel 2012 riprende la promozione del progetto pubblicando altri singoli, inclusa la collaborazione con il rapper Soulja Boy \"Turn It Up\", e una riedizione dell'album. Segue il \"DNA Tour\" e la pubblicazione di un album live omonimo. Nel 2015 l'artista intraprende un ulteriore tour per celebrare i suoi 15 anni di carriera.\n33, Universo Invertido (2015-presente).\nNel 2015 annuncia la fine della sua parentesi elettronica, nonch\u00e9 l'intenzione di concentrarsi su musica in portoghese. Inizia successivamente a lavorare su un album pop, per poi cestinare il materiale creato e lavorare su musica pi\u00f9 vicina allo stile country del suo esordio. Dopo aver lasciato in via definitiva la Sony, nel 2017 pubblica l'album in lingua spagnola \"33\": il primo singolo \"Cora\u00e7\u00e3o Embriagado\" ottiene un ottimo successo commerciale. Ciononostante, l'album viene accolto in maniera prevalentemente negativa dalla critica, che accusa l'artista di \"opportunismo musicale\" e di \"saltare da un genere all'altro alla ricerca del successo facile\". I risultati ottenuti dall'album spingono comunque Wanessa a pubblicare anche una riedizione del progetto.\nNel 2019 Wanessa pubblica il singolo \"Cat Woman\", segnando il suo ritorno alla musica puramente pop dopo molti anni. Nel 2020, per celebrare i suoi 20 anni di carriera, l'artista pubblica l'album pop \"Universo Invertido\" e diversi EP in maniera completamente indipendente.\nVita privata.\nAll'et\u00e0 di 16 anni Wanessa \u00e8 stata la vittima designata di un rapimento che tuttavia, per errore, colp\u00ec suo zio Wellington Camargo; il caso dest\u00f2 clamore dal momento che all'uomo fu tagliato un orecchio che venne poi fatto recapitare alla famiglia. In seguito ad un ulteriore attacco subito da Wanessa durante una rapina avvenuta nella sua scuola, l'intera famiglia si \u00e8 trasferita negli Stati Uniti d'America per un anno.\nFra gli anni '90 e i primi 2000, Wanessa ha avuto molte relazioni con altri personaggi del mondo dello spettacolo brasiliano, tra cui il cantante Leandro Scornavacca e gli attori Dado Dolabella ed Erik Marmo. Nel 2007 ha sposato Marcus Buaiz, con cui ha avuto due figli: Jos\u00e9 Marcus e Jo\u00e3o Francisco.\nL'artista si \u00e8 spesso definita una sostenitrice della comunit\u00e0 LGBT, pronunciando dichiarazione pubbliche a favori dei diritti civili e partecipando attivamente ad eventi legati a tale comunit\u00e0. In particolare, Wanessa si \u00e8 battuta molto affinch\u00e9 fosse riconosciuta la possibilit\u00e0 di adottare anche alle coppie omosessuali. Wanessa si \u00e8 inoltre impegnata fortemente sia nell'attivismo di stampo ecologista che in attivit\u00e0 umanitarie atte a contenere il dilagare di HIV nel terzo mondo.\nStile e influenze.\nInfluenze musicali.\nNel corso della sua carriera, Wanessa \u00e8 definita ispirata da vari artisti: in una prima fase ha citato Shania Twain, C\u00e9line Dion, Mariah Carey, Faith Hill, Dixie Chicks; successivamente ha citato anche Shakira, Michael Jackson, Madonna e Rita Lee. Nel periodo dedicato dalla musica elettronica si \u00e8 detta ispirata da Lady Gaga, Kesha e Black Eyed Peas, mentre nel periodo pi\u00f9 prettamente country ha citato varie cantanti country brasiliane.\nStile.\nNel corso della sua carriera Wanessa ha sperimentato svariati generi musicali, realizzando album molto diversi l'uno dall'altro: dopo un esordio country pop l'artista ha infatti esplorato il mondo della musica pop fra i suoi vari sottogeneri, salvo poi dedicarsi a musica puramente country priva della componente pop con l'album \"33\". Non mancano nella sua carriera degli esperimenti con generi musicali totalmente diversi dallo stile dell'esordio, inclusi un album R&amp;B/Urban, un album elettropop e un esperimenti con generi tipicamente latini come il reggaeton.\nVoce.\nVocalmente, Wanessa \u00e8 riconosciuta come mezzo soprano con un'estensione vocale di 3,2 ottave. La critica le riconosce una grande abilit\u00e0 dell'utilizzo del falsetto e nel tenere note molte alte."}
{"id": "8868357", "revid": "156341", "url": "https://it.wikipedia.org/wiki?curid=8868357", "title": "Ros Casares", "text": ""}
{"id": "8868359", "revid": "767487", "url": "https://it.wikipedia.org/wiki?curid=8868359", "title": "Petrosedum orientale", "text": "Petrosedum orientale \u00e8 una pianta succulenta appartenente alla famiglia delle Crassulaceae, diffusa nel nell'Europa centro-meridionale.\nL'epiteto specifico \"orientale\" deriva dal nome scelto dal botanico olandese Hendrik 't Hart, ovvero \"Sedum montanum\" subsp. \"orientale\", utilizzato prima che la pianta venisse classificata come una specie a s\u00e9 stante.\nDescrizione.\n\u00c8 una pianta rustica e prolifica, cresce su terreni calcarei, sassosi, aridi. \u00c8 diffusa come pianta ornamentale in tutta Europa, dove spesso viene confusa con la \"P. rupestre\". Pi\u00f9 vigorosa e portamento meno prostrato rispetto a \"P. montanum\".\nDistribuzione e habitat.\n\"P. orientale\" \u00e8 una specie presente sull'arco alpino e nei Balcani occidentali mentre in Italia \u00e8 diffusa al nord e al centro-nord, dove \u00e8 stata segnalata in tutte le regioni ad eccezione della Valle d'Aosta. Inoltre risulta introdotta, per opera dell'uomo, in America settentrionale e parte dell'Argentina."}
{"id": "8868360", "revid": "1534511", "url": "https://it.wikipedia.org/wiki?curid=8868360", "title": "Episodi di Dragons - Squadra di salvataggio (prima stagione)", "text": ""}
{"id": "8868363", "revid": "119152552", "url": "https://it.wikipedia.org/wiki?curid=8868363", "title": "Iulia Augusta Taurinorum", "text": ""}
{"id": "8868364", "revid": "1534511", "url": "https://it.wikipedia.org/wiki?curid=8868364", "title": "Episodi di Dragons - Squadra di salvataggio (seconda stagione)", "text": ""}
{"id": "8868368", "revid": "1534511", "url": "https://it.wikipedia.org/wiki?curid=8868368", "title": "Episodi speciali di Dragons - Squadra di salvataggio", "text": ""}
{"id": "8868369", "revid": "156341", "url": "https://it.wikipedia.org/wiki?curid=8868369", "title": "Godella Valencia", "text": ""}
{"id": "8868379", "revid": "287204", "url": "https://it.wikipedia.org/wiki?curid=8868379", "title": "Lampadario Hezilo", "text": "Il lampadario Hezilo \u00e8 un lampadario romanico nella cattedrale di Hildesheim. Fu donato dal vescovo Hezilo (1054-1079). Anche il programma di immagini e iscrizioni proveniva presumibilmente da Hezilo. Solo altri tre lampadari a ruota del periodo romanico sono sopravvissuti in Germania: il lampadario Thietmar, poco pi\u00f9 antico, che si trova nella stessa cattedrale di Hildesheim, il lampadario Barbarossa nella cattedrale di Aquisgrana e il lampadario Hartwig nella chiesa del monastero di Comburg. Il lampadario Hezilo \u00e8 il pi\u00f9 grande del gruppo.\nDurante i lavori di ristrutturazione della cattedrale di Hildesheim del 2010-2014, il candelabro \u00e8 stato appeso nella basilica di San Godehard a Hildesheim. In seguito alla ristrutturazione, \u00e8 stato ricollocato al centro dell'aula, in linea assiale con la porta Bernward, il fonte battesimale in bronzo, il lampadario Thietmar e l'Irminsul, la colonna nell'abside principale coronata da una moderna croce di cristallo del coro.\nDescrizione.\nIl lampadario Hezilo ha un anello circolare di 6 m di diametro come struttura di base. L'anello \u00e8 in rame dorato e presenta iscrizioni latine sul bordo superiore e inferiore. L'area intermedia \u00e8 divisa orizzontalmente in tre campi, il centro dei quali \u00e8 curvato convesso verso l'esterno. Il tutto \u00e8 riccamente decorato con fogliame traforato e viticci. Il bordo superiore \u00e8 ornato da merlature quadrate che portano le 72 candele.\nDodici torri e dodici porte sono inserite in sequenza alternata in questo cerchio. Le torri sono a croce greca con quattro absidi (tonde e rettangolari alternate da torre a torre), ciascuna con un portale. Verso l'alto, le torri portano ciascuna una struttura del tetto pi\u00f9 stretta, che sovrasta i merli del cerchio e termina con una punta a sfera. \u00c8 possibile che in origine nelle torri vi fossero piccole statue o lampade.\nI cancelli sono piatti, appena pi\u00f9 alti del cerchio e chiusi sul retro, e vi si trova l'ancoraggio delle funi di sospensione. Ogni porta \u00e8 fiancheggiata da due torri rotonde strette, anch'esse riccamente decorate e coronate da merli e dal nome di un Apostolo. Probabilmente vi si trovava la statuetta di un Apostolo nell'apertura di ogni cancello.\nUna grande lampada, inoltre, era in origine appesa a una catena nel mezzo.\nStoria.\nIl vescovo Bernward (993-1022) aveva gi\u00e0 donato un grande lampadario per la cattedrale, e ne avrebbe in seguito donato uno anche alla chiesa di San Michele. Dopo l'incendio nella cattedrale di Altfrid, il vescovo Hezilo fece ricostruire l'edificio con modifiche, rifiutando i nuovi piani della cattedrale del suo predecessore Azelin e appendendo una \"corona di candelabri scintillante d'oro\" nella sua navata.\nSignificato e simbologia.\n\"L'idea del lampadario \u00e8 l'immagine di una citt\u00e0 galleggiante: secondo l'iscrizione, la Gerusalemme celeste come meta dell'antica e della nuova alleanza, profumata del profumo delle virt\u00f9, popolata dai santi, illuminata da Dio stesso, la fonte di tutta la luce\". Il modello del lampadario a ruota \u00e8 derivato dal grande lampadario sopra il Golgota della basilica del Santo Sepolcro di Gerusalemme. Gli elementi islamici che si possono trovare negli ornamenti del lampadario Hezilo portano anche un riferimento diretto a Gerusalemme. Il lampadario Hezilo \u00e8 stato fino al XIX secolo il centro liturgico della cattedrale: le funzioni si tenevano sotto la sua corona illuminata e la sua posizione segnava la fine e la meta delle grandi processioni del capitolo della cattedrale, la domenica e nei giorni festivi. Il lampadario Hezilo fungeva anche da \"Rechtssymbol\", ossia un simbolo, un punto di riferimento per lo svolgimento di azioni legali: le violazioni della sovranit\u00e0 della diocesi furono risolte solennemente sotto di lui.\nIscrizione.\nA seguito dei restauri nella prima et\u00e0 moderna, la sequenza dei versi \u00e8 cambiata in modo significativo. Il nome del fondatore \"Hezilo\" \u00e8 scritto anche in un passo successivo. Nell'allestimento originale, l'iscrizione recitava:\nRestauri.\nIl lampadario ha subito restauri nel XVI, XIX e XX secolo. Fino alla Seconda guerra mondiale era appeso nella navata, dopodich\u00e9, a causa della distruzione dell'edificio, il lampadario Hezilo fu smantellato e ricollocato. Dopo la ricostruzione della cattedrale, nel 1960 gli fu assegnato il luogo all'incrocio sopra l'altare maggiore, posizione pi\u00f9 di rilievo nella chiesa ma non corrispondente all'originale. Il lampadario \u00e8 stato ampiamente restaurato dal 2002 al 2007 ed \u00e8 tornato nella sua antica collocazione al centro della navata nel 2014. Nel coro \u00e8 stato invece ricollocato il lampadario Azelin, il lampadario a ruota donato dal predecessore."}
{"id": "8868383", "revid": "287204", "url": "https://it.wikipedia.org/wiki?curid=8868383", "title": "Federazione sciistica della Russia", "text": "La Federazione sciistica della Russia (in russo: A\u0441\u0441\u043e\u0446\u0438\u0430\u0446\u0438\u044f \u043b\u044b\u0436\u043d\u044b\u0445 \u0432\u0438\u0434\u043e\u0432 \u0441\u043f\u043e\u0440\u0442\u0430 \u0420\u043e\u0441\u0441\u0438\u0438, \"Associacija ly\u017enych vidov sporta Rossii\", RSA) \u00e8 la federazione sportiva che si occupa della promozione degli sport sciistici e di coordinarne l'attivit\u00e0 agonistica in Russia, Paese di grande tradizione soprattutto nello sci nordico. Ha sede a Mosca.\nStoria.\nL'organizzazione venne fondata nel 2005 raccogliendo l'eredit\u00e0 dell'Unione sciistica della Russia (\u0421\u043e\u044e\u0437\u0430 \u043b\u044b\u0436\u043d\u044b\u0445 \u0444\u0435\u0434\u0435\u0440\u0430\u0446\u0438\u0439, \"Sojuza ly\u017enych federacij\"), a sua volta fondata nel 1994 attraverso l'unione delle Federazioni russe di sci di fondo, di combinata nordica e salto con gli sci, di freestyle e di sci alpino e snowboard. Afferisce alla Federazione Internazionale Sci."}
{"id": "8868387", "revid": "119576032", "url": "https://it.wikipedia.org/wiki?curid=8868387", "title": "Carrozze SNCF tipo UIC-Y", "text": " \nLe carrozze tipo UIC-Y erano una serie di carrozze passeggeri delle ferrovie francesi (SNCF), costruite a partire dal 1963 sulla base dello standard unificato europeo Y, a sua volta basato su una serie di carrozze-prototipo delle ferrovie italiane, rimasta senza seguito.\nLe UIC-Y furono ordinate dalla SNCF alle industrie De Dietrich &amp; Cie e CIMT Lorraine. Alcune unit\u00e0 furono ordinate dalle ferrovie lussemburghesi (CFL), ma vennero rivendute alla SNCF dopo alcuni anni.\nLe UIC-Y furono costruite in diversi allestimenti:\nFurono destinate a servizi rapidi di prestigio, fra i quali si ricorda il \"Capitole\" Parigi-Tolosa, per il quale vestirono una speciale livrea rossa.\nA partire dalla fine degli anni settanta furono destinate a servizi di minore importanza, spodestate dalle nuove carrozze Corail.\nAlcune unit\u00e0 furono poi cedute alle ferrovie belghe (SNCB), olandesi (NS) e montenegrine (\u017dCG)."}
{"id": "8868391", "revid": "4175", "url": "https://it.wikipedia.org/wiki?curid=8868391", "title": "Statistiche della Coppa del Mondo di rugby 2011", "text": ""}
{"id": "8868408", "revid": "104458", "url": "https://it.wikipedia.org/wiki?curid=8868408", "title": "Perttu Reponen", "text": "Biografia.\nOriginario di Kitee e attivo in gare FIS dall'agosto del 2014, ha esordito in Coppa del Mondo il 22 febbraio 2020 a Trondheim (38\u00ba), ai Campionati mondiali a Oberstdorf 2021, dove si \u00e8 classificato 26\u00ba nel trampolino normale, 20\u00ba nel trampolino lungo e 5\u00ba nella gara a squadre, e ai Giochi olimpici invernali a , dove si \u00e8 piazzato 22\u00ba nel trampolino normale e 8\u00ba nella gara a squadre."}
{"id": "8868409", "revid": "729019", "url": "https://it.wikipedia.org/wiki?curid=8868409", "title": "Servizio ferroviario suburbano di Baku", "text": "Il servizio ferroviario urbano di Baku () \u00e8 il servizio ferroviario suburbano che serve la citt\u00e0 di Baku, capitale dell'Azerbaigian, e la sua area metropolitana."}
{"id": "8868410", "revid": "104458", "url": "https://it.wikipedia.org/wiki?curid=8868410", "title": "Gael Blondeau", "text": ""}
{"id": "8868412", "revid": "1305772", "url": "https://it.wikipedia.org/wiki?curid=8868412", "title": "R (Ros\u00e9)", "text": "R (reso graficamente -R-) \u00e8 un singolo della cantante neozelandese-sudcoreana Ros\u00e9, pubblicato il 12 marzo 2021. Consiste di due tracce: \"On the Ground\" e \"Gone\".\nPubblicazione.\nIl 2 giugno 2020 \u00e8 stato annunciato che Ros\u00e9 avrebbe debuttato come artista solista dopo l'uscita del secondo album in studio delle Blackpink, \"The Album\". Il 25 gennaio 2021, sul canale YouTube delle Blackpink, \u00e8 stato caricato un video teaser di 33 secondi dove mostrava Ros\u00e9 cantare uno snippet di una traccia contenuta all'interno del singolo. L'etichetta di Ros\u00e9, la YG Entertainment aveva rivelato di aver \u00abcompletato tutte le riprese del video musicale del brano del suo singolo solista a met\u00e0 gennaio\u00bb, e l'uscita sar\u00e0 \u00absicuramente diversa dal solito stile musicale delle Blackpink\u00bb.\nSubito dopo, \u00e8 stato annunciato che Ros\u00e9 avrebbe presentato in anteprima la traccia presente nel teaser intitolata \"Gone\", al primo concerto live streaming delle Blackpink, chiamato \"The Show\" il 31 gennaio 2021. Il 2 marzo 2021 \u00e8 stato ufficialmente annunciato che Ros\u00e9 avrebbe debuttato come solista il 12 marzo, rendendola il primo membro delle Blackpink a pubblicare un lavoro in solitaria dopo \"Solo\" di Jennie nel 2018. Il 4 marzo \u00e8 stata diffusa una nuova foto promozionale annunciando cos\u00ec per la prima volta il nome del brano principale, \"On the Ground\".\nPromozione.\nRos\u00e9 ha eseguito per la prima volta \"Gone\" il 31 gennaio 2021 durante il concerto in live streaming delle Blackpink \"The Show\". Il 14 marzo successivo ha debuttato a \"Inkigayo\" esibendosi sia con \"Gone\" che con \"On the Ground\". Il 16 marzo 2021 ha eseguito quest'ultimo brano al \"Tonight Show\" di Jimmy Fallon. Esibendosi virtualmente a seguito delle regole di isolamento per contrastare la pandemia di COVID-19, \u00e8 diventata la prima cantante K-pop ad esibirsi al talk show. Il 18 marzo 2021, si \u00e8 esibita con le due tracce a \"M Countdown\".\nAccoglienza.\n\"R\" ha ricevuto recensioni positive dalla critica. Rhian Daly del \"NME\", ha premiato il singolo con 4 stelle su 5, descrivendo come \u00abun testamento senza fronzoli che dimostra che una voce potente e una buona scrittura non hanno bisogno di essere grandi o ostentati per brillare\u00bb. JT Early per \"Beats Per Minute\", ha dato al singolo una recensione positiva, affermando che \"R\" \u00e8 \u00abun debutto solista vulnerabile e maturo che dimostra notevolmente la voce e le capacit\u00e0 di scrittura di canzoni di Ros\u00e9\u00bb.\nVideo musicale.\nIl video musicale di \"On the Ground\", diretto da Han Sa-min, \u00e8 stato reso disponibile attraverso il canale YouTube delle Blackpink in contemporanea con il lancio del singolo. Dopo dodici ore, il video musicale ha raggiunto 23 milioni di visualizzazioni, diventando cos\u00ec il video musicale pi\u00f9 veloce di un solista a raggiungere 20 milioni di visualizzazioni nella storia del K-pop. Con 41,6 milioni di visualizzazioni in 24 ore, \"On the Ground\" detiene il titolo come il video musicale coreano pi\u00f9 visto da un solista in 24 ore su YouTube, battendo il record di quasi otto anni detenuto da Psy con la sua \"Gentleman\". \u00c8 diventato il video musicale pi\u00f9 veloce a raggiungere i 100 milioni di visualizzazioni per un'artista solista donna, in sette giorni dopo la pubblicazione. Il giorno successivo, 13 marzo \u00e8 stato pubblicato un dietro le quinte del video musicale, mentre il 22 marzo successivo \u00e8 stato pubblicato il video con la sola coreografia.\nIl video musicale di \"Gone\", diretto da Kwon Yong-soo, \u00e8 stato reso disponibile sempre attraverso il canale YouTube delle Blackpink il 4 aprile 2021.\nTracce.\nTesti e musiche di Ros\u00e9, Amy Allen, Jon Bellion, Jorgen Odegard, Raul Cubina e Teddy.\nSuccesso commerciale.\n\"R\" ha superato i preordini in quattro giorni, diventando il singolo pi\u00f9 venduto di un'artista solista coreana. Entro il 15 marzo, \"R\" aveva superato mezzo milione di preordini. Dei preordini, provenivano dai CD, dal kit e dalle vendite del vinile. Il 17 marzo, \u00e8 stato riferito che l'album ha battuto il record di vendite della prima settimana su Hanteo tra le artiste soliste, con copie vendute in un solo giorno dopo la sua data di uscita fisica.\nNegli Stati Uniti, \"On the Ground\" ha debuttato alla 70\u00aa posizione della \"Billboard\" Hot 100, diventando cos\u00ec la posizione pi\u00f9 alta di una solista K-pop nel Paese. La canzone ha raccolto 6,4 milioni di stream, 0,3 milioni di impressioni radiofoniche e vendite digitali nella prima settimana. Nel Regno Unito, \"On the Ground\" ha debuttato alla 43\u00aa posizione della Official Singles Chart, diventando contemporaneamente la prima e pi\u00f9 alta canzone nella classifica per un'artista solista femminile coreana nella classifica. In Canada, ha esordito alla 35\u00aa posizione della Billboard Canadian Hot 100, generando il primo ingresso nella top forty della cantante nel Paese, cos\u00ec come \"Gone\" che si \u00e8 classificato alla 77\u00aa posizione.\nIn suolo sudcoreano, \"On the Ground\" ha debuttato alla 15\u00aa posizione della Gaon Digital Chart. La settimana successiva, la canzone \u00e8 entrata nella top ten insieme a \"Gone\" e ha raggiunto la 4\u00aa posizione."}
{"id": "8868413", "revid": "104458", "url": "https://it.wikipedia.org/wiki?curid=8868413", "title": "Ga\u00ebl Blondeau", "text": "Biografia.\nAttivo in gare FIS dal febbraio del 2015, ha esordito in Coppa del Mondo il 27 novembre 2020 a Kuusamo (48\u00ba), ai Campionati mondiali a Oberstdorf 2021, dove si \u00e8 classificato 34\u00ba nel trampolino lungo, 6\u00ba nella gara a squadre ed \u00e8 stato squalificato nel trampolino normale, e ai Giochi olimpici invernali a , dove si \u00e8 piazzato 28\u00ba nel trampolino normale, 40\u00ba nel trampolino lungo e 5\u00ba nella gara a squadre."}
{"id": "8868414", "revid": "104458", "url": "https://it.wikipedia.org/wiki?curid=8868414", "title": "Matteo Baud", "text": ""}
{"id": "8868415", "revid": "1313191", "url": "https://it.wikipedia.org/wiki?curid=8868415", "title": "Petrosedum thartii", "text": ""}
{"id": "8868416", "revid": "104458", "url": "https://it.wikipedia.org/wiki?curid=8868416", "title": "Matt\u00e9o Baud", "text": "Biografia.\nAttivo in gare FIS dall'agosto del 2014, ha esordito in Coppa del Mondo il 27 novembre 2020 a Kuusamo (33\u00ba), ai Campionati mondiali a Oberstdorf 2021, dove si \u00e8 classificato 24\u00ba nel trampolino normale, 16\u00ba nel trampolino lungo, 6\u00ba nella gara a squadre e 6\u00ba nella sprint a squadre, e ai Giochi olimpici invernali a , dove si \u00e8 piazzato 18\u00ba nel trampolino normale, 21\u00ba nel trampolino lungo e 5\u00ba nella gara a squadre."}
{"id": "8868417", "revid": "110157", "url": "https://it.wikipedia.org/wiki?curid=8868417", "title": "Niklas Malacinski", "text": "Biografia.\nAttivo in gare FIS dal settembre del 2015, ha esordito in Coppa del Mondo il 15 gennaio 2021 in Val di Fiemme (41\u00ba) e ai Campionati mondiali a Oberstdorf 2021, dove si \u00e8 classificato 9\u00ba nella gara a squadre."}
{"id": "8868419", "revid": "1924342", "url": "https://it.wikipedia.org/wiki?curid=8868419", "title": "Manuel (rapper)", "text": "Biografia.\nOriginario di Budapest, nel 2019 ha preso parte alla nona edizione di \"X Faktor\", dove tuttavia non si \u00e8 qualificato per la finale. Il suo singolo di debutto, \"Messzir\u0151l j\u00f6ttem\", \u00e8 diventata una hit in Ungheria dopo aver raggiunto la 3\u00aa posizione della classifica degli stream nazionale redatta dalla Magyar Hangfelv\u00e9tel-kiad\u00f3k Sz\u00f6vets\u00e9ge, dove ha trascorso 16 settimane. Sono seguiti i singoli \"Ketten\", \"Mint egy filmben\", \"Anyu b\u00fcszke\" e \"Kicsi l\u00e1ny\", che sono tutti entrati in top ten, e grazie a \"Kicsi l\u00e1ny\", il rapper ha conquistato il 2\u00ba posto, il posizionamento pi\u00f9 alto mai raggiunto da solista. Nel 2020 ha imbarcato la \"\u00c9l\u0151show turn\u00e9\", promossa a livello nazionale in diverse citt\u00e0. Ha in seguito inciso con T. Danny \"Tal\u00e1n\" che ha esordito in vetta alla classifica nazionale, divenendo inoltre la sua hit con il maggior numero di settimane in classifica. Il successo ottenuto nel corso dell'anno ha fruttato all'artista due candidature nell'ambito del Fonogram Award, il principale riconoscimento musicale dell'industria musicale ungherese, venendo candidato come Rivelazione dell'anno e i singoli \"Messzir\u0151l j\u00f6ttem\", \"Mint egy filmben\", \"Anyu b\u00fcszke\", \"Ketten\", \"Kicsi l\u00e1ny\" e \"T\u00e9ged\" sono stati tutti nominati nella categoria Album o registrazione dell'anno \u2013 rap/hip hop.\nNel 2022 ha conseguito la sua terza numero uno grazie a \"Zombi\" e la dodicesima top ten nella classifica dei singoli."}
{"id": "8868420", "revid": "104458", "url": "https://it.wikipedia.org/wiki?curid=8868420", "title": "Aleksandr Milanin", "text": "Biografia.\nAttivo in gare FIS dal gennaio del 2018, ha esordito in Coppa del Mondo il 6 febbraio 2021 a Klingenthal (49\u00ba) e ai Campionati mondiali a Oberstdorf 2021, dove si \u00e8 classificato 42\u00ba nel trampolino normale, 45\u00ba nel trampolino lungo, 10\u00ba nella gara a squadre e 13\u00ba nella sprint a squadre."}
{"id": "8868423", "revid": "933835", "url": "https://it.wikipedia.org/wiki?curid=8868423", "title": "Ambasciata d'Italia ad Abuja", "text": "L'ambasciata d'Italia ad Abuja \u00e8 la missione diplomatica della Repubblica Italiana nella Repubblica Federale della Nigeria. Essa \u00e8 accreditata secondariamente presso il Benin e la Comunit\u00e0 economica degli Stati dell'Africa occidentale.\nDal 2003 la sede \u00e8 ad Abuja, nell\"'Europe House\", nel Central Business District.\nAltre sedi diplomatiche dipendenti.\nOltre l'ambasciata a Rabat, esiste una rete consolare italiana in Nigeria e Benin:"}
{"id": "8868425", "revid": "104458", "url": "https://it.wikipedia.org/wiki?curid=8868425", "title": "Samir Mastiev", "text": "Biografia.\nOriginario di Ekaterinburg e attivo in gare FIS dal gennaio del 2012, ha esordito in Coppa del Mondo il 4 gennaio 2014 a \u010cajkovskij (35\u00ba) e ai Campionati mondiali a Lahti 2017, dove si \u00e8 classificato 43\u00ba nel trampolino normale, 35\u00ba nel trampolino lungo, 10\u00ba nella gara a squadre e 13\u00ba nella sprint a squadre; ai Mondiali di Seefeld in Tirol 2019 si \u00e8 piazzato 12\u00ba nella sprint a squadre, mentre a quelli di Oberstdorf 2021 \u00e8 stato 44\u00ba nel trampolino lungo, 10\u00ba nella gara a squadre, 13\u00ba nella sprint a squadre ed \u00e8 stato squalificato nel trampolino normale. L'anno dopo ai XXIV Giochi olimpici invernali di , suo esordio olimpico, si \u00e8 piazzato 40\u00ba nel trampolino normale e 46\u00ba nel trampolino lungo."}
{"id": "8868426", "revid": "104458", "url": "https://it.wikipedia.org/wiki?curid=8868426", "title": "Vjaceslav Barkov", "text": ""}
{"id": "8868427", "revid": "104458", "url": "https://it.wikipedia.org/wiki?curid=8868427", "title": "Viacheslav Barkov", "text": ""}
{"id": "8868436", "revid": "2044650", "url": "https://it.wikipedia.org/wiki?curid=8868436", "title": "Raymond Ablack", "text": "\u00c8 conosciuto principalmente per i suoi ruoli in \" \", \"Narcos\" e \" Ginny &amp; Georgia\" .\nBiografia.\nRaymond Ablack \u00e8 nato a Toronto, Ontario, Canada. Ha una sorella anche lei attrice, Rebecca Ablack, che ha recitato con lui in Ginny &amp; Georgia. \nHa frequentato la Ryerson University dove si \u00e8 laureato in Radio e Televisione, produzione di media e Inglese.\nRaymond ha studiato Stand up Comedy e Improvvisazione alla Second City di Toronto ed ha conseguito un diploma di specialit\u00e0 artistica di 4 anni in musica corale presso il Cardinal Carter Academy for the Arts.\nDoppiatori italiani.\nNelle versioni in italiano dei suoi lavori, Raymond Ablavk \u00e8 stato doppiato da:"}
{"id": "8868437", "revid": "104458", "url": "https://it.wikipedia.org/wiki?curid=8868437", "title": "Vja\u010deslav Barkov", "text": "Biografia.\nAttivo in gare FIS dal marzo del 2009, ha esordito in Coppa del Mondo il 4 gennaio 2014 a \u010cajkovskij (43\u00ba) e ai Campionati mondiali a Lahti 2017, dove si \u00e8 classificato 24\u00ba nel trampolino normale, 32\u00ba nel trampolino lungo, 10\u00ba nella gara a squadre e 13\u00ba nella sprint a squadre. Ai Mondiali di Seefeld in Tirol 2019 si \u00e8 piazzato 47\u00ba nel trampolino normale, 41\u00ba nel trampolino lungo, 11\u00ba nella gara a squadre e 12\u00ba nella sprint a squadre, mentre a quelli di Oberstdorf 2021 \u00e8 stato 39\u00ba nel trampolino normale, 38\u00ba nel trampolino lungo e 10\u00ba nella gara a squadre; l'anno dopo ai XXIV Giochi olimpici invernali di , suo esordio olimpico, si \u00e8 piazzato 38\u00ba nel trampolino normale e 41\u00ba nel trampolino lungo."}
{"id": "8868438", "revid": "767487", "url": "https://it.wikipedia.org/wiki?curid=8868438", "title": "Eiga Healin' Good Pretty Cure - Yume no machi de kyun! tto GoGo! Daihenshin!!", "text": " \u00e8 un film del 2021 diretto da Ry\u014dta Nakamura.\n\u00c8 il ventinovesimo film d'animazione tratto dal franchise \"Pretty Cure\" di Izumi T\u014dd\u014d e l'unico relativo alla diciassettesima serie \"Healin' Good \u2665 Pretty Cure\"; tuttavia compaiono, con un ruolo secondario, anche le protagoniste della quarta e quinta serie.\nTrama.\nNodoka e le altre si dirigono a Tokyo. L\u00ec incontrano Kaguya e sperimentano lo Yume Arl, un sistema di realt\u00e0 virtuale che permette a qualsiasi sogno di essere proiettato nella realt\u00e0. EgoEgo, per\u00f2, minaccia la tranquillit\u00e0 della citt\u00e0 dei sogni e le Pretty Cure sono chiamate a difenderla. Per proteggere i sogni delle persone, in aiuto di Nodoka e le altre accorrono Nozomi e il suo gruppo di Pretty Cure.\nColonna sonora.\nSigle.\nLa sigla originale di apertura \u00e8 composta da Hideaki Takatori con il testo di Saori Kodama, mentre quella di chiusura da Izumi Mori con il testo di Sumiyo Mutsumi.\nCortometraggio.\n \u00e8 un corto di circa sei minuti con protagoniste le Pretty Cure della diciottesima serie \"Tropical-Rouge! Pretty Cure\", proiettato alla fine del film.\nIl corto vede Manatsu e le altre ricevere un invito ad una festa organizzata da Nodoka e il suo gruppo, ma sono in ritardo. Mentre si dirigono al luogo designato, Dancing Island, succede qualcosa di inaspettato.\nLa sigla di coda \u00e8 un medley della seconda sigla di chiusura di \"Healin' Good \u2665\" e la prima di chiusura di \"Tropical-Rouge!\", in cui si esibiscono le Pretty Cure, intitolato e interpretato da Kanako Miyamoto e Chihaya Yoshitake.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 20 marzo 2021. Il DVD e il Blu-ray, nei cui contenuti speciali \u00e8 stato incluso il cortometraggio, sono usciti il 21 luglio 2021.\nI primi due minuti del lungometraggio sono stati resi disponibili sul canale ufficiale YouTube dedicato al franchise un giorno prima dell'uscita nelle sale.\nAccoglienza.\nNel primo fine settimana di proiezione, il film ha incassato la cifra di 115 milioni di yen, piazzandosi al quarto posto del box office.\nAltri adattamenti.\nUn adattamento in cartaceo del film \u00e8 stato pubblicato da K\u014ddansha il 22 marzo 2021 con .\nCome pubblicazione correlata, il 27 marzo 2021 \u00e8 uscito un drama-CD dal titolo , incentrato sulle Pretty Cure della quarta e quinta serie, scaricabile tramite l'app gratuita \"HELLO! MOVIE\"."}
{"id": "8868440", "revid": "729019", "url": "https://it.wikipedia.org/wiki?curid=8868440", "title": "Stazione di Jena Saale", "text": "La stazione di Jena Saale (, abbreviazione di \"Jena Saalbahnhof\") \u00e8 una stazione ferroviaria della citt\u00e0 tedesca di Jena, lungo la linea della Saale."}
{"id": "8868442", "revid": "767487", "url": "https://it.wikipedia.org/wiki?curid=8868442", "title": "Die in One Day - Improvvisa o muori", "text": "Die in One Day - Improvvisa o muori \u00e8 un film del 2018 diretto da Eros D'Antona.\nTrama.\nDopo che il suo matrimonio \u00e8 fallito Richard si mette alla ricerca di sua figlia Mindy aiutato da un'aspirante attrice di nome Sasha. Per racimolare qualche soldo parteciperanno ad una sfida che si riveler\u00e0 pericolosa e fatale.\nDistribuzione.\nIl film \u00e8 stato distribuito nelle sale cinematografiche italiane a partire dal 9 agosto 2018."}
{"id": "8868443", "revid": "729019", "url": "https://it.wikipedia.org/wiki?curid=8868443", "title": "Stazione di Jena Paradies", "text": "La stazione di Jena Paradies \u00e8 una fermata ferroviaria della citt\u00e0 tedesca di Jena, lungo la linea della Saale."}
{"id": "8868445", "revid": "767487", "url": "https://it.wikipedia.org/wiki?curid=8868445", "title": "Malerba (film 2018)", "text": "Malerba \u00e8 un film del 2018 diretto da Simone Corallini.\nTrama.\nLa storia di un macellaio, Orazio, che vive in una piccola cittadina marchigiana. Orazio \u00e8 una persona dedita solamente al lavoro e con una vita solitaria. Gabriele invece soffre per essersi isolato e continuamente attratto da Arianna.\nDistribuzione.\nIl film \u00e8 stato distribuito nelle sale cinematografiche italiane a partire dall'8 novembre 2018.\nAttenzione.\nDal 2021 \u00e8 stato corretto un errore presente all'interno della lista degli attori: Iacopo Cicconofri era stato erroneamente scritto come Jacopo Cinofri. Stiamo provvedendo alla correzione di tale errore all'interno di tutti i portali che lo riportano. Ripetiamo: il nome corretto \u00e8 Iacopo Cicconofri."}
{"id": "8868446", "revid": "729019", "url": "https://it.wikipedia.org/wiki?curid=8868446", "title": "Stazione di Jena-G\u00f6schwitz", "text": "La stazione di Jena-G\u00f6schwitz \u00e8 una stazione ferroviaria della citt\u00e0 tedesca di Jena, posta all'incrocio fra le linee Naumburg-Saalfeld e Weimar-Gera."}
{"id": "8868449", "revid": "599013", "url": "https://it.wikipedia.org/wiki?curid=8868449", "title": "Ant\u014dn\u012bs Ntentak\u012bs", "text": "Carriera.\nIl 1\u00ba luglio 2017 viene acquistato a titolo definitivo dalla squadra greca del .\nStatistiche.\nPresenze e reti nei club.\n\"Statistiche aggiornate al 9 marzo 2021.\""}
{"id": "8868450", "revid": "729019", "url": "https://it.wikipedia.org/wiki?curid=8868450", "title": "Stazione di Drei Annen Hohne", "text": "La stazione di Drei Annen Hohne \u00e8 una stazione ferroviaria tedesca, posta nella regione montuosa dell'Harz nel territorio comunale di Wernigerode. \u00c8 posta sulla linea Nordhausen-Wernigerode (\u00abHarzquerbahn\u00bb), ed \u00e8 punto d'origine della linea del Brocken; in passato era raggiunta anche dalla linea del R\u00fcbeland."}
{"id": "8868456", "revid": "119154059", "url": "https://it.wikipedia.org/wiki?curid=8868456", "title": "Drei Annen Hohne", "text": ""}
{"id": "8868457", "revid": "125964420", "url": "https://it.wikipedia.org/wiki?curid=8868457", "title": "Speed Kills", "text": "Speed Kills \u00e8 un film del 2018 diretto da John Luessenhop e Jodi Scurfield.\nLa pellicola \u00e8 l'adattamento cinematografico del romanzo omonimo scritto da Arthur J. Harris.\nTrama.\nBen Aronoff \u00e8 un imprenditore nautico che ha creato il suo impero da solo costruendo motoscafi veloci che col tempo hanno cominciato ad attirare i cartelli della droga attirandolo cos\u00ec nei loro traffici.\nDistribuzione.\nIl film \u00e8 stato distribuito da nelle sale cinematografiche italiane a partire dal 16 agosto 2018."}
{"id": "8868458", "revid": "729019", "url": "https://it.wikipedia.org/wiki?curid=8868458", "title": "Stazione di Eisfelder Talm\u00fchle", "text": "La stazione di Eisfelder Talm\u00fchle \u00e8 una stazione ferroviaria tedesca, posta nella regione montuosa dell'Harz nel territorio comunale di Harztor. \u00c8 posta sulla linea Nordhausen-Wernigerode (\u00abHarzquerbahn\u00bb), ed \u00e8 punto d'origine della linea per Stiege (\u00abSelketalbahn\u00bb)."}
{"id": "8868461", "revid": "123517786", "url": "https://it.wikipedia.org/wiki?curid=8868461", "title": "Ossessione matrimonio", "text": "Ossessione matrimonio (\"Groomzilla\") \u00e8 un film per la televisione del 2018 diretto da Bradford May.\nTrama.\nTucker sta per sposarsi con Alyssa e a seguito di un desiderio di lei comincia a diventare ossessionato dalla perfetta pianificazione del matrimonio. Amici e parenti faticano a riconoscerlo.\nDistribuzione.\nIl film \u00e8 stato distribuito a partire dal 2018."}
{"id": "8868465", "revid": "547034", "url": "https://it.wikipedia.org/wiki?curid=8868465", "title": "Psicostimolanti", "text": "Gli psicostimolanti sono una categoria di psicofarmaci in grado di stimolare le funzioni cognitive, psicologiche e comportamentali di un soggetto. Sono perci\u00f2 utilizzati nei deficit di attenzione, nella narcolessia, nella depressione caratterizzata da astenia, a volte sono stati usati come adiuvanti nella perdita di peso.\nGli stimolanti possono creare dipendenza e i pazienti con una storia di tossicodipendenza devono essere strettamente monitorati qualora l'assunzione non possa essere evitata. Per questo sono stati anche sperimentati nella terapia di disassuefazione da stupefacenti. La sospensione repentina del trattamento pu\u00f2 causare sintomi di astinenza fisici e psicologici, come ansia, anche gravi.\nStimolanti comuni:"}
{"id": "8868467", "revid": "599013", "url": "https://it.wikipedia.org/wiki?curid=8868467", "title": "Kirian Rodr\u00edguez", "text": "Caratteristiche tecniche.\n\u00c8 un centrocampista offensivo.\nCarriera.\nnato a Candelaria e cresciuto nel settore giovanile del , dove approda nel 2014 proveniente dall'Ofra, inizia la propria carriera fra le fila del , con cui debutta l'11 febbraio 2018 in occasione dell'incontro di Segunda Divisi\u00f3n B\u00a0pareggiato 0-0 contro il ; due mesi pi\u00f9 tardi, il 15 aprile, realizza la sua prima rete nell'ampia vittoria casalinga per 4-1 sul .\nIl 14 settembre rinnova il proprio contratto per due stagioni ed il 2 giugno seguente debutta in prima squadra giocando gli ultimi dieci minuti dell'incontro di Segunda Divisi\u00f3n pareggiato 0-0 contro l'; due settimane pi\u00f9 tardi viene definitivamente promosso in prima squadra. Il 20 luglio 2020 trova la sua prima rete in seconda divisione aprendo le marcature nella sfida casalinga vinta 5-1 contro l'.\nStatistiche.\n\"Statistiche aggiornate al 9 marzo 2021\"."}
{"id": "8868482", "revid": "944090", "url": "https://it.wikipedia.org/wiki?curid=8868482", "title": "Terme della Salvarola", "text": ""}
{"id": "8868483", "revid": "944090", "url": "https://it.wikipedia.org/wiki?curid=8868483", "title": "Salvarola Terme", "text": ""}
{"id": "8868503", "revid": "547034", "url": "https://it.wikipedia.org/wiki?curid=8868503", "title": "Chile Open 2021 - Singolare", "text": "Thiago Seyboth Wild era il detentore del titolo ma ha scelto di non partecipare a questa edizione.\nIn finale Cristian Gar\u00edn ha sconfitto Facundo Bagnis con il punteggio di 6-4, 6-7(3), 7-5."}
{"id": "8868505", "revid": "1325796", "url": "https://it.wikipedia.org/wiki?curid=8868505", "title": "Chile Open 2021 - Doppio", "text": "Roberto Carball\u00e9s Baena e Alejandro Davidovich Fokina sono i campioni in carica, ma Davidovich Fokina ha scelto di partecipare all'Open di Marsiglia, Carball\u00e9s Baena ha quindi deciso di difendere il suo titolo, facendo coppia con Federico Coria.\nIn finale Simone Bolelli e M\u00e1ximo Gonz\u00e1lez hanno battuto Federico Delbonis e Jaume Munar con il punteggio di 7-6(4), 6-4."}
{"id": "8868508", "revid": "1325796", "url": "https://it.wikipedia.org/wiki?curid=8868508", "title": "Abierto Zapopan 2021 - Singolare", "text": "Veronika Kudermetova era la campionessa in carica dal 2019, quando il torneo si \u00e8 svolto per l'ultima volta, ma ha scelto di partecipare al torneo di Dubai.\nIn finale Sara Sorribes Tormo ha battuto Eugenie Bouchard con il punteggio di 6-2, 7-5."}
{"id": "8868518", "revid": "2130303", "url": "https://it.wikipedia.org/wiki?curid=8868518", "title": "Chiesa dell'Addolorata (Sporminore)", "text": "La chiesa dell'Addolorata, detta anche chiesa della Beata Maria Vergine dei Sette Dolori o di Santa Maria Addolorata, \u00e8 la parrocchiale di Sporminore, in provincia e arcidiocesi di Trento; fa parte della zona pastorale delle Valli del Noce.\nStoria.\nNella seconda met\u00e0 del XIX secolo, con l'aumento della popolazione locale, l'antica chiesetta della Beata Vergine Addolorata, fino a quel momento sede della curazia, era insufficiente a soddisfarne le esigenze e, cos\u00ec, si decise di edificarne una nuova al centro del paese, in un terreno ceduto dal conte Paride Spaur.\nAllora, per l'uopo verso il 1870 Leopoldo de Claricini present\u00f2 un progetto per l'erigenda chiesa, ma venne rifiutato; successivamente pure il disegno del predazzano Simone Longo fu bocciato, mentre venne accolto quello dell'ingegnere provinciale Anton Geppert. Cos\u00ec, il 21 giugno 1874 fu posta dal decano della cattedrale di Trento Valentino Bergamo la prima pietra del nuovo edificio; i lavori terminarono nel 1879 e il 10 agosto del medesimo anno venne impartita la consacrazione dal vescovo coadiutore Giovanni Haller.\nDopo circa un ventennio, il 16 ottobre 1900 la curazia di Sporminore venne resa indipendente rispetto alla parrocchia di Spormaggiore tramite una sentenza del supremo tribunale dell'Impero di Vienna; nel 1907 i capifamiglia rinunciarono al diritto d'eleggere il curato e il 27 marzo 1909 il vescovo Celestino Endrici elev\u00f2 la chiesa a parrocchiale.\nNel 1922 nella torre furono installate quattro nuove campane fuse dalla ditta Colbacchini di Vittorio Veneto per sostituire quelle requisite durante la prima guerra mondiale per motivi bellici; nel 1937 l'esterno dell'edificio venne interessato da un intervento di restauro condotto da Eugenio Taddei e dai fratelli Adriano e Francesco Job.Successivamente, l'edificio fu sottoposto a pi\u00f9 riprese ad altre ristrutturazioni, l'ultima delle quali si concluse nel 1999.\nDescrizione.\nEsterno.\nLa facciata della chiesa, a capanna, presenta due paraste laterali con decorazioni a finti conci, sopra le quali s'imposta il timpano triangolare, sorretto da mensole ad andamento curvilineo; al centro si apre il portale d'ingresso, al quale s'accede tramite una breve scalinata composta da cinque gradini, sovrastato dal rosone, caratterizzato dalla strombatura.\nIl campanile, che \u00e8 a pianta quadrata e che s'innesta sopra la facciata, \u00e8 caratterizzato dalle cornici angolari, dalle bifore sui prospetti anteriore e posteriore e dalle monofore aperte lateralmente; \u00e8 coronato da un timpano spezzato, sopra cui s'erge un ulteriore corpo ospitante l'orologio.\nInterno.\nL'interno dell'edificio \u00e8 costituito da un'unica navata, composta da due campate suddivise da semipilastri sorreggenti il cornicione aggettante modanato, sopra il quale s'imposta la volta a vela. Le pareti presentano quattro piccole sfondature; nelle prime due sono alloggiati i confessionali e nelle altre due gli altari laterali. Al termine dell'aula si sviluppa il presbiterio, a sua volta concluso dall'abside di forma semicircolare.\nOpere di pregio qui conservate sono l'organo, costruito nel 1911 da Vincenzo Mascioni, gli affreschi raffiguranti l\"Assunzione di Maria\", la \"Crocefissione\", \"Ges\u00f9 al tempio\", \"Ges\u00f9 che disputa al tempio con i dottori\", il \"Cammino con la Croce\" e la \"Deposizione di Cristo nel sepolcro\" e i tondi che rappresentano \"Sant'Agnese\", i \"santi Sisinio, Martirio e Alessandro\", \"San Francesco\" e i \"Santi Romedio e Vigilio\"."}
{"id": "8868523", "revid": "123747299", "url": "https://it.wikipedia.org/wiki?curid=8868523", "title": "Sinfonia n. 3 (Bernstein)", "text": "La Sinfonia n. 3 \"\"Kaddish\" \u00e8 una sinfonia corale programmatica di Leonard Bernstein, pubblicata nel 1963. \u00c8 un'opera drammatica scritta per una grande orchestra, un coro al completo, un coro di ragazzi, un soprano solista e un narratore. \"Kaddish\"\" si riferisce alla preghiera ebraica che viene cantata ad ogni servizio di sinagoga per i morti, ma non menziona mai la \"morte\".\nStoria.\nLa sinfonia \u00e8 dedicata alla memoria di John F. Kennedy che fu assassinato il 22 novembre 1963, poche settimane prima della prima esecuzione della sinfonia. Leonard Bernstein scrisse lui stesso il testo della narrazione, ma dovette lottare con la propria motivazione per l'aggressivit\u00e0 del testo. Nel 2003, dopo aver parlato con Bernstein poco prima della sua morte, il sopravvissuto all'Olocausto Samuel Pisar aggiunse una nuova narrazione sulle sue esperienze personali e su come la sua famiglia soffr\u00ec e mor\u00ec nell'Olocausto e la sua successiva lotta con la sua fede. Gli eredi di Bernstein permisero che questa versione fosse utilizzata solo con Samuel Pisar come voce recitante prima della sua morte nel 2015.\nStrumentazione.\nLa versione rivista \u00e8 scritta per:\nStruttura.\nI : Invocazione - Kaddish 1.\nIl testo inizia con un narratore che si rivolge a \"Mio Padre\" (\"cio\u00e8\", Dio). Dichiara che vuole pregare un kaddish. Dopo l'iniziale avvicinamento al Padre in preghiera, un coro canta il suo \"kaddish\" in aramaico. Alla fine, il narratore ripete le parole finali della preghiera:\nL'oratore poi si domanda perch\u00e9 avrebbe permesso un tale disordine nella vita dell'umanit\u00e0, suggerendo che sicuramente doveva avere il potere di cambiarlo.\nII : Din-Torah \u2013 Kaddish 2.\nLa preghiera si intensifica in un confronto con il Padre (che non risponde mai nella sinfonia), e in una \"certa furia rispettosa\", accusandolo di violare la sua promessa con l'umanit\u00e0. Uno dei testi pi\u00f9 toccanti della sinfonia proviene da questo movimento:\nL'oratore si calma, parla a bassa voce e suggerisce di confortare Dio. Un assolo di soprano diffonde una ninna nanna, intesa ad aiutare l'oratore a cullare dolcemente Dio fino a farlo addormentare, dopodich\u00e9 l'oratore aiuter\u00e0 Dio a sognare.\nIII : Scherzo \u2013 Kaddish 3 \u2013 Finale. Fuga-Tutti.\nLo scherzo \u00e8 una sequenza da sogno in un tempo veloce. Dio si \u00e8 addormentato e il narratore dipinge un sogno. Dio non ha pi\u00f9 il controllo e il narratore ha il pieno potere di portare Dio in questo viaggio attraverso la sua immaginazione. L'oratore inizia dipingendo ci\u00f2 che Dio ha fatto:\nIl narratore procede quindi a mostrare a Dio che ha il controllo di questo sogno.\nUn roveto ardente e una roccia zampillante si riferiscono ad alcuni dei miracoli descritti nel Libro dell'Esodo. Il narratore poi colloca un arcobaleno nel cielo, parallelamente alla storia di No\u00e8, quando Dio pose un arcobaleno nel cielo per istituire una nuova alleanza con l'uomo. Con forte trionfo e rabbia, l'oratore dichiara:\nDopo aver mostrato a Dio i problemi del mondo, lo aiuta a credere nella nuova organizzazione. La musica raggiunge un culmine incredibile, coronato dall'ingresso di un coro di ragazzi che canta la frase \"Magnificato e santificato sia il Suo grande nome, Amen\" in ebraico.\nIl ritmo della musica rallenta, mentre il narratore ha terminato il suo sogno. Si sveglia Dio e poi Dio si confronta con la realt\u00e0 dell'immagine. Il narratore, soddisfatto che Dio abbia visto i suoi errori, sorride:\nLa narrazione si conclude con un impegno da entrambe le parti, Dio e l'Umano, nel \"soffrire e ricrearsi a vicenda\".\nSebbene ci sia una risoluzione alla lotta, la musica non finisce trionfante e grandiosa. Invece, finisce in un finale \"kaddish\" del coro e l'accordo finale \u00e8 dissonante, suggerendo che non tutto \u00e8 ancora giusto e che deve essere fatto altro lavoro.\nEsecuzione.\nLa sinfonia \u00e8 stata eseguita per la prima volta a Tel Aviv, Israele, il 10 dicembre 1963, con Bernstein alla direzione della Israel Philharmonic Orchestra, Jennie Tourel (mezzosoprano), Hanna Rovina (narratore) e i cori di Abraham Kaplan. In questa versione originale della Sinfonia \"Kaddish\", Bernstein ha specificato che il narratore \u00e8 una donna. Il lavoro \u00e8 stato generalmente accolto con grande entusiasmo in Israele.\nLa prima americana dell'opera ebbe luogo subito dopo, il 10 gennaio 1964, a Boston con Charles M\u00fcnch alla direzione della Boston Symphony Orchestra, del New England Conservatory Chorus e del Columbus Boychoir, sempre con Tourel (mezzosoprano), ma ora con la moglie di Bernstein, Felicia Montealegre, come narratrice. Le reazioni americane al lavoro furono decisamente contrastanti, spaziando da molto favorevoli a recensioni al vetriolo.\nNel 1977 Bernstein revision\u00f2 la sinfonia, dicendo: \"Non ero soddisfatto della (versione) originale. Era troppo parlata. Il pezzo \u00e8 ... (ora) pi\u00f9 sottile e pi\u00f9 breve\". Con la revisione, Bernstein non ha pi\u00f9 specificato il genere del narratore e sono state effettuate registrazioni con narratori sia maschili che femminili. Nella prima registrazione qui sotto (che \u00e8 della versione originale per narratore femminile), il narratore era la moglie di Bernstein, Felicia Montealegre, mentre nella seconda e terza registrazione pi\u00f9 in basso (che erano dell'opera rivista), i narratori erano uomini, Michael Wager e Willard White.\nDurante un'esibizione della Sinfonia \"Kaddish\" al Kennedy Center di Washington, il 17 marzo 1981, secondo quanto riferito, Bernstein pianse copiosamente. Questa forte emozione non interfer\u00ec con la sua direzione del pezzo. Successivamente rifer\u00ec in privato di aver visto, fluttuare sopra il palco davanti alle grandi canne d'organo, gli spiriti di John e Robert F. Kennedy e di sua moglie Felicia, morta nel 1978.\nLa Sinfonia \"Kaddish\" \u00e8 stata spesso narrata da Samuel Pisar fino alla sua morte nel 2015; scrisse un nuovo testo per descrivere la sua esperienza con l'Olocausto, quando tutta la sua famiglia soffr\u00ec e la maggior parte mor\u00ec. Pisar scrisse questa versione del testo per la Sinfonia \"Kaddish\" \"in memoria di Leonard Bernstein, un amato amico\".\nLa prima rappresentazione in Francia ha avuto luogo nel 1994 ed \u00e8 stata eseguita dalla Formation Symphonique del Ch\u0153ur et Orchester des Grandes \u00c9coles con Mari Kobayashi come solista e Michael Lonsdale come narratore.\nNel novembre 2017 la \"Kaddish\" \u00e8 stato eseguita in tre concerti dalla New York Philharmonic per commemorare il 100\u00ba compleanno di Bernstein alla David Geffen Hall, con Tamara Wilson (soprano), Jeremy Irons (narratore) e Leonard Slatkin alla direzione."}
{"id": "8868529", "revid": "1325796", "url": "https://it.wikipedia.org/wiki?curid=8868529", "title": "Abierto Zapopan 2021 - Doppio", "text": "Maria Sanchez e Fanny Stoll\u00e1r erano le detentrici del titolo dal 2019, ma sono state eliminate in semifinale dalle nuove campionesse Ellen Perez e Astra Sharma, che in finale hanno battuto Desirae Krawczyk e Giuliana Olmos con il punteggio di 6-4, 6-4.\nWildcard.\n&lt;ol start=\"2\"&gt;\n&lt;li&gt; Leylah Annie Fernandez / Renata Zaraz\u00faa \"(primo turno)\""}
{"id": "8868543", "revid": "1929898", "url": "https://it.wikipedia.org/wiki?curid=8868543", "title": "Tomba Bonomini", "text": ""}
{"id": "8868550", "revid": "439868", "url": "https://it.wikipedia.org/wiki?curid=8868550", "title": "Ammer (disambigua)", "text": ""}
{"id": "8868554", "revid": "1543377", "url": "https://it.wikipedia.org/wiki?curid=8868554", "title": "Wilhelm-Ernst-Gymnasium", "text": "Il Wilhelm-Ernst-Gymnasium, su Herderplatz 14 a Weimar, venne fondato nel 1712 dal duca Guglielmo Ernesto di Sassonia-Weimar ed \u00e8 l'edificio scolastico pi\u00f9 antico della citt\u00e0. Qui insegnarono gli scrittori Johann Gottfried Herder, Johann Heinrich Voss, Friedrich Wilhelm Riemer e Johann Karl August Mus\u00e4us. La vecchia scuola di grammatica \u00e8 designata come monumento unico e uno dei pochi edifici civili conservati del periodo preclassico a Weimar. Si trova nel centro storico e, uno dei tre siti di Weimar correlati a Herder, fa parte della Weimar classica e dichiarato Patrimonio dell'Umanit\u00e0 dall'UNESCO nel 1998.\nStoria.\nIl Wilhelm-Ernst-Gymnasium venne fondato nel 1712 per volere del duca Guglielmo Ernesto di Sassonia-Weimar, al posto della scuola di campagna del 1561, come nuova scuola ducale per i pi\u00f9 dotati sotto il nome di \"Wilhelminum Ernestinum\". Tra gli insegnanti c'erano Johann Heinrich Voss, Friedrich Wilhelm Riemer e Johann Karl August Mus\u00e4us. Dopo diversi anni di insegnamento, il sovrintendente generale Johann Gottfried Herder, che era stato nominato a Weimar, rilev\u00f2 la direzione del liceo nel 1776 e, come eforo, ricevette anche la supervisione generale di tutte le scuole del Ducato di Sassonia-Weimar-Eisenach. Dal 1784 in poi, il granduca Carlo Augusto lasci\u00f2 la sala da ballo alla congregazione riformata per il culto. Intorno al 1800 la scuola ricevette una biblioteca scolastica che mancava da molto tempo (parti di essa arrivarono agli archivi della citt\u00e0 di Weimar intorno al 1950). Nel XIX secolo l'edificio continu\u00f2 ad essere un liceo umanistico. L'aumento del numero degli studenti, nell'ottobre 1887 port\u00f2 al trasferimento in un nuovo edificio scolastico pi\u00f9 grande in Amalienstra\u00dfe 4 (dal settembre 1991 \"Goethegymnasium Weimar\"). Il vecchio edificio su Herderplatz fu adibito a scuola di edilizia granducale sassone dal 1910. Il Wilhelm-Ernst-Gymnasium \u00e8 stato indicato come tale solo fino al 1945. Nel 1953, ai tempi della DDR vi venne allestito un museo di storia naturale. L'edificio comprendeva anche il \u201cPolitecnico\u201d delle scuole di Weimar con lezioni di insegnamento e sale di esercitazione.\nEdificio.\nL'edificio scolastico in stile barocco, che porta ancora l'iscrizione \"Soli deo gloria\" (in latino \"solo Dio per la gloria\"), fu costruito tra il 1712 e il 1716 proprio accanto alla chiesa comunale di San Pietro e Paolo sotto la direzione del capomastro Christian Richter. Si tratta di un edificio a tre piani con un tetto mansardato alto ed esteso e una piccola casa sul tetto. La facciata \u00e8 enfatizzata da un avancorpo centrale a tre assi, coronato da un'abitazione a due piani. Di fronte alla facciata c'\u00e8 un ampio scalone a due rampe che domina l'intero piazzale. La scala originariamente probabilmente in pietra fu sostituita da una scala in legno nel 1860. Nel 1976 il foyer, un tempo spazioso, che collegava il piano terra con il piano superiore, fu chiuso a favore di un'aula aggiuntiva e fu installato un massiccio nucleo di scale in acciaio con gradini in blocchi di cemento. L'edificio ha al piano terra e al primo piano sei grandi aule e una sala, il cui soffitto in stucco \u00e8 stato in gran parte conservato. Gli appartamenti dell'insegnante erano un tempo alloggiati al secondo piano e in soffitta. Si conservano ancora alcune porte e finestre a doppia anta dei serramenti originali, il resto \u00e8 stato sostituito in un secondo momento. Durante l'era della DDR, un murale di influenza politica, fatto di piastrelle dipinte, fu installato nell'area d'ingresso.\nHerderbrunnen.\nDi fronte alla scala in pietra del Wilhelm-Ernst-Gymnasium, in direzione di Herderplatz, dal 1832 si trova una fontana ottagonale in ghisa basata sul progetto dell'architetto e direttore dei lavori Clemens Wenzeslaus Coudray, che \u00e8 stata opportunamente chiamata \"Herderbrunnen\" per la posizione. Le sue parti vennero fuse in una fonderia della Franconia vicino a Coburgo. Il suo aspetto \u00e8 simile alla prima fontana in ghisa di Weimar, la \"Fontana di Goethe\", che fu installata sul Frauenplan nel 1822. Anche qui la fontana ha un obelisco con sopra un cratere a corona. Il gargoyle ha la forma di una faccia di diavolo. Un serpente stilizzato adorna al centro una delle vasche della fontana. I bordi dei pannelli, invece, sono delimitati ciascuno da una fascia a meandro continuo. La base, le pietre del tallone e l'abbeveratoio per cani sono in travertino in contrasto con la vasca in ghisa.\nUso di oggi.\nI locali dell'edificio, oggi noto anche come \"\u201cAltes Gymnasium Weimar\u201d\", sono stati utilizzati dopo il 1999 e fino al 2008 dalla non commerciale \u201cRadio Lotte\u201d. Anche il Weimar Adult Education Center con la sua ubicazione vicina a Herderplatz 9 usava l'edificio di tanto in tanto. L'insieme del sito UNESCO della Weimar classica, costituito dall'ex ginnasio, dall'Herderhaus e della Herderkirche (\"Chiesa di Herder\") \u00e8 stato restaurato al costo di 5,4 milioni di euro dal \"Programma nazionale di investimenti del patrimonio mondiale dell'UNESCO\". Nel 2018 l'ufficio del registro della citt\u00e0 di Weimar si \u00e8 trasferito nell'ex Wilhelm-Ernst-Gymnasium a Herderplatz 14.\nDirettori.\nDirettori e vicedirettori del liceo classico (ordinati per durata del mandato):\nStudenti e laureati.\nFamosi studenti delle scuole superiori e laureati (ordinati per anno di nascita):"}
{"id": "8868559", "revid": "1564499", "url": "https://it.wikipedia.org/wiki?curid=8868559", "title": "Dialetto alto vicentino", "text": "Il dialetto alto vicentino \u00e8 un gruppo di dialettale della lingua veneta.\nIl complesso si distingue dal dialetto veneto di Vicenza (dialetto veneto centrale) influenzato dal veneziano e a cui appartengono i dialetti della Valsugana, in Trentino, nonch\u00e9 la parlata della val d'Alpone, in provincia di Verona."}
{"id": "8868562", "revid": "767487", "url": "https://it.wikipedia.org/wiki?curid=8868562", "title": "Medaglia di Scutari", "text": "La medaglia di Scutari (in turco: \"Cami-i Nusret\") fu una medaglia militare conferita dal sultano Mahmud II ai soldati dell'impero ottomano che presero parte all'assedio di Scutari, nell'odierna Albania, come parte delle armate del gran visir Reshid Mehmed Pasci\u00e0 che combatterono contro quelle del governatore locale ribelle Mustafa Pasha Bushatli nella Rivolta bosniaca (1831-1832)."}
{"id": "8868563", "revid": "474175", "url": "https://it.wikipedia.org/wiki?curid=8868563", "title": "Stadio Junist'", "text": "Lo stadio Junist' (in ucraino: \"\u0441\u0442\u0430\u0434\u0456\u043e\u043d \u042e\u043d\u0456\u0441\u0442\u044c\") \u00e8 uno stadio di calcio, situato nella citt\u00e0 di Volo\u010dys'k, in Ucraina. Fu costruito nel 1980 e aveva una capacit\u00e0 di spettatori. In seguito alla ristrutturazione del 2018 furono installati i sediolini e la capienza fu ridotta a posti."}
{"id": "8868566", "revid": "767487", "url": "https://it.wikipedia.org/wiki?curid=8868566", "title": "Medaglia del Kurdistan", "text": "La medaglia del Kurdistan fu una medaglia militare conferita dal sultano Abd\u00fclmecid I ai soldati dell'impero ottomano che presero parte alla campagna militare in Kurdistan nel 1846 che port\u00f2 alla conquista della regione da parte dei turchi."}
{"id": "8868571", "revid": "439868", "url": "https://it.wikipedia.org/wiki?curid=8868571", "title": "Andermatt (disambigua)", "text": ""}
{"id": "8868580", "revid": "1959153", "url": "https://it.wikipedia.org/wiki?curid=8868580", "title": "Trogon violaceus", "text": "Il trogone violaceo (Trogon violaceus 1788) \u00e8 un uccello della famiglia Trogonidae.\nDescrizione.\n\u00c8 un uccello di piccole dimensioni: da adulto \u00e8 lungo tra i 23 e i 26 centimetri e pesa tra i 45 e i 65 grammi. La colorazione del piumaggio \u00e8, nel maschio, nera e viola iridescente sulla testa, verde sul dorso e sulla parte superiore della coda, mentre il petto \u00e8 giallo-arancione. La femmina \u00e8 prevalentemente grigia.\nAbitudini e alimentazione.\nIl trogone violaceo si nutre di frutti, insetti e altri invertebrati. Nidifica nelle cavit\u00e0 dei tronchi degli alberi o in nidi di vespe e termiti.\nDistribuzione e habitat.\nSi pu\u00f2 trovare in un areale compreso tra il Messico sud-orientale al Sud America centrale. Vive per lo pi\u00f9 in foreste pluviali, in boschi della zona tropicale e, raramente, anche in zone coltivate e aride."}
{"id": "8868581", "revid": "287204", "url": "https://it.wikipedia.org/wiki?curid=8868581", "title": "Campionati europei di atletica leggera indoor 2021 - Salto con l'asta maschile", "text": "La gara di salto con l'asta maschile ai campionati europei di atletica leggera indoor di Toru\u0144 2021 si \u00e8 svolta il 6 e 7 marzo 2021 presso l'Arena Toru\u0144.\nRisultati.\nQualificazione.\nQualificazione: gli atleti che raggiungono la misura di 5,75 m (Q) o i migliori 8 (q) avanzano alla finale"}
{"id": "8868583", "revid": "767487", "url": "https://it.wikipedia.org/wiki?curid=8868583", "title": "Medaglia per la ferrovia dell'Hajj", "text": "La medaglia per la ferrovia dell'Hajj (detta anche medaglia per la ferrovia dell'Hejaz, in turco: \"Hicaz Demiryolu\") fu una medaglia commemorativa conferita dal sultano Abdul Hamid II al personale impegnato nella costruzione della ferrovia realizzata appositamente per l'Hajj, l'annuale pellegrinaggio a La Mecca, citt\u00e0 santa dell'islam.\nStoria.\nLa medaglia per la ferrovia dell'Hajj (o dell'Hejaz, dalla regione in cui essa venne costruita) venne creata dal sultano Abdul Hamid II per commemorare la tratta ferroviaria costruita da Damasco a Medina ( in tutto), attraversando appunto la regione dell'Hejaz, con una diramazione a Haifa, sul Mar Mediterraneo. La ferrovia ebbe un carattere cos\u00ec importante per il mondo islamico dell'epoca da meritarsi una medaglia apposita in quanto essa andava a completare la gi\u00e0 realizzata tratta tra Istanbul e Damasco e collegava cos\u00ec la capitale ottomana alla citt\u00e0 santa di La Mecca. L'altra ragione per l'importanza di questa tratta ferroviaria era certamente da ricercarsi in motivazioni economiche e nella maggiore facilit\u00e0 di spostamento delle forze militari in caso di bisogno all'interno dell'impero ottomano."}
{"id": "8868587", "revid": "1543377", "url": "https://it.wikipedia.org/wiki?curid=8868587", "title": "Herderhaus", "text": "La Herderhaus (ex \"casa di Herder\") del teologo e filosofo Johann Gottfried Herder, si trova nel centro della citt\u00e0 vecchia di Weimar in Herderplatz 8, a sinistra dietro la Herderkirche, o \"Chiesa di Herder\", della quale era parroco e sovrintendente generale del Ducato di Sassonia-Weimar.\nA causa della posizione un po' nascosta all'ombra della chiesa della citt\u00e0, in un angolo poco appariscente della piazza, la casa dello scrittore, ridisegnata in stile barocco nel 1726/1727, non attira quasi l'attenzione. Tuttavia, dal 1998, come uno dei tre Organizzazione delle Nazioni Unite per l'educazione, la scienza e la cultura|siti di Herder di Weimar, \u00e8 stata dichiarata patrimonio mondiale dell'UNESCO come edificio della Weimar classica.\nHerder visse in questa casa con la sua famiglia per 27 anni, dal 1776, da quando fu chiamato a Weimar da Carlo Augusto di Sassonia-Weimar-Eisenachper intercessione di Johann Wolfgang von Goethe, fino alla sua morte il 18 dicembre 1803. La sua famiglia crebbe rapidamente a Weimar e sei dei suoi otto figli nacquero in questa casa. Nel 1850, lo scrittore e regista teatrale Franz von Dingelstedt (1814-1881) ebbe l'opportunit\u00e0 di vedere lo studio di Herder, che all'epoca esisteva ancora, e rivel\u00f2 nei suoi appunti:\nIl giardino dietro la canonica con la sua fontana, i fiori, gli alberi da frutto, i cespugli di bacche e l'orto era particolarmente vicino al cuore di Herder. A quel tempo era in grado di progettare i percorsi e la semina secondo le proprie idee. Sulla base delle sue lettere e poesie e con l'aiuto di una vecchia mappa della citt\u00e0, l'Herdergarten, insieme alla casetta del giardino, che \u00e8 stata convertita nel 1846, \u00e8 stato aperto al pubblico nel 1994 in occasione del 250\u00ba compleanno di Johann Gottfried Herder.\nA differenza della casa, che funge ancora da sede del sovrintendente, si pu\u00f2 entrare nel giardino. L'ex residenza ufficiale di Herder \u00e8 identificata da una targa sopra il cancello d'ingresso. Dall'aprile 2005, al pianterreno della casa storica, si trova un piccolo negozio della chiesa, che comprende anche un caff\u00e8 nell'Herderhof. Sul frontone ovest dell'edificio c'\u00e8 il detto di Herder a caratteri cubitali: \"Il cristianesimo \u00e8 libert\u00e0 e gioia\"."}
{"id": "8868588", "revid": "446353", "url": "https://it.wikipedia.org/wiki?curid=8868588", "title": "Medaglia dello Yemen", "text": "La medaglia dello Yemen del 1846 (in turco: \"Osmanl\u0131 Yemen Madalyas\u0131\") fu una medaglia militare conferita dal sultano Abd\u00fclmecid I ai soldati dell'impero ottomano che presero parte alla campagna militare nello Yemen nel 1846."}
{"id": "8868590", "revid": "363629", "url": "https://it.wikipedia.org/wiki?curid=8868590", "title": "Medaglia della Bosnia", "text": "La medaglia della Bosnia (in turco: \"Osmanl\u0131 Bosna Madalyas\u0131\") fu una medaglia militare conferita dal sultano Abd\u00fclmecid I ai soldati dell'impero ottomano che presero parte alla campagna militare nella Bosnia nel 1850."}
{"id": "8868594", "revid": "125590268", "url": "https://it.wikipedia.org/wiki?curid=8868594", "title": "Ambasciata d'Italia a Brazzaville", "text": "L'ambasciata d'Italia a Brazzaville \u00e8 la missione diplomatica della Repubblica Italiana nella Repubblica del Congo.\nLa sede \u00e8 a Brazzaville, al numero 2 di Avenue Auxence Ickonga.\nAltre sedi diplomatiche d'Italia nella Repubblica del Congo.\nL'Italia possiede anche un consolato onorario a Pointe-Noire."}
{"id": "8868596", "revid": "363629", "url": "https://it.wikipedia.org/wiki?curid=8868596", "title": "Medaglia del Danubio", "text": "La medaglia del Danbubio (detta anche Medaglia della Gloria o Medaglia generale di servizio ottomano) fu una medaglia militare conferita dal sultano Abd\u00fclmecid I ai soldati dell'impero ottomano che presero parte alla campagna militare del Danubio nel 1853, all'inizio della guerra di Crimea con la Russia. La medaglia venne successivamente conferita anche per altre campagne minori e per questo venne ridenominata generalmente come \"medaglia di servizio\"."}
{"id": "8868606", "revid": "709565", "url": "https://it.wikipedia.org/wiki?curid=8868606", "title": "Grand Prix d'Ouverture La Marseillaise 1982", "text": "Il Grand Prix d'Ouverture La Marseillaise 1982, conosciuto anche come \"Grand Prix de Bess\u00e8ges\", terza edizione della corsa, si svolse il 1\u00ba febbraio 1982 su un percorso di 124\u00a0km, con partenza da Bess\u00e8ges e arrivo a Al\u00e8s, in Francia. La vittoria fu appannaggio del francese Bernard Hinault, che complet\u00f2 il percorso in 2h54'02\", alla media di , precedendo l'olandese Ad Wijnands ed il connazionale Pierre-Henri Menth\u00e9our."}
{"id": "8868614", "revid": "767487", "url": "https://it.wikipedia.org/wiki?curid=8868614", "title": "Medaglia di Silistria", "text": "La medaglia di Silistra fu una medaglia militare conferita dal sultano Abd\u00fclmecid I ai soldati dell'impero ottomano che presero parte all'assedio della citt\u00e0 e della fortezza russa posta a Silistra (attuale Bulgaria) dall'11 maggio al 23 giugno 1854, nell'ambito della guerra di Crimea."}
{"id": "8868625", "revid": "399", "url": "https://it.wikipedia.org/wiki?curid=8868625", "title": "Robert Griesemer", "text": " \u00c8 conosciuto per il suo contributo al linguaggio di programmazione Go insieme a Rob Pike e Ken Thompson. Prima di Go ha lavorato al motore V8 di Google, al linguaggio Sawzall, alla macchina virtuale di Java HotSpot e al sistema Strongtalk."}
{"id": "8868629", "revid": "729019", "url": "https://it.wikipedia.org/wiki?curid=8868629", "title": "Strada nazionale 2 (Senegal)", "text": "La strada nazionale 2, (in francese: Route nationale 2) \u00e8 una delle principali strade statali del Senegal. Ha una lunghezza di 832\u00a0km ed \u00e8 parte dell'autostrada trans-africana 1.\nHa origine dalla RN1 nei pressi della capitale Dakar e si dirama prima verso nord fino alla citt\u00e0 di Saint Louis da dove segue il fiume Senegal lungo la sua riva sinistra. Termina nella cittadina di Kidira, sul confine con il Mali, dove si ricongiunge alla RN1."}
{"id": "8868634", "revid": "1529788", "url": "https://it.wikipedia.org/wiki?curid=8868634", "title": "Scala (torrente)", "text": "Lo Scala \u00e8 un torrente italiano, affluente del fiume Adda, che si origina da un ghiacciaio alle pendici del Corno di Dombastone, all'interno del comune di Sondalo, in provincia di Sondrio, segnando il confine tra le frazioni di Mondadizza e Grail\u00e8.\nIl torrente d\u00e0 il nome all'omonima valle che sovrasta l'abitato di Grail\u00e8, la Valle di Scala, ed \u00e8 parte del Parco Nazionale dello Stelvio.\nL'attivit\u00e0 del torrente \u00e8 molto ridotta. Sul torrente \u00e8 presente una briglia e, a seguito dell'Alluvione della Valtellina del 1987, furono trasportati dalla corrente numerosi detriti, tra cui un masso di grandi dimensioni che si deposit\u00f2 sull'attuale SP 27 (la vecchia strada statale 38), arrecando lievi danni; a seguito di ci\u00f2 la valle venne artificialmente allargata per evitare il trasporto di detriti a valle."}
{"id": "8868641", "revid": "762947", "url": "https://it.wikipedia.org/wiki?curid=8868641", "title": "Andromaque", "text": ""}
{"id": "8868673", "revid": "2208396", "url": "https://it.wikipedia.org/wiki?curid=8868673", "title": "Battaglia di Cuautla (1911)", "text": "La battaglia di Cuautla \u00e8 stata una battaglia tra le forze di Emiliano Zapata, gli \"zapatisti\", e l'esercito federale del governo messicano che ha avuto luogo nello stato di Morelos dall'11 al 19 maggio 1911, durante la rivoluzione messicana.\nStoria.\nLe forze di Emiliano Zapata contavano circa unit\u00e0, invece le forze federali difendevano la citt\u00e0 di Cuautla con 350-400 soldati. Anche se gli \"zapatisti\" hanno circondato completamente la citt\u00e0, senza permettervi comunicazioni con il resto del Messico, il comandante della citt\u00e0 di Cuautla ha rifiutato di arrendersi e ha affermato di combattere \"purch\u00e9 \"avesse\" un soldato e una cartuccia\".\nQuella che Zapata stava combattendo non era la \"solita\" battaglia che era abituato ad affrontare. Nel primo giorno di battaglia, furono uccisi circa 300 zapatisti, invece, il 14 maggio, le sue truppe sono riuscite a tagliare le truppe federali dalle forniture d'acqua. Il giorno successivo, Emiliano Zapata ordin\u00f2 un'offensiva e disse alle sue truppe di versare benzina negli acquedotti e di dar loro fuoco, con questa tecnica, gli zapatisti riuscirono a spostare i soldati da una posizione favorevole, bruciando alcuni di loro vivi. Un vagone ferroviario vuoto che \u00e8 stato trasformato in un bunker, completo di un nido di mitragliatrice \u00e8 stato anche cosparso di benzina e dato alle fiamme bruciando a morte tutti i soldati federali all'interno.\nNel mentre che la battaglia continuava, il generale Victoriano Huerta decise di inviare a Cuautla 600 soldati per aiutare il Quinto reggimento. Tuttavia, Huerta cap\u00ec che se avesse lasciato la capitale incustodita, sarebbe partita una ribellione alle sue spalle e quindi decise di lasciare il Quinto reggimento al suo destino. In seguito, Eutiquio Munguia si ritrov\u00f2 con una manciata di soldati, oltretutto stanchi, e con pochissime o nulle munizioni, e quindi decise di arrendersi. La citt\u00e0 fu dunque conquistata da Emiliano Zapata e i suoi zapatisti."}
{"id": "8868686", "revid": "1959153", "url": "https://it.wikipedia.org/wiki?curid=8868686", "title": "Trogone violaceo", "text": ""}
{"id": "8868693", "revid": "1444001", "url": "https://it.wikipedia.org/wiki?curid=8868693", "title": "Polonia 2050", "text": "Polonia 2050 (in polacco: \"Polska 2050\") \u00e8 un partito politico polacco di orientamento ambientalista fondato nel 2020 dal giornalista e conduttore TV Szymon Ho\u0142ownia dopo la sua campagna elettorale per le elezioni presidenziali in Polonia del 2020.\nStoria.\nNel novembre 2020, dopo essersi registrato ufficialmente come partito, ha ottenuto il suo primo parlamentare al Sejm: Hanna Gill-Pi\u0105tek, proveniente da Primavera. Durante i suoi primi mesi, nei sondaggi d'opinione Polonia 2050 ha ottenuto tra il 10 e il 20 percento, il che lo ha reso il terzo partito pi\u00f9 popolare in Polonia. Alla fine dell'anno, la Gill-Pi\u0105tek \u00e8 diventata la vicepresidente del partito.\nNel gennaio 2021, il partito ha ottenuto un altro parlamentare al Sejm (Joanna Mucha) e il suo primo senatore (Jacek Bury). Entrambi questi membri inizialmente erano membri di Piattaforma Civica, che era il principale partito della Coalizione Civica. Nel febbraio 2021, un altro membro della Coalizione Civica (Paulina Hennig-Kloska di Moderno) entra in Polonia 2050. Ci\u00f2 ha permesso al movimento di creare il proprio gruppo parlamentare.\nProgramma.\nIn economia, il partito si pone diversi obiettivi: la necessit\u00e0 di cercare di far crescere il prodotto interno lordo, promuovere l'imprenditorialit\u00e0, vincere la sfida della digitalizzazione, sia nel cogliere le opportunit\u00e0 (innovazione) che nel respingere le minacce (cybersecurity); inoltre nel lor programma \u00e8 affermato che c'\u00e8 la volont\u00e0 di arrivare alla carbon neutrality entro il 2050 e abbandonare il carbone con piani a lungo termine per i minatori e la Slesia, in quanto la Polonia secondo il partito, dovrebbe aiutare a ricostruire l'economia globale sulla base di uno sviluppo sostenibile, difendere le aziende polacche in tutto il mondo e in particolare nell'UE, rafforzare la posizione della Polonia nella catena di produzione globale, sostenere l'industria della difesa, promuovere il trasporto ferroviario, gli investimenti e il finanziamento di esso, soprattutto per i collegamenti interurbani pi\u00f9 piccoli, in modo che le ferrovie possano essere un'alternativa valida alle autostrade e alle vie aeree, aumentare la spesa pubblica per le investimenti in sanit\u00e0, proteggere gli organi di controllo del governo aumentando la trasparenza, avviare un risanamento delle finanze pubbliche.\nL'Unione Europea \u00e8 vista come \"l'alleanza pi\u00f9 importante\" della Polonia e per questo il partito mette tra le priorit\u00e0 ricostruire il Triangolo di Weimar con Germania e Francia, con l'intento di diventare una delle nazioni cardine dell'UE."}
{"id": "8868699", "revid": "1185701", "url": "https://it.wikipedia.org/wiki?curid=8868699", "title": "Marcel Russenberger", "text": ""}
{"id": "8868719", "revid": "916580", "url": "https://it.wikipedia.org/wiki?curid=8868719", "title": "Seomgirincho", "text": ""}
{"id": "8868729", "revid": "1543377", "url": "https://it.wikipedia.org/wiki?curid=8868729", "title": "Campionati europei di atletica leggera indoor 2021 - Staffetta 4\u00d7400 metri femminile", "text": "La gara della staffetta 4\u00d7400 metri femminile ai campionati europei di atletica leggera indoor di Toru\u0144 2021 si \u00e8 svolta il 7 marzo 2021 presso l'Arena Toru\u0144."}
{"id": "8868731", "revid": "110157", "url": "https://it.wikipedia.org/wiki?curid=8868731", "title": "Un pugno di cenere", "text": "Un pugno di cenere (\"Playing for the Ashes\") \u00e8 un romanzo di Elizabeth George, il settimo dedicato alla serie dell'Ispettore Lynley.\nPubblicato nel 1994, tradotto in dodici lingue, in Italia \u00e8 uscito nel 1995, edito da Longanesi.\nTrama.\nNel romanzo sono presenti due piani narrativi: uno, in prima persona, \u00e8 il diario che Olivia scrive per spiegare tutte le circostanze che hanno motivato le sue scelte di vita; l'altro, in terza persona, segue i vari personaggi e i loro atti e pensieri.\nL'indagine.\nMartin Snell porta ogni mattina il latte fresco al cottage della signora Gabriella Patten. Un venerd\u00ec si accorge che non sono state ritirate le bottiglie del giorno precedente, perci\u00f2, spinto da curiosit\u00e0 e apprensione, si dirige verso la casa e scopre le tracce di un incendio. Subito lancia l'allarme e giungono i soccorsi, ma, quando gli addetti penetrano nella casa, trovano un uomo morto in una stanza da letto, e nessuna traccia della Patten. Il defunto \u00e8 un giocatore di cricket di livello nazionale, Ken Fleming, che tutti credevano partito per la Grecia con il figlio maggiore; l'incendio \u00e8 stato provocato da una sigaretta inserita in una poltrona, che ha rilasciato nell'aria una grande quantit\u00e0 di ossido di carbonio.\nIl cottage si trova nel Kent e la polizia locale \u00e8 molto efficiente, grazie all'operato dell'ispettore Isabel Ardery. Solo per ragioni politiche (la fama della vittima) Scotland Yard \u00e8 coinvolta e la Ardery, non senza ragione, si trova in competizione, pi\u00f9 che in collaborazione con Thomas Lynley, affiancato da Barbara Havers. Ma ogni sforzo per chiarire la verit\u00e0 si rivela insufficiente: Gabriella Patten \u00e8 scomparsa, Fleming ha in tasca i biglietti dell'aereo per la Grecia e i suoi familiari non sanno dire perch\u00e9 egli abbia all'ultimo momento rimandato il viaggio. Separato dalla moglie, Fleming vive con un'ex insegnante piuttosto facoltosa, Miriam Whitelaw, donna che pu\u00f2 essere sua madre per l'et\u00e0, e nemmeno Miriam, che \u00e8 anche proprietaria del cottage, \u00e8 stata informata sulle circostanze che hanno portato l'uomo a raggiungere il Kent, dove aveva una relazione con Gabriella.\nLa situazione ha una svolta quando, messo sotto pressione, il figlio sedicenne di Fleming, Jimmy Cooper, confessa di aver ucciso il padre. Adduce come movente il fatto che questo aveva abbandonato la famiglia e stava per sposare la Patten, dichiara inoltre che far\u00e0 fuori anche lei. Per\u00f2 la dichiarazione del ragazzo \u00e8 insostenibile, per mancanza di sue tracce all'interno del cottage e per l'ignoranza da lui dimostrata su dettagli determinanti, quali il tipo di sigaretta e il congegno incendiario usati. Dopo vari interrogatori, assistito da un avvocato che gli ha procurato Miriam Whitelaw, Jimmy fugge di casa, inseguito da Lynley e Barbara, si getta nel Tamigi e, ripescato da Lynley, finalmente crolla e dice di aver visto arrivare la madre Jeannie al cottage, dove \u00e8 entrata e quindi uscita. Il ragazzo per\u00f2, senza occhiali quella sera, si \u00e8 sbagliato: la donna che ha visto voleva farsi passare per la madre, ma non era lei.\nGli altri possibili indiziati non convincono Lynley: Gabriella Patten riappare e dichiara che quella sera ha avuto una tremenda lite con Fleming, il quale ha tentato di soffocarla, perci\u00f2 \u00e8 fuggita a Londra da un amico e ha telefonato a Miriam per insultarla. La telefonata fornirebbe un alibi alle due donne, ma Miriam afferma di avere trascorso la notte con la figlia Olivia, che non rivedeva da dieci anni. Anche Olivia potrebbe aver desiderato la morte di Fleming, poich\u00e9 era stata diseredata dalla madre in favore del campione; eppure, malata di SLA, non avrebbe potuto da sola compiere il viaggio fino al cottage e penetrarvi. Il compagno di Olivia, dopo averla condotta dalla madre, si \u00e8 recato a una festa e tutti hanno confermato la sua presenza fino al mattino.\nI superiori di Lynley sono oltremodo scontenti di lui e minacciano di togliergli il caso, perch\u00e9 ha lasciato trapelare troppe mezze verit\u00e0 con la stampa, che si \u00e8 attaccata alla famiglia di Fleming, causando la crisi che ha condotto il giovane Jimmy alla fuga e a un possibile annegamento. L'ultimatum rivolto all'ispettore \u00e8 di chiudere le indagini entro il successivo luned\u00ec, altrimenti passeranno in altre mani. Ma la sorte ha in serbo per lui una sorpresa, per quanto sollecitata: la domenica gli arriva un pacco, contenente una serie di taccuini manoscritti: \u00e8 il racconto di Olivia, in fondo al quale, oltre al nome dell'assassino, c'\u00e8 anche la richiesta che egli scelga una linea di azione, sapendo che in ogni caso, le conseguenze ricadranno sull'ammalata. Lynley non ha dubbi: deve assicurare alla giustizia l'assassino.\nIl racconto di Olivia.\nIl conflitto con la madre Miriam \u00e8 cominciato molto presto, sin dagli anni di scuola. A giudizio di Olivia, Miriam cercava sempre di dirigere le vite degli altri, perci\u00f2, quando all'et\u00e0 delle medie si \u00e8 sentita magnificare le doti di un coetaneo, Fleming, ha dovuto subire insieme al padre le continue pressioni della donna perch\u00e9 il ragazzo, di famiglia modesta, potesse frequentare le scuole migliori. Per\u00f2 Fleming, a soli sedici anni, aveva ingravidato la coetanea Jeannie, di cui era da sempre innamorato, e, deciso a sposarla, si era messo a lavorare, causando una delusione alla sua sostenitrice Miriam.\nDopo alcuni anni Olivia si era allontanata dalla famiglia, facendo vita sregolata e dedita ad alcoolici e stupefacenti. Una sera, incontrati i genitori, in preda agli effetti della cocaina, aveva tentato di sedurre il padre. Questi, per lo choc provato, era morto di infarto prima ancora di rientrare a casa. Da quel momento Olivia si era prostituita, non per bisogno, ma solo per disperazione, finch\u00e9 un certo Chris (Christopher Faraday) l'aveva tolta dalla strada e condotta a vivere con lui su un battello. Non erano mai divenuti amanti e questo era un colpo per l'ego di Olivia.\nChris conduceva un'attivit\u00e0 diurna di restauratore, mentre di notte si dedicava ad imprese volte a salvare animali vittime di vivisezione o di allevamento fuori dalle regole. Ben presto anche Olivia inizia a partecipare ai raid del gruppo, finch\u00e9 una notte ostacola l'azione, a causa di un problema fisico di cui non si era accorta. Le sue condizioni in breve tempo divengono tali che, consultati alcuni esperti medici, Chris e Olivia scoprono che lei \u00e8 ammalata di SLA e peggiorer\u00e0 fino a morire. A poco a poco, deve ritirarsi dalle attivit\u00e0 e soffre anche perch\u00e9 pensa che Cris abbia una donna e quindi lei sar\u00e0 ben presto un peso insostenibile. Non le resta che riprendere i rapporti con la madre.\nUna sera di mercoled\u00ec, Olivia \u00e8 condotta da Chris alla casa londinese di Miriam. L'uomo pensa che le due donne si siano sentite per concordare l'incontro, ma Olivia non ha agito cos\u00ec e si \u00e8 presentata a casa entrando con la propria chiave. Rimasta sola, si rende conto che non c'\u00e8 nessuno, nonostante le luci accese e la musica ad alto volume. Seduta ad aspettare, dopo ore, riceve la telefonata di una donna che le rivolge insulti pesanti, indirizzati per\u00f2 a Miriam. Sempre pi\u00f9 preoccupata e affaticata, decide di lasciare una lettera alla madre e si mette allo scrittoio. Con grande sforzo riempie quattro pagine, poi crolla a dormire.\nLa sorprende il rientro della madre dopo le tre del mattino. Vestita in modo assurdamente giovanile, Miriam non lascia trapelare ci\u00f2 che prova nel rivedere la figlia alle soglie di una fine sicura: le prepara il t\u00e8, l'assiste, le promette che non le far\u00e0 mancare nulla. Le dice pure che, quando Olivia finalmente conoscer\u00e0 Fleming, capir\u00e0 quale uomo meraviglioso sia. Cos\u00ec Olivia ritorna al battello all'alba, quando Chris arriva a prenderla. Tutto questo diventa incomprensibile due giorni dopo, quando si diffonde la notizia della morte di Fleming. Pressati dall'indagine, i due decidono di tornare da Miriam.\nLa persona che si trovano davanti \u00e8 sprofondata in uno stato quasi di demenza. Con molto sforzo, riescono a farsi dire che lei, con mezzi semplici e silenziosi, aveva raggiunto il cottage, vi era entrata e aveva inserito la sigaretta e il congegno incendiario, convinta di distruggere la casa e far morire Gabriella. Mai aveva immaginato che invece l\u00ec ci fosse Ken, tantomeno che la mancanza d'aria avrebbe risparmiato ogni cosa, esaurendo le fiamme e permettendo di rilevare molte tracce. Lei era vestita in modo da sembrare Jeannie e aveva noleggiato un'auto dello stesso modello: quindi sulla premeditazione, sul delitto, nessun dubbio.\nQuello che Olivia chiede a Lynley con il suo memoriale \u00e8 una scelta tra l'incriminare la madre (che pu\u00f2 assicurarle un futuro di assistenza) o Chris e il gruppo, per i non pochi reati commessi, arrivati sino all'incendio e al sequestro di persona, mai al delitto o all'abbandono di esseri umani. Chris l'ha incoraggiata a dire quello che sa, ad anteporre la giustizia a qualsiasi altro interesse. E Lynley non la lascier\u00e0 in mano di un'assassina.\nAdattamento televisivo.\nIl romanzo ha ispirato l'omonimo episodio, primo della seconda stagione, della serie televisiva \"The Inspector Lynley Mysteries\" andato in onda il 10 marzo 2003."}
{"id": "8868732", "revid": "371529", "url": "https://it.wikipedia.org/wiki?curid=8868732", "title": "Sam Cooke at the Copa", "text": "Sam Cooke at the Copa \u00e8 un album live di Sam Cooke, registrato dal vivo nel night club Copacabana di New York il 7 e 8 luglio 1964, e pubblicato nell'ottobre 1964 su etichetta RCA Victor."}
{"id": "8868743", "revid": "15756", "url": "https://it.wikipedia.org/wiki?curid=8868743", "title": "Guerra tra Colombia e Per\u00f9 del 1932-1933", "text": "La guerra tra Colombia e Per\u00f9 del 1932-1933, chiamata anche guerra Colombiano-Peruviana, guerra di Leticia o Incidente di Leticia, \u00e8 stato un conflitto armato tra la Repubblica della Colombia e la Repubblica del Per\u00f9 che si \u00e8 svolto tra il 1\u00ba settembre 1932 e il 24 maggio 1933.\nContesto storico.\nAll'atto della definizione dei confini tra Colombia e Per\u00f9, come stabiliti dal trattato Salom\u00f3n-Lozano del 24 marzo 1922, ratificato il 19 marzo 1928 dai due paesi, la regione del cosiddetto \"Trapecio de Leticia\" (Trapezio di Leticia), in piena foresta Amazzonica, era stata dichiarata territorio appartenente alla Colombia.\nTuttavia, nella notte tra il 31 agosto e il 1\u00ba settembre 1932, un gruppo di pi\u00f9 di 300 civili peruviani armati guidato dal musicista Oscar Ord\u00f3\u00f1ez invase l'area.\nIl Per\u00f9, pur affermando che nessuno dei suoi ufficiali o soldati partecipava a questo attacco, lo qualific\u00f2 come un atto patriottico, di irredentismo, cio\u00e8 emanato dalla popolazione che rivendicava l'attaccamento del trapezio allo Stato peruviano.\nIl 1\u00ba settembre 1932, il presidente peruviano Luis Miguel S\u00e1nchez Cerro schier\u00f2 due reggimenti dell'esercito peruviano a Leticia e Tarapac\u00e1, le due citt\u00e0 principali del \"Trapeze\", oggi in Colombia, ma questo atto, in un primo momento, pass\u00f2 inosservato.\nFu solamente il 17 settembre che il governo colombiano prese atto delle azioni peruviane.\nLe forze armate peruviane di stanza sulle rive del R\u00edo Putumayo avevano fermato numerose navi mercantili in rotta verso Leticia.\nIl risultato fu un'esplosione di patriottismo in Colombia. Laureano G\u00f3mez, leader della minoranza al Senato proclam\u00f2: \"Pace, pace, pace in Colombia; Guerra, guerra, guerra al confine contro i nostri abietti nemici\".\nIl 19 settembre, il quotidiano colombiano El Tiempo annunci\u00f2 di aver ricevuto pi\u00f9 di lettere in cui si chiedeva la guerra e il controllo di Leticia. Lo stesso giorno migliaia di studenti colombiani marciarono per le strade di Bogot\u00e0 cantando: \"S\u00e1nchez Cerro morir\u00e0 e la Colombia vincer\u00e0!\".\nIl generale Alfredo V\u00e1squez Cobo fu nominato comandante della marina amazzonica colombiana e il Senato approv\u00f2 uno stanziamento di 10 milioni di dollari per finanziare la sua azione.\nLa guerra.\nIl presidente peruviano S\u00e1nchez riteneva che la Colombia non avesse alcuna possibilit\u00e0 di difendersi: mancando di una strada di collegamento e di una marina propriamente detta, la regione amazzonica non ospitava alcuna presenza militare colombiana di rilievo: fu solo nel dicembre del 1932 che il generale Alfredo V\u00e1squez Cobo pot\u00e9 raggiungere il territorio conteso risalendo il Rio delle Amazzoni con una flotta di vecchie navi acquisite in Europa.\nIn 90 giorni, la Colombia riusc\u00ec ad organizzare una rispettabile risposta militare all'invasione peruviana.\nIl maggiore Herbert Boy e altri aviatori tedeschi della SCADTA (che in seguito sarebbe divenuta l'Avianca) adattarono i loro aerei commerciali per la guerra e formarono una forza aerea temporanea colombiana.\nIl primo attacco della Marina colombiana prese di mira Tarapac\u00e1.\nLa citt\u00e0 venne scelta perch\u00e9 Leticia si trovava al confine con la citt\u00e0 brasiliana di Tabatinga e le forze colombiane non volevano che il conflitto si estendesse permettendo ai peruviani di fuggire in Brasile.\nLa cattura di Tarapac\u00e1 avvenuta il 14 febbraio 1933 fu l'esito di una sanguinosa battaglia. Il giorno prima, le forze aeree peruviane avevano tentato di bombardare la flotta colombiana, ma la maggior parte delle bombe aveva mancato il bersaglio.\nIl resto delle forze peruviane lasci\u00f2 allora l'area mentre la flotta colombiana arriv\u00f2 il giorno successivo.\nIl primo combattimento aereo in Sud America ebbe luogo durante questa guerra tra le forze aeree colombiane e peruviane.\nIl 30 aprile 1933, dopo un discorso al senato di Lima, il presidente peruviano S\u00e1nchez fu ucciso a colpi di arma da fuoco da un giovane cuoco. 15 giorni dopo il suo successore, \u00d3scar R. Benavides, incontr\u00f2 il leader del partito liberale colombiano, Alfonso L\u00f3pez Pumarejo, per raggiungere un accordo.\nI due decisero quindi di tornare alla situazione territoriale precedente al conflitto in attesa della risoluzione della controversia attraverso negoziati, in particolare grazie all'intervento della Societ\u00e0 delle Nazioni.\nAl momento dell'interruzione delle ostilit\u00e0 entrambe le parti avevano avuto alcune centinaia di perdite umane, tra militari e civili, dovute per lo pi\u00f9 a malattie tropicali.\nRisoluzione del conflitto.\nI negoziati si svolsero a Rio de Janeiro, in Brasile, dal maggio 1933 sotto l'egida della Societ\u00e0 delle Nazioni che il mese successivo invi\u00f2 sul posto anche una commissione incaricata dell'amministrazione provvisoria dell'area contesa di L\u00e9ticia.\nIl 24 maggio 1934 fu firmato il Protocollo di Rio de Janeiro, che riaffermava i confini definiti nel 1922 tra i due Paesi. Questo accordo consent\u00ec alla Colombia da un lato di recuperare il territorio del trapezio di L\u00e9ticia e dall'altro la impegn\u00f2 a concludere accordi speciali in materia di commercio e libera circolazione fluviale con il Per\u00f9, consentendo cos\u00ec di soddisfare entrambe le parti.\nInfine, il 19 giugno 1934, la Commissione riconsegn\u00f2 ufficialmente il trapezio di L\u00e9ticia alla Colombia, ponendo fine al conflitto."}
{"id": "8868765", "revid": "709565", "url": "https://it.wikipedia.org/wiki?curid=8868765", "title": "Panic selling", "text": "Il panic selling \u00e8 una massiccia vendita, su larga scala, di strumenti finanziari dovuta al timore, da parte degli investitori, di imminenti ribassi dei titoli posseduti. Questo causa rapidi ed estesi crolli di valore. Nel panic selling gli investitori vogliono letteralmente disfarsi delle loro posizioni senza tenere in considerazione il prezzo, l'imperativo \u00e8 uno solo: limitare i danni!\nIl problema del panic selling \u00e8 che spesso l'emozione e la paura giocano un ruolo primario nella scelta di uscire da una posizione e manca quindi ogni forma di razionalit\u00e0, se il panic selling \u00e8 inserito in un trend ribassista gi\u00e0 in atto ed esteso solitamente \u00e8 l'ultima fase ribassista prima di un'inversione del trend al rialzo.\nLa vendita su larga scala e a qualsiasi prezzo porta a tracolli delle quotazioni con violente oscillazioni dei prezzi che i mercati finanziari cercano di limitare usando dei meccanismi di sicurezza come, per esempio, la sospensione delle contrattazioni per eccesso di ribasso."}
{"id": "8868768", "revid": "1543377", "url": "https://it.wikipedia.org/wiki?curid=8868768", "title": "Leges tabellariae", "text": "Le leges tabellariae furono un complesso di leggi della Repubblica romana, promulgate da diversi tribuni della plebe dal 139 a.C. al 107 a.C.: tutte queste leggi stabilivano l'utilizzo di \"tabellae\" da inserire in apposite urne custodite da speciali addetti come strumento per esprimere il voto in diversi ambiti. Lo spoglio veniva eseguito da scrutinatori che riferivano il foto al presidente della votazione e gli esiti venivano comunicati da un magistrato.\nLeggi.\nLex Gabinia tabellaria.\nLa \"lex Gabinia\", promulgata nel 139 a.C. dal tribuno della plebe Aulo Gabinio, fu la prima disposizione legislativa mirata all'introduzione di \"tabellae\" nell'ambito delle votazioni: di tale strumento venivano dotati i \"Comitia\" elettorali, per garantire, almeno teoricamente, la segretezza del voto quando venivano scelti i magistrati della repubblica.\nLex Cassia tabellaria.\nProbabilmente in seguito all'inaspettata e improbabile assoluzione di Lucio Aurelio Cotta, venne ritenuto necessario dal tribuno Lucio Cassio Longino Ravilla nel 137 a.C. promulgare un'altra legge per introdurre la segretezza del voto nell'ambito di tutti i processi giudiziari, eccezion fatta per il reato di \"Perduellio\". La segretezza fu introdotta per evitare che i corruttori verificassero come votassero i giudici pagati.\nLex Papiria tabellaria.\nPromulgata nel 131 a.C. dal tribuno Gaio Papirio Carbone, introdusse l'utilizzo delle \"tabellae\" nell'ambito delle votazioni legislative nei comizi.\nLex Maria de suffragiis ferendis.\nPlebiscito approvato da Gaio Mario in qualit\u00e0 di tribuno della plebe nel 119 a.C.: non era una legge che introduceva le \"tabellae\" in uno scrutinio, ma stabiliva che i \"pontes\" attraverso i quali i votanti passavano fossero pi\u00f9 stretti, per garantire una migliore segretezza di voto e ridurre le probabilit\u00e0 di broglio. Landucci suggerisce che in questa legge sia stata istituita la \"quaestio de ambitu\".\nLex Coelia tabellaria.\nApprovata nel 107 a.C. dal tribuno Gaio Celio Caldo, estendeva l'utilizzo delle \"tabellae\" anche nei processi per \"Perduellio\", esclusi dalla \"Lex Cassia\". Fu molto probabilmente introdotta perch\u00e9 il legato Gaio Popilio Lenate si era arreso ai Tigurini, consegnando loro ostaggi e rifornimenti per salvare il resto della legione di cui era a capo: fu allora condannato per \"perduellio\"."}
{"id": "8868770", "revid": "180559", "url": "https://it.wikipedia.org/wiki?curid=8868770", "title": "Elezioni in Scozia", "text": "Le elezioni in Scozia coprono una serie di questioni elettorali nel paese, tra cui: il Parlamento scozzese, il Parlamento del Regno Unito, il Parlamento europeo (quando il Regno Unito era parte dell'Unione europea) e le elezioni dei consigli regionali e locali.\nParlamento scozzese.\nLe elezioni parlamentari scozzesi seguono il sistema dei membri aggiuntivi che si basa sul raggiungimento della maggioranza relativa (sistema elettorale del first-past-the-post) simile al sistema elettorale tedesco (che \u00e8 una combinazione di sistemi maggioritari e proporzionali). I rappresentanti del collegio uninominale vengono eletti in parlamento. I deputati sono eletti in parlamento sulla base della quota di voti ottenuti da ciascun partito (rappresentanza proporzionale). Ci sono state cinque elezioni parlamentari in Scozia dalla Convenzione del Parlamento scozzese nel 1999. Le elezioni si tengono ogni cinque anni il 1\u00ba maggio.\nCi sono 129 Membri del Parlamento scozzese (MSP). Gli elettori scelgono un MSP locale in 73 aree, chiamate \"collegi elettorali\". Altri 56 sono eletti come MSP regionali."}
{"id": "8868772", "revid": "1745361", "url": "https://it.wikipedia.org/wiki?curid=8868772", "title": "Cima dell'Uomo", "text": "Cima dell'Uomo o Cima Uomo possono riferirsi a:"}
{"id": "8868774", "revid": "61051", "url": "https://it.wikipedia.org/wiki?curid=8868774", "title": "Ecomuseo Mulino al Pizzon", "text": "L'Ecomuseo Mulino al Pizzon \u00e8 un ecomuseo sito nell'omonima localit\u00e0 del comune di Fratta Polesine, in provincia di Rovigo, in un contesto naturale incontaminato dove il canale Scortico si riversa nel Canalbianco. Nella confluenza dei due canali il mulino ha svolto la sua funzione di produttore di energia, costituendo un rilevante esempio di archeologia industriale nel Polesine, realizzato per controllare il flusso delle acque e garantire una risorsa idrica sicura per le campagne in caso di siccit\u00e0, oltre a prevenire il rischio di esondazioni. Il complesso \u00e8 di propriet\u00e0 del Comune, fa parte della rete del Sistema Museale Provinciale Polesine e viene gestito dalla cooperativa \"CeDi\" Beni culturali e ambientali.\nStoria.\nLa sua costruzione rientra in un piano di regolazione delle acque avviato nel Settecento, ma che in seguito ai danni della rotta dell'Adige a Badia Polesine nel 1823 viene realizzato dal Comune di Fratta Polesine su progetto dell'ingegnere Marco Santofermo. Per risarcire l'amministrazione locale delle ingenti spese sostenute per la riattivazione del naviglio Scortico il dominio austriaco autorizz\u00f2 la costruzione del mulino per garantire una rendita con la molitura di frumento e granoturco. La sua struttura a doppia macina costitu\u00ec un'opera pubblica di particolare rilievo essendo, l'unico mulino \"terragno\" che funzionava ad acqua, sfruttando il dislivello tra lo Scortico e il Canalbianco. Alcuni documenti attestano che il Pizzon venne attivato nel 1848. Nel 1869 il Comune di Fratta promosse un intervento di potenziamento, costruendo una tettoia in muratura e una dotazione di tre macine. Negli anni successivi i mulini dell'Adige furono ceduti, sino alla definitiva dismissione del loro funzionamento a fine del Novecento. A tutt'oggi il Pizzon \u00e8 l'unico mulino ad essersi salvato in tutto il Polesine ed \u00e8 stato reso visitabile dopo un sapiente recupero.\nIl Mulino.\nIn origine il complesso era costituito da due mulini, costruiti con travi di abete, copertura in coppi e pavimento realizzato in mattone, dotati di una ruota da ventiquattro pale in larice e due macine furlane. In seguito all'ampliamento del 1869 l'edificio si sviluppa su tre piani con tre macine al piano terra, la parte abitativa e il granaio, le prese d\u2019acqua e la scuderia - fienile. L'imponente macchinario, in funzione sino al 1962, risulta ancora perfettamente intatto. Ad oggi il Mulino, soprannominato dalla gente locale per la sua possanza \"Mulinon\", \u00e8 stato convertito in un complesso culturale e naturalistico dotato di impianti di energia rinnovabile, costituito dall'esposizione del meccanismo idrovoro, supportato da un percorso didascalico sulla lunga storia degli strumenti originali ed alcuni elementi tecnici di funzionamento, una locanda con bar e ristorante a disposizione per accogliere il pubblico.\nCollezione.\nOltre all'esposizione dei macchinari originali impiegati per la macinatura, al secondo piano del complesso \u00e8 allestita la mostra permanente di materiale ottico, inaugurata il 26 marzo 2017 per iniziativa dell'associazione Turismo &amp; Cultura. L'esposizione didattico - museale presenta una rara collezione di vari strumenti al Novecento rinvenuti negli scantinati del Palazzo della Regione di Rovigo, identificati come apparecchi fotografici, chimici, elettrici e agrotecnici, poi restaurati e musealizzati. Il percorso espone la collezione suddivisa per categoria di appartenenza, in particolare alcuni scaffali lignei conservano banchi ottici, una cinepresa, diascopi e pellicole a colori dell'Istituto Luce, microscopi per analizzare il terreno, bilance da granaglie, squadri, modelli di innesti e tavole per la conservazione dei cibi. La recente ristrutturazione ha contribuito a recuperare e quindi valorizzare tale rilevante testimonianza antropologica."}
{"id": "8868777", "revid": "767487", "url": "https://it.wikipedia.org/wiki?curid=8868777", "title": "Lokon-Empung", "text": "Il Lokon-Empung \u00e8 un vulcano dell'isola di Sulawesi. \u00c8 uno dei pi\u00f9 attivi in Indonesia. Si compone di due coni vulcanici, il pi\u00f9 antico il Lokon ed il pi\u00f9 recente l'Empung. Il cratere attivo di Tompaluan \u00e8 situato nella sella tra i due coni.\nCaratteristiche.\nIl cono Lokon, pi\u00f9 antico e alto (raggiunge un'altezza di ) dei due, ha una sommit\u00e0 piatta e priva di crateri. Il Lokon si \u00e8 formato durante un periodo di vulcanismo andesitico sulle fratture ad anello dovute al collasso nel tardo Miocene o nel Pliocene inferiore della caldera del Tondano. L'Empung \u00e8 il pi\u00f9 recente dei due coni con un cratere largo 400 m e profondo 150 m. L'Empung \u00e8 stato attivo in due epoche storiche (due eruzioni moderate nei secoli XIV e XVIII), e l'attivit\u00e0 principale successiva e dovuta ad eruzioni che hanno avuto origine dal cratere del Tompaluan. Il Tompaluan \u00e8 un doppio cratere largo 150 x 250 m situato nella sella tra le due vette, con eruzioni registrate dal dalla met\u00e0 del secolo XIX.\nStoria eruttiva.\nCome gi\u00e0 detto le prime eruzioni sono state riportate gi\u00e0 dalla met\u00e0 del secolo XIV, le prime due originatesi dal cono di Empung, con indice di esplosivit\u00e0 vulcanica 3 per entrambe. Dal 1829 le eruzioni si originarono dal cratere Tompaluan con pi\u00f9 lievi eruzioni freatiche, ma anche con fuoriuscita di cupole e colate di lava."}
{"id": "8868781", "revid": "287204", "url": "https://it.wikipedia.org/wiki?curid=8868781", "title": "Campionati europei di slittino 2004", "text": "I Campionati europei di slittino 2004 sono stati la 39\u00aa edizione della competizione.Si sono svolti a Oberhof, in Germania."}
{"id": "8868782", "revid": "1271241", "url": "https://it.wikipedia.org/wiki?curid=8868782", "title": "Aston Martin Vantage AMR", "text": ""}
{"id": "8868784", "revid": "122246", "url": "https://it.wikipedia.org/wiki?curid=8868784", "title": "Challenge Cup 2020-2021 (pallavolo femminile)", "text": "La Challenge Cup 2020-2021 si \u00e8 svolta dal 10 novembre 2020 al 24 marzo 2021: al torneo hanno partecipato ventisette squadre di club europee e la vittoria finale \u00e8 andata per la prima volta allo .\nRegolamento.\nLa formula del torneo ha previsto:"}
{"id": "8868786", "revid": "439868", "url": "https://it.wikipedia.org/wiki?curid=8868786", "title": "Aniol", "text": ""}
{"id": "8868787", "revid": "287204", "url": "https://it.wikipedia.org/wiki?curid=8868787", "title": "Fenris kindir", "text": "Fenris kindir \u00e8 l'ottavo album in studio della one man band Arckanum, pubblicato il 2013 dalla Season of Mist. "}
{"id": "8868790", "revid": "933835", "url": "https://it.wikipedia.org/wiki?curid=8868790", "title": "Ambasciata d'Italia a Kinshasa", "text": "L'ambasciata d'Italia a Kinshasa \u00e8 la missione diplomatica della Repubblica Italiana nella Repubblica Democratica del Congo.\nLa sede \u00e8 a Kinshasa, al numero 8 di Avenue de la Mongala, nella zona di Gombe.\nAltre sedi diplomatiche d'Italia nella Repubblica Democratica del Congo.\nEsiste inoltre una rete consolare italiana, dipendente dalla Cancelleria consolare dell'ambasciata:"}
{"id": "8868791", "revid": "380453", "url": "https://it.wikipedia.org/wiki?curid=8868791", "title": "Challenge Cup 2020-2021 (pallavolo maschile)", "text": "La Challenge Cup 2020-2021 si \u00e8 svolta dall'8 ottobre 2020 al 24 marzo 2021: al torneo hanno partecipato trentatr\u00e9 squadre di club europee e la vittoria finale \u00e8 andata per la prima volta alla .\nRegolamento.\nLa formula del torneo ha previsto:"}
{"id": "8868794", "revid": "287204", "url": "https://it.wikipedia.org/wiki?curid=8868794", "title": "Den f\u00f6rstf\u00f6dde", "text": "Den f\u00f6rstf\u00f6dde \u00e8 il nono album in studio della one man band Arckanum, pubblicato il 2017 dalla Folter Records."}
{"id": "8868798", "revid": "1745361", "url": "https://it.wikipedia.org/wiki?curid=8868798", "title": "Cima Uomo", "text": ""}
{"id": "8868800", "revid": "111373", "url": "https://it.wikipedia.org/wiki?curid=8868800", "title": "Ewald Kluge", "text": "Biografia.\nEwald Kluge ebbe un'infanzia difficile. All'et\u00e0 di dodici anni, sua madre mor\u00ec e fu costretto a restare a casa, lavorando per l'azienda del padre. A quattordici anni, cerc\u00f2 un posto di apprendista ma non ebbe successo e fin\u00ec per lavare le auto, il che lo condusse a un apprendistato come meccanico in un garage. All'et\u00e0 di diciannove anni fu licenziato e inizi\u00f2 a lavorare come tassista a Dresda.\nPer 800 Reichsmark acquist\u00f2 una motocicletta Dunelt con la quale entr\u00f2 nel Freiberger Dreiecksrennen del 1929, partendo primo e terminando al terzo posto. Negli anni successivi, guid\u00f2 una DKW privata prima di entrare a far parte del team DKW nel 1934 come meccanico e pilota di riserva. Nel 1935 divenne membro a pieno titolo della squadra, contribuendo alla vittoria del Vaso d'Argento alla Sei Giorni Internazionale di Enduro del 1935.\nDal 1936 al 1939, Kluge fu campione tedesco nella classe 250 e, sia nel 1938 che nel 1939, fu anche campione europeo. Nel giugno 1938, vinse il Tourist Trophy dell'Isola di Man nella classe 250 con un margine di 11 minuti e 10 secondi sul secondo Ginger Wood. Fu il primo tedesco e il secondo pilota dell'Europa continentale a vincere la gara. Negli stessi anni si impose due volte anche nel Gran Premio motociclistico del Belgio.\nDurante la seconda guerra mondiale, era sergente a Lipsia presso la scuola per la motorizzazione dell'esercito a W\u00fcnsdorf. Nel 1943 fu sollevato dal suo incarico su richiesta di Auto Union, per la quale and\u00f2 a lavorare nel reparto prove. Dopo la guerra, i russi lo denunciarono come nazista e tra il 1946 e il 1949 fu imprigionato nel campo speciale n.1 dell'NKVD.\nDal 1950, fu ancora pilota della DKW, spesso sia in 250 che in 350. Nel 1952, gareggi\u00f2 nel motomondiale al Gran Premio di Germania, finendo quinto nella classe 350 e quarto in quella 250 e al Gran Premio di Spagna dove per\u00f2 non ottenne punti. Nel 1953 ebbe un grave incidente al N\u00fcrburgring in cui si ruppe il femore stroncando la sua carriera di motociclista. Successivamente si occup\u00f2 delle pubbliche relazioni per Auto Union.\nMor\u00ec il 19 agosto 1964 di cancro. Lasci\u00f2 la moglie, un figlio e una figlia.\nEredit\u00e0.\nA Ingolstadt e Weixdorf ci sono strade che prendono il nome da Kluge. All'AVUS di Berlino c'\u00e8 un monumento dedicato a lui."}
{"id": "8868801", "revid": "1993636", "url": "https://it.wikipedia.org/wiki?curid=8868801", "title": "Medaglia della difesa di Kars", "text": "La medaglia della difesa di Kars fu una medaglia militare conferita dal sultano Abd\u00fclmecid I ai soldati dell'impero ottomano e inglese che presero parte alla difesa della citt\u00e0 di Kars nel 1855, nell'ambito della guerra di Crimea. La citt\u00e0 di Kars, nel nordest della Turchia, era possedimento ottomano dal 1378. Nel corso del XIX secolo divenne un frequente obbiettivo dell'esercito russo per la sua posizione strategica. Della decorazione venne insignito anche il generale inglese Fenwick Williams, comandante delle truppe inglesi nell'operazione."}
{"id": "8868802", "revid": "22475", "url": "https://it.wikipedia.org/wiki?curid=8868802", "title": "Rex (azienda)", "text": "Rex \u00e8 stato un marchio italiano di elettrodomestici di propriet\u00e0 della Electrolux Italia S.p.A. di Porcia, in provincia di Pordenone, consociata della multinazionale svedese Electrolux. Nato nel 1933 come marchio di elettrodomestici della Zanussi.\nStoria.\nL'Officina Fumisteria Antonio Zanussi di Pordenone, produttrice di stufe e forni a legna, nel 1933 entr\u00f2 nel settore degli elettrodomestici; il titolare dell'azienda Antonio Zanussi (1890-1946) decise di contrassegnare i prodotti del nuovo settore con un nuovo marchio, a cui diede il nome di \"Rex\", in omaggio all'omonimo transatlantico italiano che quell'anno, comandato da Francesco Tarabotto, aveva conquistato il Nastro Azzurro per aver svolto la traversata da Genova a New York. Il primo prodotto a marchio Rex fu la cucina modello 503. Nel 1935 fu lanciata la cucina a legna Patent, che ebbe notevole successo commerciale in Italia ed anche all'estero, in particolare in Austria e Germania.\nIl marchio Rex riscosse subito molto successo, tanto che il marchio aziendale Zanussi fu dimenticato e ripreso solo negli anni sessanta per le esportazioni. Gli elettrodomestici a marchio Rex prodotti dall'azienda friulana si imposero sul mercato grazie soprattutto al \"design\", per il quale la medesima fu insignita del Premio Compasso d'oro per la cucina Modello 700 nel 1962, e per la lavabiancheria Modello P5 nel 1967. Rex acquis\u00ec maggiore notoriet\u00e0 grazie agli spot del programma Carosello della Rai, di cui il primo fu girato nel 1961 con protagonisti gli attori Fernandel e Giulio Marchetti per reclamizzare il frigorifero prodotto dall'azienda friulana, diretto da Attilio Vassallo. Altri celebri spot Rex di Carosello furono quelli interpretati dall'attore Paolo Stoppa nel 1962-65, diretti da Attilio Vassallo e da Vittorio Carpignano. Nel 1960, Zanussi cre\u00f2 la sua divisione elettronica, specializzandosi dunque nella produzione di televisori, il cui primo modello fu il Rex 27.\nNegli anni settanta, Zanussi divenne il primo produttore nazionale di elettrodomestici, ed il marchio Rex deteneva una quota di mercato in Italia del 22%. Nel 1984, Zanussi venne rilevata dalla multinazionale svedese produttrice di elettrodomestici Electrolux, ed il marchio Rex usc\u00ec dal settore dell'elettronica di consumo. Nel 1990, fu inventato il famoso \"slogan\" della Rex che recitava la frase \"Fatti per essere il numero uno\".\nNel 2004, la multinazionale scandinava decide di abbinare il marchio Rex ad Electrolux, e dare vita ad un nuovo marchio, \"Rex-Electrolux\", ma solo per il mercato italiano, poich\u00e9 all'estero viene integralmente sostituito da Electrolux. Sei anni pi\u00f9 tardi, nel 2010, il marchio viene invertito e diventa \"Electrolux-Rex\", sancendo di fatto il declino di Rex che scompare definitivamente nel 2015 anche dal mercato italiano.\nSponsorizzazioni.\nRex \u00e8 stato sponsor dell'Udinese Calcio dalla stagione 1987-88 alla stagione 1991-92. "}
{"id": "8868805", "revid": "110157", "url": "https://it.wikipedia.org/wiki?curid=8868805", "title": "Coppa CEV 2020-2021 (femminile)", "text": "La Coppa CEV 2020-2021 si \u00e8 svolta dal 10 novembre 2020 al 23 marzo 2021: al torneo hanno partecipato trentuno squadre di club europee e la vittoria finale \u00e8 andata per la prima volta alla .\nRegolamento.\nLa formula del torneo ha previsto:"}
{"id": "8868808", "revid": "8660", "url": "https://it.wikipedia.org/wiki?curid=8868808", "title": "Emirates American Football League 2017-2018", "text": "La Emirates American Football League 2017-2018 \u00e8 stata la 6\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata il 16 marzo 2018.\nStagione regolare.\nClassifica.\nLa classifica della regular season \u00e8 la seguente:"}
{"id": "8868816", "revid": "1305772", "url": "https://it.wikipedia.org/wiki?curid=8868816", "title": "Baby Come Back (singolo Player)", "text": "Baby Come Back \u00e8 il singolo d'esordio del gruppo rock statunitense Player, estratto dall'album \"Player\" del 1977.\nIl brano, scritto e interpretato da Peter Beckett e J.C. Crowley, \u00e8 stato il singolo di maggior successo della band, avendo raggiunto la prima posizione della \"Billboard Hot 100\" e la top 10 delle classifiche R&amp;B statunitensi. \u00c8 stato inoltre l'ottavo singolo pi\u00f9 venduto del 1978 negli Stati Uniti."}
{"id": "8868826", "revid": "228587", "url": "https://it.wikipedia.org/wiki?curid=8868826", "title": "Parliament of the United Kingdom", "text": ""}
{"id": "8868828", "revid": "599013", "url": "https://it.wikipedia.org/wiki?curid=8868828", "title": "Makana Baku", "text": "Caratteristiche tecniche.\n\u00c8 un esterno offensivo, capace di giocare sia a sinistra che a destra. \u00c8 dotato di una buona tecnica di base e di un'ottima velocit\u00e0. \nCarriera.\nClub.\nCresciuto nelle giovanili del Mainz 05, nel 2017 a diciannove anni passa al Sonnenhof Gro\u00dfaspach, con cui esordisce nei professionisti in 3. Liga, terzo livello del calcio tedesco. Con i rossoneri disputa due stagioni, totalizzando 5 reti in 66 gare, e guadagnandosi cos\u00ec la chiamata nella divisione superiore grazie all'Holstein Kiel.\nDopo un'ottima stagione d'esordio, condita da sette reti in ventidue gare fra campionato e coppa, Baku viene messo fuori rosa per sei mesi, passando, nel mercato di riparazione del 2021, ai polacchi del Warta Pozna\u0144. Esordisce il 22 febbraio sul campo del Piast Gliwice, subentrando a Jakub Kuzdra al 51'. Una settimana pi\u00f9 tardi \u00e8 titolare nel derby di Pozna\u0144, in cui realizza un assist a Mateusz Kuzimski, mentre l'8 marzo successivo realizza la sua prima doppietta in Polonia, che consente ai suoi di battere il Wis\u0142a P\u0142ock. Con il passare delle giornate diventa sempre pi\u00f9 centrale nel Warta, realizzando una serie di reti che permettono al Warta di scalare la classifica. A livello personale viene pi\u00f9 volte preso in considerazione per il premio di miglior calciatore del mese, senza tuttavia vincerlo mai. All'ultima giornata di campionato, contro il Cracovia, realizza la rete che permette al Warta di raggiungere il quinto posto in classificando, evitando la qualificazione europea solo a causa degli scontri diretti a favore con lo Slask Wroclaw. \nA fine anno, nonostante le ottime prestazioni, il Warta decide di non riscattare il calciatore a causa dell'elevata clausola d'acquisto (un milione di euro). \nIl 13 luglio 2021 viene annunciato il suo passaggio a titolo definitivo ai turchi del G\u00f6ztepe, con cui firma un contratto di tre anni. \nNazionale.\nHa fatto parte di diverse formazioni giovanili della Germania, debuttando anche con l'Under 21. \nStatistiche.\nPresenze e reti nei club.\n\"Statistiche aggiornate al 9 gennaio 2022.\""}
{"id": "8868832", "revid": "131145", "url": "https://it.wikipedia.org/wiki?curid=8868832", "title": "Robert Charles Grant", "text": ""}
{"id": "8868838", "revid": "1543377", "url": "https://it.wikipedia.org/wiki?curid=8868838", "title": "Sun Shangxiang", "text": "Biografia.\nSun Shangxiang era l'unica figlia del generale Sun Jian e Lady Wu. Aveva quattro fratellastri dal lato materno: Sun Ce, Sun Quan, Sun Yi e Sun Kuang.\nNel 209 Lady Sun spos\u00f2 Liu Bei per rafforzare l'alleanza tra Liu Bei e Sun Quan. Sun Shangxiang era saggia e astuta e aveva un carattere duro e feroce, proprio come suo fratello Sun Quan. Aveva pi\u00f9 di cento ancelle che, armate di spada, erano di guardia fuori dalla sua stanza. Liu Bei era insospettito e timoroso del comportamento della moglie. Il consigliere di Liu Bei, Zhuge Liang, disse: \"Quando il nostro signore [Liu Bei] era a Gong'an, temeva l'influenza di C\u00e1o C\u0101o a nord e temeva la presenza di Sun Quan a est. Anche nel territorio di origine aveva paura che Lady Sun avrebbe causato problemi\".\nLady Sun diede il permesso alle sue guardie di comportarsi illegalmente nella provincia di Jing. Per questo motivo, Liu Bei nomin\u00f2 appositamente il generale Zhao Yun, che considerava una persona seria e coscienziosa, per sovrintendere agli affari interni nella provincia e mantenere la legge e l'ordine. Intorno al 211, Liu Bei, per attaccare Liu Zhang, lasci\u00f2 il suo paese, dove rimase quindi Lady Sun. Quando Sun Quan scopr\u00ec che Liu Bei era partito, invi\u00f2 una nave per riportare da lui Lady Sun. Quest'ultima tent\u00f2 di portare con s\u00e9 il figlio del marito, Liu Shan, avuto con Lady Gan, nel territorio di Sun Quan. Tuttavia i generali di Liu Bei la intercettarono lungo la strada e riuscirono a recuperare Liu Shan. Riguardo alla sua vita non si hanno pi\u00f9 notizie successive a questo avvenimento.\nRiferimenti nella cultura di massa.\nSun Shangxiang \u00e8 uno dei personaggi principali ne \"Il romanzo dei Tre Regni\". \u00c8 apparsa inoltre in molti videogiochi come \"Dynasty Warriors\" e \"Warriors Orochi\".\n\u00c8 stata interpretata da Zhao Wei nel film \"La battaglia dei Tre Regni\" e da Pets Tseng nella serie \"Zhong ji san guo\"."}
{"id": "8868840", "revid": "1480390", "url": "https://it.wikipedia.org/wiki?curid=8868840", "title": "The Pacifica", "text": "Il The Pacifica \u00e8 un grattacielo di Auckland in Nuova Zelanda. \nStoria.\nI lavori di costruzione dell'edificio, iniziati nel 2017, sono stati portati a termine nel 2020.\nDescrizione.\nAlto 57 piani, raggiunge un'altezza di 178 metri, cosa che ne fa il secondo grattacielo pi\u00f9 alto della citt\u00e0."}
{"id": "8868843", "revid": "709565", "url": "https://it.wikipedia.org/wiki?curid=8868843", "title": "Spazio contraibile", "text": "In matematica, uno spazio topologico formula_1 \u00e8 contraibile se la funzione identit\u00e0 su formula_1 \u00e8 omotopicamente nulla, cio\u00e8 se \u00e8 omotopa a qualche funzione costante. Intuitivamente, uno spazio contraibile \u00e8 uno spazio che pu\u00f2 essere ridotto con continuit\u00e0 a un punto dello spazio stesso.\nPropriet\u00e0.\nUno spazio contraibile \u00e8 uno spazio che ha lo stesso tipo di omotopia di un punto. Ne consegue che tutti i gruppi di omotopia di uno spazio contraibile sono banali. Pertanto, qualsiasi spazio con un gruppo di omotopia non banale non pu\u00f2 essere contraibile. Allo stesso modo, poich\u00e9 l'omologia singolare \u00e8 un invariante di omotopia, i gruppi di omologia ridotta di uno spazio contraibile sono tutti banali.\nPer uno spazio topologico formula_1 le seguenti affermazioni sono equivalenti:\nIl cono su uno spazio formula_1 \u00e8 sempre contraibile. Pertanto qualsiasi spazio pu\u00f2 essere immerso in uno spazio contraibile (il che mostra anche che i sottospazi degli spazi contraibili non sono necessariamente contraibili).\nInoltre, formula_1 \u00e8 contraibile se e solo se esiste una retrazione dal cono di formula_1 a formula_14\nOgni spazio contraibile \u00e8 connesso per cammini e semplicemente connesso. Inoltre, poich\u00e9 tutti i gruppi di omotopia superiori sono nulli, ogni spazio contraibile \u00e8 n-connesso per ogni formula_15\nSpazi localmente contraibili.\nUno spazio topologico \u00e8 \"localmente contraibile\" se ogni punto ha una base locale di intorni contraibili. Gli spazi contraibili non sono necessariamente localmente contraibili n\u00e9 \u00e8 vero il viceversa. Ad esempio lo spazio pettine \u00e8 contraibile ma non localmente contraibile (se lo fosse, sarebbe localmente connesso, cosa che non \u00e8). Gli spazi localmente contraibili sono \"localmente formula_16-connessi\" per ogni formula_15 In particolare sono localmente semplicemente connessi, localmente connessi per cammini e localmente connessi."}
{"id": "8868844", "revid": "110157", "url": "https://it.wikipedia.org/wiki?curid=8868844", "title": "Coppa CEV 2020-2021 (maschile)", "text": "La Coppa CEV 2020-2021 si \u00e8 svolta dal 10 novembre 2020 al 25 marzo 2021: al torneo hanno partecipato trentadue squadre di club europee e la vittoria finale \u00e8 andata per la quarta volta alla .\nRegolamento.\nLa formula del torneo ha previsto:"}
{"id": "8868848", "revid": "827882", "url": "https://it.wikipedia.org/wiki?curid=8868848", "title": "Rockit (Herbie Hancock)", "text": "Rockit \u00e8 un singolo di Herbie Hancock del 1983.\nIl singolo.\n\"Rockit\" venne composta e registrata in vari studi di registrazione, fra cui gli Eldorado Studios di Hollywood e i BC Studios di Brooklyn, che a quel tempo erano di propriet\u00e0 di Martin Bisi. \"Rockit\" venne composta servendosi di un sequencer Fairlight, una drum machine Oberheim DMX e un vocoder. si avvalse della collaborazione di molti ospiti, fra cui Bill Laswell e Michael Beinhorn dei Material, che produssero la traccia, Daniel Ponce ai bat\u00e1, e D.ST, che suon\u00f2 un assolo di giradischi (servendosi, secondo David Toop, di un disco di gamelan). Inoltre, nel brano sono presenti i campionamenti di \"Change the Beat\" di Fab 5 Freddy e di una chitarra ripresa da \"Coda\" dei Led Zeppelin. Nonostante avesse raggiunto soltanto la settantunesima posizione delle classifiche di \"Billboard\", \"Rockit\" viene considerato una pietra miliare dell'hip hop.\nVideo musicale.\nIl video musicale venne diretto dal duo Godley &amp; Creme e mostra delle sculture mobili simili a robot (realizzate da Jim Whiting) che ballano, si muovono e talvolta camminano a tempo di musica in una casa di Londra. A volte appare uno schermo che mostra Hancock mentre suona la tastiera. Alla fine del video, il televisore che trasmette il filmato con Hancock viene distrutto di fronte alla porta della casa. Il video vinse cinque MTV Video Music Awards nel 1984 per il miglior video concettuale e i migliori effetti speciali e guadagn\u00f2 due Billboard Video Music Awards per il video pi\u00f9 innovativo e la migliore direzione artistica."}
{"id": "8868849", "revid": "2146321", "url": "https://it.wikipedia.org/wiki?curid=8868849", "title": "Episodi di Pose (seconda stagione)", "text": "La seconda stagione della serie televisiva Pose, composta da 10 episodi, \u00e8 stata trasmessa negli Stati Uniti su FX dall'11 giugno al 20 agosto 2019.\nIn Italia la stagione \u00e8 stata interamente distribuita su Netflix il 30 ottobre 2019."}
{"id": "8868852", "revid": "119161399", "url": "https://it.wikipedia.org/wiki?curid=8868852", "title": "Chiesa di Sant'Aniol", "text": "La chiesa di Sant'Aniol (in catalano: \"Sant Aniol d'Aguja\", in spagnolo: \"Sant Aniol d'Aguja\") \u00e8 un luogo di culto cattolico che si trova a Montagut i Oix, in Catalogna.\nStoria.\nIl monastero al quale \u00e8 legata la chiesa di Sant Aniol potrebbe risalire alla seconda met\u00e0 del IX secolo. Un documento dell'anno 871 cita la basilica di Sant Lloren\u00e7 e fa ipotizzare che quel monastero sia stato fondato dai benedettini di Sant Aniol che in seguito lasciarono il monastero originario. Nuove informazioni sull'edificio risalgono a secoli dopo e nel 1279 viene ricodardato come semplice chiesa parrocchiale."}
{"id": "8868854", "revid": "2050730", "url": "https://it.wikipedia.org/wiki?curid=8868854", "title": "Nongshim Cup", "text": "La Nongshim Cup \u00e8 un torneo internazionale di Go, nel corso del quale le squadre di Cina, Corea e Giappone si incontrano per il titolo. La competizione \u00e8 sponsorizzata dall'azienda coreana Nongshim.\nStruttura.\nLa Nongshim Cup riunisce dei migliori giocatori della Corea del Sud, del Giappone e della Cina.\nOgni squadra invia i 5 migliori giocatori per competere. Lo sconfitto di una gara \u00e8 eliminato, il vincitore continua a giocare, incontrando un altro giocatore dell'altra squadra avversaria. La squadra vincitrice \u00e8 quella che sconfigge tutti gli avversari.\nIl premio \u00e8 di 500\u00a0milioni di Won (circa $ 450.000), mentre prima del 2016 erano 200\u00a0milioni di Won (circa $ 180.000).\nAlbo d'oro.\nI numeri indicati di fianco al nome della squadra indicano le vittorie e le sconfitte, rispettivamente."}
{"id": "8868855", "revid": "709565", "url": "https://it.wikipedia.org/wiki?curid=8868855", "title": "Episodi di Hollywood", "text": "La miniserie televisiva Hollywood, composta da sette episodi, \u00e8 stata pubblicata su Netflix il 1\u00ba maggio 2020.\n\"Viva Hollywood: Parte 1\".\nNel secondo dopoguerra, il veterano Jack Castello si trasferisce a Los Angeles per sfondare a Hollywood. Tuttavia, lotta nel business e ha difficolt\u00e0 persino ad essere scritturato come comparsa. Questo infastidisce sua moglie Henrietta che \u00e8 incinta e vuole comprare una casa. In un bar, Jack incontra Ernie West che gli offre un lavoro nella sua stazione di servizio, che Jack accetta. Ernie rivela che fa in modo che i suoi inservienti servano clienti donne per soldi extra, cosa che Jack inizia a fare. Tuttavia, Jack si licenzia quando Ernie cerca di costringerlo a servire un cliente maschio, ma ottiene di nuovo il suo lavoro dopo aver scoperto che Henrietta \u00e8 incinta di due gemelli. In seguito incontra il prostituto maschio nero e aspirante sceneggiatore Archie Coleman, e convince Ernie ad assumerlo. Il suo primo giorno di lavoro, Archie si serve dell'aspirante attore Roy Fitzgerald. Dopo aver servito un direttore del casting, Jack finalmente ottiene un lavoro come attore. Tuttavia, viene poi ingannato da un poliziotto sotto copertura come cliente che lo fa arrestare.\n\"Viva Hollywood: Parte 2\".\nErnie paga la cauzione a Jack. In seguito, Jack assiste di nuovo la sua prima cliente, Avis Amberg, il cui marito possiede lo studio dove lui far\u00e0 il suo primo provino e promette che lei gli assicurer\u00e0 un buon successo. Nel frattempo, il regista alle prime armi Raymond Ainsley recluta Anna May Wong come sua protagonista. Incontra il dirigente dello studio Dick Samuels che lo mette in guardia sul casting della Wong. Anche se Jack fallisce il suo provino, la dirigente e mentore di recitazione Ellen Kincaid convince Dick a metterlo sotto contratto. L'aspirante attrice nera e fidanzata di Raymond, Camille Washington, riesce a ottenere solo parti come serva. Dick mette in attesa il film di Raymond, ma gli permette di scegliere una sceneggiatura da una pila e di dirigere quel film. Sceglie una sceneggiatura scritta da Archie su una donna che si \u00e8 buttata dall'insegna di Hollywood. Archie continua anche a servire Roy e i due si ritrovano ad innamorarsi l'uno dell'altro. Roy incontra anche Henry Willson, un agente omosessuale non dichiarato che accetta di prenderlo come cliente a condizione che si sottometta ai desideri sessuali di Willson e che il suo nome venga cambiato in Rock Hudson. Dick finanzia il film di Raymond e Archie, Peg.\n\"Fuorilegge\".\nErnie rivela ai partecipanti che sono stati invitati a un'esclusiva festa di Hollywood organizzata da George Cukor per servire gli omosessuali dell'industria. Jack vuole disperatamente la parte da protagonista maschile in Peg, ma Archie ha messo gli occhi su Rock per il ruolo. Henry invita Rock ad unirsi a lui alla festa di Cukor perch\u00e9 Rock possa socializzare con Dick, che sar\u00e0 presente alla festa e potrebbe procurare a Rock un provino. Ellen inizia a preparare Jack per il suo provino con Peg. La figlia di Avis, Claire, ottiene un provino per Peg, mentre Camille cerca di convincere Raymond a darle la parte e gli offre idee su come modificare la sceneggiatura. Alla festa, Rock e Dick iniziano ad avere un incontro sessuale, ma Dick si sente a disagio e mette fine alla cosa. Si lamenta di come abbia sempre dovuto recitare un ruolo e nascondere chi \u00e8 veramente, prima di dire a Roy di smettere di permettere a Henry di controllarlo. Rock poi professa il suo amore ad Archie, mentre Raymond confessa il suo amore a Camille e le dice che la far\u00e0 diventare la star di Peg. Dick, ispirato dalla sua interazione con Rock, ed Ellen accettano di combattere per Camille come protagonista.\n\"Prove e provini\".\nAce Amberg, il capo dello studio, d\u00e0 il via libera a Peg ma esige che Archie venga tolto dal progetto, temendo che il coinvolgimento di uno sceneggiatore afroamericano possa provocare uno scandalo. Pi\u00f9 tardi Ace ha un attacco di cuore nel mezzo di un incontro sessuale. Con Ace inabile, Avis viene messa a capo dello studio. Dick comunica ad Archie la brutta notizia di essere stato rimosso dal film; Archie rifiuta di essere messo in disparte, cosa che Dick accetta, ma lo avverte delle conseguenze. Pi\u00f9 tardi, Archie e Raymond aiutano Camille a prepararsi per il suo provino, con Raymond che le ordina di metterci pi\u00f9 emozioni. Durante il suo provino, Roy sbaglia costantemente le sue battute. Claire manda all'aria la sua audizione di proposito per dare a Camille una possibilit\u00e0 di combattere. Mentre Camille d\u00e0 una grande performance nel suo test, Avis si preoccupa di lanciare una donna di colore e a malincuore sceglie Claire. Jack viene scelto come protagonista maschile, nonostante il tentativo di Henry di ricattare Avis per scegliere Rock. L'amica di Avis e First Lady Eleanor Roosevelt fa un discorso entusiasmante e stimolante ad Avis sul perch\u00e9 dovrebbe scegliere Camille nel ruolo principale.\n\"Il salto\".\nDick ed Ellen finalmente convincono Avis a scritturare Camille nel film. Il nome di Archie rimane legato al film, mentre Roy, Claire e Wong vengono scritturati in ruoli minori. Il film viene ribattezzato Meg. Lo studio affronta un significativo contraccolpo, soprattutto dal Sud, e Camille inizia a ricevere telefonate razziste. Dick prende il comando della produzione, assicurandosi che tutto rimanga sotto il budget. Dick pi\u00f9 tardi convince Raymond e Archie a cambiare il finale in modo che Meg sopravviva. Quando una rivista di gossip locale viene a sapere dell'arresto di Jack per adescamento e progetta di pubblicarlo, Avis recluta Henry, che riesce a schiacciare la storia ordinando ai mafiosi di picchiare brutalmente il reporter della rivista. In cambio, Henry chiede ad Avis di farlo diventare produttore di Meg e lei accetta. Dick rimprovera Raymond per aver approvato un rifacimento fuori budget e lo costringe a pagare di persona. Ellen flirta con Dick che la respinge, dicendole che non pu\u00f2 stare con nessuno al momento, e pi\u00f9 tardi va in un bar gay. Henrietta rivela a Jack che i gemelli non sono suoi, ma di un amico a cui si \u00e8 affezionata e che si trasferisce con lui. Desolato, Jack si trasferisce da Archie.\n\"Meg\".\nI membri del cast e della troupe di Meg sono presi di mira da gruppi di suprematisti bianchi. L'avvocato di Ace minaccia di sospendere la produzione, ma Avis \u00e8 determinata a finire il film. Ernie raccoglie i soldi di cui Raymond ha bisogno per coprire lo sforamento del budget. Jack e Henrietta si scusano a vicenda e si danno un ultimo addio. Per ripagare Ernie del suo aiuto, Jack e Archie gli offrono una parte nel film che lui accetta. Ellen insegna a Ernie a migliorare le sue capacit\u00e0 recitative. Il film \u00e8 finalmente concluso. Archie chiede a Roy di andare a vivere con lui e lui accetta. Jack e Claire si innamorano l'uno dell'altra e decidono di partecipare alla prima insieme. Ace si risveglia dal coma e gli viene consigliato di scartare il film, ma lui lo ama. Dick minaccia di abbandonare se il film non verr\u00e0 distribuito e rivela ad Ace di essere gay. Henry si sente insoddisfatto dal finale e chiede di aggiungere una nuova scena, che Raymond approva. Avis chiede di co-presiedere lo studio e Ace accetta. I due riaccendono il loro rapporto precedentemente teso. La mattina dopo, Avis scopre che Ace \u00e8 morto per complicazioni cardiache, lasciandola in lutto. L'avvocato di Ace fa bruciare la bobina per Meg.\n\"Finale in stile Hollywood\".\nAvis licenzia l'avvocato che ha fatto bruciare le bobine del film. Al funerale di Ace, il montatore del film rivela di averne fatto una copia da conservare. Lo studio opta per un'ampia distribuzione di Meg. Ernie ed Ellen si confessano il loro amore, prima che lui riveli il suo cancro terminale ai polmoni, ma lei lo accetta comunque. Jack e Claire iniziano una relazione. Il film diventa un successo da record, mentre Camille, Wong, Raymond, Archie e Jack ricevono tutti una nomination agli Oscar. Archie e Roy rendono pubblica la loro relazione alla cerimonia. Roy licenzia Henry come suo agente dopo che questi lo rimprovera per aver fatto coming out con Archie. Quando a Camille viene detto di aspettare fuori, lei rifiuta e si siede in prima fila. Agli Oscar del 1948, Wong, Raymond, Archie e Camille vincono. Jack perde ma chiede a Claire di sposarlo, che accetta. Hattie si congratula con Camille per la sua vittoria. Un anno dopo, Henry \u00e8 sobrio e si scusa con Roy. Dick muore di cancro e tutti quelli coinvolti in Meg partecipano al suo funerale. Avis finanzia il nuovo film di Henry su una coppia omosessuale, Dreamland, a cui partecipano anche Roy, Jack, Archie e Raymond. Ernie progetta di vendere la sua stazione di servizio e la offre come set per il film."}
{"id": "8868860", "revid": "149485", "url": "https://it.wikipedia.org/wiki?curid=8868860", "title": "Campionati europei di atletica leggera indoor 2021 - Staffetta 4\u00d7400 metri maschile", "text": "La gara della staffetta 4\u00d7400 metri maschile ai campionati europei di atletica leggera indoor di Toru\u0144 2021 si \u00e8 svolta il 7 marzo 2021 presso l'Arena Toru\u0144.\nAlla gara avrebbe dovuto prendere parte anche la squadra polacca, ma la positivit\u00e0 di un suo componente al COVID-19 ha costretto l'intera squadra, riserve comprese, al ritiro."}
{"id": "8868863", "revid": "110157", "url": "https://it.wikipedia.org/wiki?curid=8868863", "title": "G1 (sito web)", "text": "G1 \u00e8 un portale web di notizie brasiliano gestito dal Grupo Globo e sotto la guida del Central Globo de Jornalismo. \u00c8 stato messo attivato il 18 settembre 2006, l'anno in cui Rede Globo aveva 41 anni. Il portale fornisce i contenuti giornalistici delle varie societ\u00e0 del Grupo Globo - Rede Globo, Globo News, Radios CBN e Globo, i periodici \"O Globo\", \"Extra\", \"\u00c9poca\" e \"Globo Rural\", tra gli altri, oltre a pubblicare i propri articoli con testi, foto, audio e video.\nOltre alle cinque redazioni a Rio de Janeiro, San Paolo, Brasilia, Belo Horizonte e Recife, affiliate di Rede Globo, giornali, riviste, stazioni radio e agenzie di stampa Ag\u00eancia Estado, Agence France Presse, Associated Press, EFE, The New York Times, Lusa e Reuters alimentano il portale di notizie, che viene aggiornato 24 ore al giorno.\nIl portale si distingue per i suoi contenuti multimediali, sfruttando i vantaggi di Internet rispetto ai tradizionali mezzi di comunicazione.\nLe versioni G1 in inglese e spagnolo sono nate l'11 giugno 2010 e hanno video sottotitolati in due lingue.\nIl G1 ha anche la versione mobile e le applicazioni per Android e iOS."}
{"id": "8868864", "revid": "626184", "url": "https://it.wikipedia.org/wiki?curid=8868864", "title": "K League 1 2020", "text": "La K League 1\u00a02020 \u00e8 stata la 38\u00aa edizione della massima serie del campionato sudcoreano di calcio, che \u00e8 iniziata l'8 maggio ed \u00e8 terminata il 1\u00ba novembre 2020. Il campionato sarebbe dovuto iniziare il 29 febbraio e terminare l'8 ottobre, ma a causa della Pandemia di COVID-19 nel mondo, sono cambiate le date ed il formato del campionato.\nIl campione uscente, per la settima volta, \u00e8 lo .\nStagione.\nNovit\u00e0.\nAl termine della K League 1 2019 sono retrocesse il (che ha perso il play-off promozione/retrocessione) e lo ultimo classificato, mentre dalla K League 2 2019 sono stati promossi il , vincitore della serie cadetta, e il vincitore dei play-off.\nFormula.\nA causa della Pandemia di COVID-19 nel mondo, il formato del campionato \u00e8 stato modoficato. Le 12 squadre si sono affrontate in un girone all'italiana con partite di andata e ritorno, per un totale di 22 giornate. Al termine della stagione regolare, sono state divise in due gironi: le prime sei e le ultime sei. Nella fase finale le squadre si sono affrontate con partite di sola andata, per un totale di 5 giornate.\nLa squadra prima classificata \u00e8 dichiarata campione della Corea del Sud ed insieme alla seconda \u00e8 stata ammessa alla fase a gironi della AFC Champions League 2021. La terza e la quarta sono state ammesse alla fase play-off della AFC Champions League 2021. L'ultima della classifica viene retrocessa in K League 2, mentre la penultima partecipa allo spareggio promozione/retrocessione.\nSquadre partecipanti.\n&lt;section end=map /&gt;\nClassifica finale.\nLegenda:\nNote:"}
{"id": "8868868", "revid": "110157", "url": "https://it.wikipedia.org/wiki?curid=8868868", "title": "Redmi Note 10", "text": "Il Redmi Note 10 \u00e8 uno smartphone di fascia media prodotto da Redmi, sub-brand di Xiaomi, presentato il 4 marzo 2021.\nCaratteristiche tecniche.\nHardware.\nIl dispositivo \u00e8 grande 160.5 x 74.5 x 8.3 millimetri e pesa 178,8 grammi. Ha un chipset Qualcomm Snapdragon 678, con CPU octa-core e GPU Adreno 612. Ha uno schermo da 6.43 pollici con risoluzione Super Amoled e densit\u00e0 di pixel di 409 ppi. Ha una batteria da 5000 mAh ai polimeri di litio, non removibile. Supporta la ricarica rapida a 33\u00a0W.\nSoftware.\nIl dispositivo \u00e8 dotato di Android 11, e di interfaccia utente MIUI 12.5"}
{"id": "8868881", "revid": "767487", "url": "https://it.wikipedia.org/wiki?curid=8868881", "title": "Orazio Vecellio", "text": "Biografia.\nFiglio e allievo di Tiziano, si distinse come pittore di ritratti, alcuni dei quali ritenuti poco inferiori a quelli di suo padre. Di tanto in tanto dipinse soggetti storici; uno dei pi\u00f9 importanti \u00e8 andato distrutto nell'incendio del palazzo ducale a Venezia. Trascur\u00f2 la pittura per dedicarsi all'alchimia. Mor\u00ec di peste a Venezia, nel 1576, lo stesso anno del padre. La data della morte di Vecellio non \u00e8 nota."}
{"id": "8868895", "revid": "1543377", "url": "https://it.wikipedia.org/wiki?curid=8868895", "title": "Vilebrequin", "text": "Vilebrequin \u00e8 un marchio di lusso francese specializzato in costumi da bagno e ready-to-wear per uomo e donna. Il marchio \u00e8 stato creato nel 1971 a Saint Tropez da Fred Prysquel, fotografo e giornalista automobilistico sportivo. Ha negozi a Saint-Tropez, Parigi, Beverly Hills, Las Vegas, Milano, Montecarlo, New York, Washington DC, Shanghai, tra gli altri. Fu a causa della passione di Prysquel per le automobili che chiam\u00f2 il suo marchio, Vilebrequin, la parola francese per \"albero motore\"..\nStoria.\nNel 1971, Fred Prysquel, fotografo e giornalista automobilistico, abbozza e ritaglia un costume da bagno da una tovaglia di carta in un caff\u00e8 di Saint Tropez. Ispirato ai costumi da bagno dei surfisti dell'epoca, cre\u00f2 un boxer pi\u00f9 lungo e molto diverso dai costumi da bagno pi\u00f9 corti e aderenti di quel periodo. Progettato in tessuto spinnaker, il suo costume da bagno era luminoso, originale e progettato per asciugarsi rapidamente al sole. Il modello battezzato \"Moorea\" diventa un'icona del marchio.\nNel 1991, un altro tropeziano e specialista tessile, Lo\u00efc Berthet, si \u00e8 occupato del marchio e ha aggiunto nuovi stili e modelli. Ai costumi da bagno da uomo, ha aggiunto una tasca posteriore fissata con Velcro, fori per occhielli realizzati in lega inossidabile, una fodera in cotone. Nel 1994, Vilebrequin amplia la sua collezione per includere capi per ragazzi.\nTra il 1990 e il 2000, il marchio si \u00e8 ampliato in tutto il mondo e ha aperto sedi a Londra, Alassio, Ginevra, Hong Kong e Madrid. Il marchio ha anche sviluppato una rete di partner di distribuzione in oltre 50 paesi.\nNel 2012, Vilebrequin \u00e8 stata acquisita dalla societ\u00e0 americana G-III Apparel Group Ltd., che gestisce in licenza anche Calvin Klein, DKNY e Karl Lagerfeld Paris. Roland Herlory, ex direttore generale di Herm\u00e8s America Latina e Caraibi, divenne il nuovo CEO..\nNel 2013, dopo oltre 40 anni di abbigliamento maschile, Vilebrequin ha lanciato la sua prima linea da donna e ha ampliato la sua offerta di prodotti per includere anche l'abbigliamento resort e accessori da spiaggia di lusso sia per gli uomini che per le donne. Sempre nel 2013, il marchio ha rilasciato un costume da bagno da collezione da uomo ricamato in filo d'oro con solo 20 modelli disponibili. Nel 2014, il modello \u00e8 stato replicato e sono stati aggiunti elementi zaffiro.\nNel 2014, Vilebrequin ha aperto negozi con particolare attenzione all'espansione in tutta l'Asia con aperture in Corea del Sud, Thailandia e Singapore..\nNel 2019 Roland Herlory ha annunciato l'espansione negli accessori e nell'abbigliamento dell'offerta ready-to-wear e di avere come primo obiettivo la Cina con l'apertura di un \"pop-up store\" presso la Galerie Lafayette a Pechino e una boutique in ottobre a Shanghai. Sempre nel 2019 \u00e8 stata sviluppata una nuove linea nel campo della sostenibilit\u00e0: il costume \"Man\" in cui il tessuto \u00e8 composto all'80% da tessuto recuperato dall'industria tessile e al 20% da bottiglie di plastica recuperate in mare."}
{"id": "8868897", "revid": "648716", "url": "https://it.wikipedia.org/wiki?curid=8868897", "title": "R\u00e1dio Globo", "text": "R\u00e1dio Globo \u00e8 una emittente radiofonica brasiliana, di propriet\u00e0 di Sistema Globo de R\u00e1dio (divisione radiofonica del Grupo Globo). \u00c8 stata lanciata il 2 dicembre 1944.\nI suoi giornalisti di punta sono Roberto Can\u00e1zio e Rosana Jatob\u00e1. L'azienda impiega pi\u00f9 di 200 altri giornalisti."}
{"id": "8868902", "revid": "446353", "url": "https://it.wikipedia.org/wiki?curid=8868902", "title": "Cho Seung-hui", "text": ""}
{"id": "8868904", "revid": "446353", "url": "https://it.wikipedia.org/wiki?curid=8868904", "title": "Sh\u014djo ai", "text": "Sh\u014djo-ai (\u5c11\u5973\u611b) \u00e8 un termine giapponese dotato di un duplice significato. Il primo, quello principale, \u00e8 solitamente ignorato al di fuori del Giappone.\nIl significato primario ed originale indica l'attrazione, sessuale e non, provata per adolescenti o bambine. Si tratta dunque di un termine, solitamente inteso in senso negativo, che si riferisce alla pedofilia indirizzata unicamente verso soggetti femminili. Un termine analogo, sempre giapponese, pu\u00f2 essere lolicon. In questo caso \"sh\u014djo-ai\" significa \"amore per le ragazzine\".\nCome significato secondario, \"sh\u014djo-ai\" pu\u00f2 essere anche inteso come \"amore tra ragazze\". In questo caso si riferisce ad anime e manga che abbiano come tema principale o secondario relazioni, affettive o sessuali, tra ragazze. Il termine, parallelo a \"sh\u014dnen-ai\", in Giappone \u00e8 utilizzato unicamente all'interno dell'ambiente delle \"d\u014djinshi\"; \u00e8 utilizzato anche al di fuori del Giappone, cio\u00e8 in Europa e Stati Uniti, dove tuttavia il significato primario del termine \u00e8 pressoch\u00e9 sconosciuto, come sinonimo di yuri.\nIn Giappone, proprio per i motivi sopra citati, si preferisce adoperare il termine \"yuri\", rispetto a \"sh\u014djo-ai\" che mantiene connotati negativi. Fuori dal Giappone si tende invece a identificare come opere \"yuri\" quelle che si soffermano pi\u00f9 sul rapporto fisico che su quello emotivo, e come \"sh\u014djo-ai\" quelle in cui si enfatizzano pi\u00f9 i sentimenti che gli atti sessuali fisici."}
{"id": "8868905", "revid": "261173", "url": "https://it.wikipedia.org/wiki?curid=8868905", "title": "Navarons", "text": ""}
{"id": "8868915", "revid": "363629", "url": "https://it.wikipedia.org/wiki?curid=8868915", "title": "Trapianto di midollo", "text": ""}
{"id": "8868922", "revid": "767487", "url": "https://it.wikipedia.org/wiki?curid=8868922", "title": "Robert Gardner (archeologo)", "text": "Biografia.\nDopo aver completato i suoi studi all'Emmanuel College di Cambridge, Gardner ricevette la \"Craven Fellowship\" presso la British School in Rome, 1912-13, che fu prorogata per un anno (nel 1913-14) per studiare la romanizzazione dell'Italia meridionale. Nel 1913, in compagnia di Thomas Ashby, Direttore della British School in Rome e J.S. Beaumont, vincitore di una borsa di studio, ha esplorato la via Appia e via Traiana da Roma a Brindisi. Gardner realizz\u00f2 pi\u00f9 di scatti fotografici nel corso di una serie di viaggi compiuti in quegli anni in Italia meridionale e all'Estero (Inghilterra, Francia, Grecia e Malta). Fotograf\u00f2 la via Appia e la via Traiana nella primavera del 1913 in compagnia del collega John Beaumont e del famoso archeologo-topografo Thomas Ashby; si concentr\u00f2 in particolar modo sul tratto da Benevento a Brindisi. La prima guerra mondiale interruppe i suoi studi. Part\u00ec volontario e trascorse in Francia tutto il periodo della prima guerra mondiale. Non sappiamo nulla della sua vita dopo la guerra ma sappiamo che sopravvisse ad essa grazie a un riferimento a lui come \"Fellow ed Economo dell'Emmanuel College\" nel 1958.\nRaccolta fotografica.\nIl viaggio di studio, che ha visto la citt\u00e0 di Benevento visitata in pi\u00f9 riprese e tappa fondamentale del tour, era finalizzato alla ricostruzione topografica del tracciato delle due pi\u00f9 importanti arterie stradali dell'Italia meridionale, e venne realizzato percorrendo parte a piedi e parte in bicicletta i territori interessati dalle due vie: prima da Benevento a Brindisi lungo la via Appia, poi da Bari a Benevento lungo la via Traiana, descrivendo quello che rimaneva delle due antiche direttrici, annotando e fotografando tutti quegli elementi, resti di ponti, ruderi, acciottolati, elementi architettonici, direttamente o anche indirettamente connessi con le strade, ricostruendone nelle linee generali i tracciati. Il frutto di tale ricerca, costituito da un'accurata sintesi storica e topografica, venne pubblicato in due articoli tra il 1916 e il 1917. Le indagini degli archeologi inglesi, quindi, sono ancora oggi a distanza di quasi cento anni, un valido e fondamentale punto di riferimento per tutti coloro che in seguito si sono dedicati allo studio delle due strade. Ashby, Gardner e Beaumont arrivarono a Benevento nel mese di aprile 1913 e da qui, parte a piedi e parte in bicicletta, si avviarono lungo la via Appia in direzione di Taranto per poi tornare a Benevento nei primi giorni del mese di giugno del 1913. Queste informazioni sono certe grazie ai loro dettagliati appunti di viaggio (quelli di Gardner scritti in latino). I tre studiosi ebbero la possibilit\u00e0 di osservare i resti di quelle strade in uno stato di conservazione sicuramente migliore rispetto ai giorni nostri, prima delle considerevoli trasformazioni che quei luoghi (citt\u00e0 e campagne) hanno subito in questi ultimi cento anni della nostra storia. Della vita di Robert Gardner sappiamo pochissimo (eccetto gli appunti di viaggio sopra citati)."}
{"id": "8868927", "revid": "211373", "url": "https://it.wikipedia.org/wiki?curid=8868927", "title": "La parabola della parabola. La narrazione dell'assoluto dai Vangeli a Kafka", "text": "La parabola della parabola. La narrazione dell'assoluto dai Vangeli a Kafka \u00e8 un saggio di Gianmario Pagano pubblicato nel 2018.\nPremessa.\nPer rendere il termine ebraico \"me\u0161al,\" nella traduzione greca della Bibbia viene usata la parola \"parabola\" che significa \"paragone\". \nLa parabola consiste in un racconto che richiede un'interpretazione, coinvolge l'ascoltatore fino a fargli prendere posizione che successivamente viene messa in discussione; tuttavia all'ascoltatore viene anche offerta una possibile soluzione. \nLa parabola \u00e8 un genere letterario e quindi il suo utilizzo non \u00e8 esclusivo dei Vangeli.\nContenuto.\nNei Vangeli la frase: \"Il Regno dei Cieli \u00e8 simile a...\" si ripete spesso per introdurre una parabola che costituisce la modalit\u00e0 comunicativa che Ges\u00f9 sceglie per predicare alle folle, la parabola diviene il mezzo attraverso il quale l'Assoluto rivela se stesso con il linguaggio del quotidiano. Per le caratteristiche peculiari che contraddistinguono la parabola, in primo luogo avviene l'ascolto e la lettura e, successivamente, l'interpretazione. Quindi se da una parte l'Assoluto diventa poesia, narrazione e arte, dall'altra \u00e8 possibile risalire da queste al divino. \nNel prendere in considerazione la parabola come genere letterario, l'autore esamina lo sviluppo concettuale del romanzo anche alla luce delle riflessioni di Gy\u00f6rgy Luk\u00e1cs e afferma che la parabola non solo \u00e8 presente in letteratura ma ha una funzione peculiare in autori come Fedor Dostoewskji, Franz Kafka e Fredrich Nietzsche. Ma qual \u00e8 il filo conduttore che lega questi autori cos\u00ec apparentemente lontani fra loro? Quali analogie possono esserci tra le parabole evangeliche, la Visione e l\u2019Enigma nella parte terza di Cos\u00ec parl\u00f2 Zarathustra, la Leggenda del Grande Inquisitore ne I fratelli Karamazov e la vicenda dell'uomo di campagna davanti alla Porta della Legge ne Il processo? Dopo aver ripercorso l'evoluzione e lo sviluppo della parabola alla luce del pensiero di Theodor W. Adorno e Walter Benjamin, dopo un'analisi della struttura della parabola classica tenendo conto dei contributi dell'esegesi contemporanea, Gianmario Pagano mette a confronto la parabola del Buon Samaritano narrata nel vangelo di Luca con i tre racconti citati in precedenza in modo che emergano elementi comuni e differenze formali. \nIn una delle riflessioni finali l'autore sottolinea come: \"Nella parabola e per mezzo della parabola ogni uomo pensante non \u00e8 solo essere. Egli \u00e8 un essere chiamato a scegliere cosa essere\"."}
{"id": "8868933", "revid": "713984", "url": "https://it.wikipedia.org/wiki?curid=8868933", "title": "Claudio Guastalla", "text": "Di notevole importanza \u00e8 stata la sua collaborazione con il compositore Ottorino Respighi.\nOpere.\nGuastalla ha scritto quindici libretti. Tra loro:\nGuastalla fu anche autore del soggetto del balletto di Respighi \"Belkis, regina di Saba\" (1932) e collabor\u00f2 con Respighi per una revisione (1934) del libretto de \"L'Orfeo\" di Claudio Monteverdi."}
{"id": "8868934", "revid": "1442080", "url": "https://it.wikipedia.org/wiki?curid=8868934", "title": "Yoko Matsushita", "text": "Biografia.\nY\u014dko Matsushita cominci\u00f2 la sua carriera di mangaka nel 1995 con pubblicato nella rivista \"Hana to yume\" edita da Hakusensha. Nello stesso anno, cominciava la pubblicazione del manga nella stessa rivista. Il successo del manga ha portato a un adattamento animato nel 2000."}
{"id": "8868937", "revid": "599013", "url": "https://it.wikipedia.org/wiki?curid=8868937", "title": "Alex Nwora", "text": "\u00c8 il padre di Jordan Nwora."}
{"id": "8868943", "revid": "287204", "url": "https://it.wikipedia.org/wiki?curid=8868943", "title": "Campionati europei di slittino 2006", "text": "I Campionati europei di slittino 2006 sono stati la 40\u00aa edizione della competizione.Si sono svolti a Winterberg, in Germania."}
{"id": "8868946", "revid": "259021", "url": "https://it.wikipedia.org/wiki?curid=8868946", "title": "Vincenzo Salvadore", "text": "Biografia.\nOrigini.\nVincenzo Salvadore nacque a Santa Teresa di Riva, figlio del notaio Giuseppe Salvadore-Crisafulli (1847-1914) e di Giuseppa Toscano (1860-1946), possidente terriera.\nIl padre apparteneva ad un'agiata famiglia patrizia di ricchi proprietari terrieri di Savoca, i \"del Salvadore\", discendente da un ramo dal nobile casato dei Gallego di Spagna, che, alla fine del Cinquecento, si stabil\u00ec a Savoca dove, per almeno tre secoli, fu al centro della vita economica e politica della cittadina collinare e della limitrofa citt\u00e0 rivierasca di Santa Teresa di Riva. Il nonno paterno, il notar Vincenzo Salvadore (1806-1870), aveva ricoperto la carica di sindaco di Savoca nel 1846; il bisnonno, il notar Antonino Salvadore (1779-1831) era stato capitano di giustizia e successivamente giudice circondariale di Savoca.\nCarriera e attivit\u00e0 politica.\nComp\u00ec gli studi liceali presso il Collegio \"Pennisi\" dei gesuiti di Catania, e gli studi universitari al Politecnico di Torino, dove, nel 1914, si laure\u00f2 in Ingegneria meccanica ed industriale. Dopo la laurea part\u00ec come volontario alla volta del fronte della Prima guerra mondiale. Nei primissimi anni venti visse in Germania dove si perfezion\u00f2 e dove spos\u00f2 una cittadina tedesca di religione ebraica di nome Ilse Lenel.\nTornato in Sicilia, ader\u00ec al fascismo, avendo come punto di riferimento il deputato Michele Crisafulli Mond\u00eco col quale era imparentato. Progett\u00f2 numerosi edifici della citt\u00e0 di Messina come il Cine-Teatro \"Savoia\", la \"Passeggiata a mare\", il cavalcavia della stazione ferroviaria, il Real Convitto \"Dante Alighieri\". Nel 1932, a Santa Teresa di Riva, realizz\u00f2 il progetto per la costruzione della nuova chiesa di Santa Maria di Portosalvo.\nNel novembre 1928, su nomina governativa, assunse la carica di Podest\u00e0 di Messina, che mantenne ininterrottamente fino al 1933. Nel corso del quinquennio venne iniziata la ristrutturazione del Teatro Vittorio Emanuele, si complet\u00f2 la ricostruzione della Cortina del Porto, la pavimentazione della via Tommaso Cannizzaro, la sistemazione della strada Messina-Faro, si miglior\u00f2 l'approvvigionamento idrico cittadino col potenziamento dell'acquedotto della Santissima. Si procedette alla realizzazione del Collettore di Via Santa Cecilia in un contesto di ricostruzione della rete fognaria cittadina distrutta dal sisma di un ventennio prima. Infine band\u00ec il concorso nazionale per il progetto della nuova Palazzata e diede un generale nuovo impulso alla ricostruzione della citt\u00e0 con programmi vari di finanziamento pubblico.\nNel 1929, in qualit\u00e0 di podest\u00e0 di Messina, presenzi\u00f2 alla riapertura al culto del ricostruito Duomo cittadino risorto dalle macerie del terremoto del 1908; alla cerimonia partecip\u00f2 altres\u00ec il re Vittorio Emanuele III.\nConclusa la sua esperienza podestarile, nel 1933 si trasfer\u00ec a Roma, dove venne nominato da Benito Mussolini segretario particolare del ministro dei Lavori Pubblici.\nL'emanazione in Italia delle leggi razziali fasciste del 1938 indusse Vincenzo Salvadore, che era sposato ad una ebrea tedesca, ad abbandonare la politica attiva ed ad eclissarsi dalla vita pubblica.\nNel 1948 si trasfer\u00ec definitivamente in Venezuela, dove si dedic\u00f2 alla sua professione di ingegnere fondando una azienda di costruzioni; nel paese sudamericano fu un punto di riferimento per i numerosi suoi concittadini e per i siciliani che nel secondo dopoguerra si trasferirono in quel paese in cerca di lavoro.\nMor\u00ec a Caracas nel 1974."}
{"id": "8868947", "revid": "339392", "url": "https://it.wikipedia.org/wiki?curid=8868947", "title": "Vaccino Johnson e Johnson", "text": ""}
{"id": "8868948", "revid": "339392", "url": "https://it.wikipedia.org/wiki?curid=8868948", "title": "Vaccino Johnson &amp; Johnson", "text": ""}
{"id": "8868951", "revid": "339392", "url": "https://it.wikipedia.org/wiki?curid=8868951", "title": "Vaccino Janssen", "text": ""}
{"id": "8868957", "revid": "1314312", "url": "https://it.wikipedia.org/wiki?curid=8868957", "title": "Istituto Vektor", "text": ""}
{"id": "8868961", "revid": "84184", "url": "https://it.wikipedia.org/wiki?curid=8868961", "title": "Giovanni Cini", "text": ""}
{"id": "8869003", "revid": "1305887", "url": "https://it.wikipedia.org/wiki?curid=8869003", "title": "Barra spazio", "text": ""}
{"id": "8869008", "revid": "767487", "url": "https://it.wikipedia.org/wiki?curid=8869008", "title": "Il grande biondo", "text": "Il grande biondo (\"Le retour du grand blond\") \u00e8 un film del 1974 diretto da Yves Robert.\nTrama.\nFran\u00e7ois Perrin \u00e8 un musicista che viene scambiato per un agente segreto ma, nonostante tutto, riesce a sfuggire a tutti gli attentati mettendo in ridicolo gli avversari."}
{"id": "8869009", "revid": "767487", "url": "https://it.wikipedia.org/wiki?curid=8869009", "title": "Medaglia del Montenegro", "text": "La medaglia del Montenegro fu una medaglia militare conferita dal sultano Abdul Aziz ai soldati dell'impero ottomano che presero parte alla guerra ottomano-montenegrina del 1861-1862 sotto il comando di Omar Pasci\u00e0."}
{"id": "8869013", "revid": "764447", "url": "https://it.wikipedia.org/wiki?curid=8869013", "title": "Ambasciata d'Italia a Dakar", "text": "L'ambasciata d'Italia a Dakar \u00e8 la missione diplomatica della Repubblica Italiana nella Repubblica del Senegal. Essa \u00e8 accreditata anche presso la Repubblica di Capo Verde, la Repubblica del Gambia, la Repubblica di Guinea-Bissau e la Repubblica del Mali.\nLa sede \u00e8 a Dakar, in Rue Alpha Hachamiyou Tall.\nAltre sedi diplomatiche dipendenti.\nEsiste inoltre una rete consolare italiana, dipendente dalla Cancelleria consolare dell'ambasciata:\nLa Cancelleria consolare dell'ambasciata a Dakar svolge le funzioni consolari anche per la Guinea tramite un consolato onorario a Conakry, in attesa che venga attivata la sezione consolare dell'ambasciata nella capitale guineana, riaperta solo nel 2018."}
{"id": "8869018", "revid": "287204", "url": "https://it.wikipedia.org/wiki?curid=8869018", "title": "Dynamo Volgograd", "text": "La Dynamo Volgograd \u00e8 una societ\u00e0 di pallacanestro femminile di Volgograd, in Russia.\nHa disputato due edizioni di Coppa Ronchetti."}
{"id": "8869019", "revid": "156341", "url": "https://it.wikipedia.org/wiki?curid=8869019", "title": "BC Dynamo Volgograd", "text": ""}
{"id": "8869021", "revid": "767487", "url": "https://it.wikipedia.org/wiki?curid=8869021", "title": "Medaglia di Creta", "text": "La medaglia di Creta fu una medaglia militare conferita dal sultano Abdul Aziz ai soldati dell'Impero ottomano che presero parte alla repressione rivolta cretese (1866-1869)."}
{"id": "8869022", "revid": "155634", "url": "https://it.wikipedia.org/wiki?curid=8869022", "title": "Emirates American Football League 2018-2019", "text": "La Emirates American Football League 2018-2019 \u00e8 stata la 7\u00aa edizione del campionato emiratino di football americano di primo livello, organizzato dalla EAFL.\nLa finale \u00e8 stata giocata il 22 marzo 2019.\nStagione regolare.\nClassifica.\nLa classifica della regular season \u00e8 la seguente:"}
{"id": "8869023", "revid": "702184", "url": "https://it.wikipedia.org/wiki?curid=8869023", "title": "Alessandro Strumia", "text": "Biografia.\nLaureatosi in fisica nel 1992 all'Universit\u00e0 di Pisa con 110 e lode, ha ottenuto il dottorato di ricerca nel medesimo ateneo sotto la supervisione di Riccardo Barbieri nel 1995. Ha successivamente svolto attivit\u00e0 di ricerca all'Universit\u00e0 autonoma di Madrid, all'Istituto nazionale di fisica nucleare (INFN) e al CERN; nel 2008 \u00e8 stato nominato professore associato all'Universit\u00e0 di Pisa e dal 2015 al 2019 \u00e8 stato docente ospite al CERN.\nSi occupa di fisica teorica, focalizzandosi in particolare nella fisica delle particelle. Nel giugno 2020 la rivista scientifica specializzata \"Physical Review D\" ha pubblicato uno studio a firma di Strumia e Daniele Teresi, in cui viene ipotizzata la naturalezza precaria, ipotesi che tenta di spiegare l'asimmetria fra materia e antimateria e che prova a rifondare la fisica moderna al di l\u00e0 del Modello standard.\nControversie.\nIl 28 settembre 2018, in occasione del primo convegno su teoria delle alte energie e genere al CERN a Ginevra, Strumia ha tenuto una presentazione dal titolo \"Dati bibliometrici sulle questioni di genere nella teoria fondamentale\". Secondo Strumia la fisica fu inventata da Galileo Galilei, Isaac Newton e altri uomini, in tempi in cui l'accesso delle donne all'istruzione era difficile; nessuno ha accesso privilegiato su invito, ma chiunque pu\u00f2 farsi avanti e venire apprezzato in base ai propri meriti, non in base al proprio genere: egli riporta l'esempio di Marie Curie, vincitrice di due premi Nobel.\nQuesta presa di posizione, che rientra nel pi\u00f9 ampio tema che contrappone la meritocrazia e le pari opportunit\u00e0 da una parte all'uguaglianza di genere e alla parit\u00e0 di trattamenti dall'altra, ha sollevato una polemica nella comunit\u00e0 scientifica e nell'opinione pubblica.\nIl 30 settembre il CERN ha sospeso Strumia da ogni attivit\u00e0 e ha fatto partire, insieme all'Universit\u00e0 di Pisa, delle indagini interne per accertare se lo scienziato avesse infranto il codice di condotta. Il 2 ottobre anche l'INFN ha deciso di sospendere Strumia in attesa del responso delle indagini interne.\nIl 7 marzo 2019 la BBC ha lanciato la notizia che il CERN, a seguito delle investigazioni interne, ha deciso di interrompere il rapporto di lavoro con Strumia, che conduceva ricerche in qualit\u00e0 di professore ospite.\nNel novembre successivo la rivista scientifica specializzata ad accesso aperto \"Quantitative Science Studies\" ha annunciato di voler pubblicare lo studio \"Questione di genere nella fisica fondamentale\" condotto da Strumia. In seguito alle polemiche, la rivista si \u00e8 resa disponibile ad accettare degli articoli di risposta allo studio."}
{"id": "8869025", "revid": "124730292", "url": "https://it.wikipedia.org/wiki?curid=8869025", "title": "Crimini da copertina", "text": "Crimini da copertina \u00e8 stato un programma televisivo italiano di genere documentario, che racconta i retroscena di alcuni noti casi di cronaca nera ancora irrisolti, condotto dalla giornalista Rosanna Cancellieri e in onda su TV8 il luned\u00ec dalle 17:30 a partire dall'11 gennaio 2021, fino al 15 marzo 2021, per un totale di 10 puntate.\nOgni puntata, dedicata ad un celebre caso di cronaca nera, presenta in studio ospiti e giornalisti. Il programma \u00e8 uno spin-off del rotocalco \"Vite da copertina\", programma in onda, sempre su TV8, il pomeriggio dal luned\u00ec al venerd\u00ec (nel periodo di messa in onda di tale spin-off, il programma \u00e8 in onda dal marted\u00ec al venerd\u00ec, in quanto il luned\u00ec, la puntata \u00e8 appunto dedicata ai casi di cronaca nera)."}
{"id": "8869028", "revid": "363629", "url": "https://it.wikipedia.org/wiki?curid=8869028", "title": "Medaglia della guerra russo-turca del 1877-1878", "text": "La medaglia della guerra russo-turca del 1877-1878 fu una medaglia militare conferita dal sultano Abdul Hamid II ai soldati dell'Impero ottomano che presero parte alla guerra russo-turca (1877-1878). "}
{"id": "8869030", "revid": "205250", "url": "https://it.wikipedia.org/wiki?curid=8869030", "title": "Antonio Zanussi", "text": " \nBiografia.\nNacque il 7 maggio 1890 a Brugnera, all'epoca in provincia di Udine, da Achille, fabbro ferraio e oste, e da Teresa Isola, un'artigiana di Francenigo, di cui era il primo di nove figli, e che gli imposero i nomi Antonio e Luigi. All'et\u00e0 di dodici anni rimase orfano della madre, e nel 1906, al seguito del padre che si era risposato ed ebbe altri quattro figli, si trasfer\u00ec a Pordenone, dove trov\u00f2 impiego come operaio presso una ditta artigiana che fabbricava e riparava stufe e cucine a legna. \nNel 1916, Zanussi lasci\u00f2 il proprio lavoro e decise di mettersi in proprio fondando, su un terreno in via Garibaldi, angolo via De Paoli, a Pordenone, un laboratorio artigianale di 30 m\u00b2 per la fabbricazione e riparazione di cucine, con il nome Officina Fumisteria Antonio Zanussi, che inizialmente impiegava solo 3 persone. In quello stesso anno aveva sposato Emilia Michelotto, di quattro anni pi\u00f9 giovane, da cui ebbe i figli Guido (1917-1999) e Lino (1920-1968), e di cui rimarr\u00e0 vedovo nel 1926. \nL'impresa di Zanussi crebbe rapidamente, e negli anni successivi alla Grande Guerra contava 19 operai e un'impiegata, con un'officina ampliata a 120 m\u00b2, e ci\u00f2 fu reso possibile grazie al successo della nuova cucina a legna con piastra in ghisa modello AZP, destinata anche all'esportazione. A partire dal 1933, le cucine economiche costruite dalla sua ditta furono commercializzate con il marchio Rex, nome scelto dallo stesso Zanussi in omaggio al transatlantico italiano comandato da Francesco Tarabotto, che a quell'anno conquist\u00f2 il Nastro Azzurro per aver fatto una lunga traversata da Genova a New York. Rex divenne il marchio con cui l'azienda friulana divenne nota sia in Italia che all'estero, e che gli permise di riscuotere importanti successi commerciali. \nRisposatosi nel 1932 con Irma Cenat, da cui nacque il figlio Antonino (1934-2004), Zanussi mor\u00ec improvvisamente a causa di un infarto il 21 novembre 1946 all'et\u00e0 di 56 anni. La guida della sua azienda, che seppe realizzare partendo dal nulla e priva di capitali, fu assunta dai figli maggiori Guido e Lino, che da tempo vi lavoravano come operai, e con i quali nel secondo dopoguerra diverr\u00e0 una delle maggiori aziende europee produttrici di elettrodomestici, nonch\u00e9 il primo gruppo del settore in Italia."}
{"id": "8869034", "revid": "287204", "url": "https://it.wikipedia.org/wiki?curid=8869034", "title": "International Mind Sports Association", "text": "La International Mind Sports Association (IMSA) \u00e8 un'associazione degli organi di governo mondiali per bridge a contratto, scacchi, dama (dama), go, xiangqi (scacchi cinesi) e mahjong; i suoi membri sono la World Bridge Federation (WBF), la Federazione Internazionale degli Scacchi (FIDE), la F\u00e9d\u00e9ration mondiale du jeu de dames (FMJD), la International Go Federation (IGF), la World Xiangqi Federation (WXF), la Mahjong International League (MIL) e la Federation of Card Games (FCG).\nIMSA \u00e8 membro di SportAccord (formalmente l'Associazione Generale delle Federazioni Sportive Internazionali) ed \u00e8 stata fondata il 19 aprile 2005 durante l'Assemblea Generale GAISF. Ha sede a Losanna, in Svizzera.\nWorld Mind Sports Games.\nL'IMSA persegue generalmente obiettivi e interessi comuni dei suoi sport costituenti. Per prima cosa organizza i World Mind Sport Games, la cui prima edizione si \u00e8 tenuta a Pechino, Cina, dal 3 al 18 ottobre 2008, circa due mesi dopo i Giochi olimpici di Pechino. I secondi Giochi nel 2012 sarebbero stati ufficialmente annunciati il 17 novembre durante il Mind Sports Festival 2011 a Londra, tranne per il fatto che non erano riusciti a garantire un luogo in quel momento. Tuttavia una sede \u00e8 stata trovata a Lille in Francia e il secondo World Mind Sports Games si \u00e8 tenuto dal 9 al 23 agosto 2012.\nA lungo termine, spera di stabilire i \"World Mind Sports Games\" in maniera analoga alle Olimpiadi, che si tengono nelle citt\u00e0 ospitanti olimpiche subito dopo i Giochi invernali o estivi, utilizzando le strutture dei Giochi olimpici e i volontari. La World Bridge Federation costituente ha incorporato diversi campionati mondiali quadriennali di bridge nei World Mind Sport Games perch\u00e9 considera il WMSG un \"trampolino di lancio sulla via dell'introduzione di un terzo tipo di Giochi Olimpici (dopo le Olimpiadi estive e invernali)\".\nSportAccord World Mind Games.\nIMSA ha inaugurato gli SportAccord World Mind Games nel dicembre 2011 a Pechino. Per tutti gli sport, l'incontro era su invito e gli eventi non erano campionati del mondo. Oltre alla soddisfazione dei giocatori e delle federazioni partecipanti, gli obiettivi principali erano il raggiungimento di \"una copertura televisiva mondiale e una grande partecipazione al torneo online legato all'evento\"."}
{"id": "8869036", "revid": "1480390", "url": "https://it.wikipedia.org/wiki?curid=8869036", "title": "Torre PwC (Auckland)", "text": "La Torre PwC \u00e8 un grattacielo di Auckland in Nuova Zelanda. \nStoria.\nI lavori di costruzione dell'edificio, iniziati nel 2017, sono stati portati a termine nel 2020.\nDescrizione.\nAlta 41 piani, raggiunge un'altezza di 180,10 metri, cosa che ne fa il grattacielo pi\u00f9 alto della citt\u00e0."}
{"id": "8869037", "revid": "767487", "url": "https://it.wikipedia.org/wiki?curid=8869037", "title": "Medaglia di Plevna", "text": "La medaglia di Plevna fu una medaglia militare conferita dal sultano Abdul Hamid II ai soldati dell'Impero ottomano che presero parte all'assedio di Plevna dal 7 luglio al 28 novembre 1877, nell'ambito della guerra russo-turca (1877-1878)."}
{"id": "8869045", "revid": "6923", "url": "https://it.wikipedia.org/wiki?curid=8869045", "title": "Chiesa di San Sebastiano (Panicale)", "text": "La chiesa di San Sebastiano \u00e8 un edificio religioso di Panicale, in provincia di Perugia, sito nelle vicinanze delle mura della citt\u00e0.\nLa chiesa fu eretta nel XV secolo dalla comunit\u00e0 di Castello di Panicale; verso la met\u00e0 del secolo fu utilizzata per ospitare le persone affette dalla peste che gi\u00e0 dilagava nel secolo XV. Ancor oggi sull'architrave del portale si legge la scritta \u201cECC[LESI]A S[ANC]TI SEBAST[IAN]I C[AST]RI PANICALIS.\nAll'interno in origine era preceduta da un portico del quale rimangono solo due arcate. \u00c8 una chiesa emblematica e di interesse artistico, in quanto all'interno \u00e8 sito il famoso affresco del Martirio di San Sebastiano dipinto da Perugino, il pi\u00f9 importante pittore umbro del Rinascimento.\nNei primi del XVII secolo fu poi ceduta ai gesuiti e infine acquistata dall'Ordine delle Vergini Marie per poter disporre di una struttura rivolta all'istruzione delle giovani fanciulle."}
{"id": "8869060", "revid": "119774655", "url": "https://it.wikipedia.org/wiki?curid=8869060", "title": "Mark Durkan", "text": "Durkan \u00e8 stato vice primo ministro dell'Irlanda del Nord dal 2001 al 2002 e leader del Partito Social Democratico e Laburista dal 2001 al 2010. Ha corso per il collegio elettorale di Dublino per il Fine Gael alle elezioni europee del 2019.\nBiografia.\nHa studiato al St Columb's College e poi alla Queen's University Belfast e al Magee College come parte dell'Universit\u00e0 dell'Ulster. Negli anni 1982-1984 \u00e8 stato vicepresidente dell'organizzazione studentesca irlandese Union of Students in Irlanda. Ha militato e guidato il Partito Social Democratico e Laburista. Dal 1984 al 1998 \u00e8 stato assistente del suo leader di lunga data John Hume. Nel 1998 \u00e8 stato eletto deputato all'Assemblea dell'Irlanda del Nord, nella quale \u00e8 rimasto fino al 2010.\nDal novembre 2001 all'ottobre 2002 \u00e8 stato Vice primo ministro nell'esecutivo dell'Irlanda del Nord. Sempre nel novembre 2001 \u00e8 diventato il nuovo leader dei socialdemocratici nordirlandesi. Ha guidato questo gruppo fino a febbraio 2010, quando Margaret Ritchie lo ha sostituito in questa funzione.\nNel 2005, Mark Durkan \u00e8 stato eletto alla Camera dei comuni nel collegio di Foyle. \u00c8 stato parlamentare britannico per tre mandati fino alla sua sconfitta elettorale nel 2017. Nel 2019, si \u00e8 unito al partito irlandese Fine Gael per candidarsi alle elezioni europee."}
{"id": "8869081", "revid": "1596584", "url": "https://it.wikipedia.org/wiki?curid=8869081", "title": "Auditorium del Conservatorio di Potenza", "text": ""}
{"id": "8869083", "revid": "709565", "url": "https://it.wikipedia.org/wiki?curid=8869083", "title": "Things We Like", "text": "Things We Like \u00e8 il secondo album solistico di Jack Bruce (a nome \"Jack Bruce with John McLaughlin, Dick Heckstall-Smith, Jon Hiseman\"), pubblicato dalla casa discografica Polydor Records nel 1970."}
{"id": "8869086", "revid": "1442080", "url": "https://it.wikipedia.org/wiki?curid=8869086", "title": "Austin Clarke (poeta)", "text": "Biografia.\nAustin Clarke fu tra i fondatori della Irish Academy of Letters nel 1932; raccolse l'eredit\u00e0 di William Butler Yeats impegnandosi per la rinascita del teatro di poesia in Irlanda.\nEsord\u00ec con un libro di poesie intitolato \"The vengeance of Fionn\" (1917), a cui seguirono: \"The fires of Baal\" (1921), un voluminoso poema narrativo incentrato sull'antica Palestina e sul popolo degli ebrei; \"The sword of the west\" (1921) e \"The cattledrive in Connaught\" (1925), due poemi ispirati da leggende gaeliche; \"Pilgrimage\" (1929) e \"Collected poems\" (1936); raccolta di poesie scritte in gaelico.\nScrissi anche romanzi, tra i quali si possono menzionare \"Bright temptation\" (1932); \"The singing-men at Cashel\" (1936); \"Beyond the Pale\" (1967), oltre che commedie in versi, quali \"The flame\" (1930); \"Black fast\" (1941); \"As the crow flies\" (1943); \"The third kiss\" (1967); \"The Impuritans\" (1972), nelle quali prese spunto dalla tradizione medievale e dalle leggende medievali irlandesi, collegandole alla situazione contemporanea del suo Paese, satireggiando il dogmatismo religioso e il bigottismo del suo tempo, visti come elementi oppressivi della libera creativit\u00e0 del poeta.\nNel 1938 form\u00f2 una compagnia teatrale che recit\u00f2 al Lyric Theatre, oltre ad opere di Yeats, Fitzmaurice e Donagh, i suoi drammi in versi, tra i quali \"The Kiss\" (1942); \"The Viscount of Blarney\" (1944); \"The Second Kiss\" (1946).\nDiede alle stampe inoltre un libro di ricordi, intitolato \"Twice round the black Church\" (1962) e alcuni saggi."}
{"id": "8869091", "revid": "2102027", "url": "https://it.wikipedia.org/wiki?curid=8869091", "title": "Teatro del Borgo", "text": "Il teatro del Borgo \u00e8 un teatro di Firenze. Ospita lavori di prosa, per lo pi\u00f9 di compagnie locali, ma anche rassegne sperimentali per giovani artisti del panorama italiano.\nStoria.\nIl teatro del Borgo viene inaugurato nel 1924, nell'allora Comune di Casellina e Torri, municipalit\u00e0 assorbit\u00e0 dal Comune di Firenze durante la riorganizzazione amministrativa della citt\u00e0, operata dal governo fascista. L'immobile, oggi nel Quartiere 4 di Firenze, completava, come ala a s\u00e9 stante, la sede della locale Societ\u00e0 di mutuo soccorso. Chiuso negli anni 60, il teatro fu trasformato in civile abitazione e successivamente in laboratorio di falegnameria. Tornato nelle disponibilit\u00e0 dell'Arci, nei primi anni 2000 inizia un'operazione di recupero dell'edificio, che prosegue con la costituzione dell'associazione \"Teatro del Borgo\", attuale gestore della struttura. Nel 2014 la ristrutturazione viene accelerata anche grazie all'apporto di contributi pubblici e privati e nello stesso anno la nuova sala viene inaugurata. Da allora ospita regolari stagioni di prosa e progetti di formazione per la cittadinanza e per le diverse fasce di et\u00e0."}
{"id": "8869092", "revid": "1543377", "url": "https://it.wikipedia.org/wiki?curid=8869092", "title": "Kachumbari", "text": "Il kachumbari \u00e8 un piatto tipico della cucina africana, in particolare nell'area dei Grandi Laghi; si tratta di un'insalata a base di pomodori tritati, cipolle e peperoncino. Alcune variazioni del \"kachumbari\" sono presenti in Kenya, Uganda, Tanzania, Repubblica Democratica del Congo, Ruanda, Burundi e Malawi (dove il \"kachumbari\" \u00e8 anche chiamato \"sumu\", \"shum\" o, pi\u00f9 semplicemente \"insalata di pomodori e cipolle\").\nIl termine \"kachumbari\" \u00e8 in lingua swahili e deriva da \"cachumber\", nome di un piatto molto simile e popolare in alcune aree dell'India.\nUsi.\nIl Kachumbari \u00e8 mangiato durante i pasti principali (pranzo o cena). In Kenya e in Tanzania \u00e8 usato come condimento ed \u00e8 servito insieme a riso pilaf, al \"mukimo\", a carne alla griglia o all\"ugali\". In Malawi \u00e8 invece generalmente consumato come piatto unico, mentre in Uganda \u00e8 di solito mangiato assieme al \"nyama choma\", ossia un piatto di carne grigliata.\nVariazioni.\nAl \"kachumbari\" possono essere aggiunti vari ingredienti, come succo di limone, succo di lime, prezzemolo, coriandolo, avocado o cocomero. Pu\u00f2 essere inoltre aggiunta una piccola quantit\u00e0 di bevanda alcolica al piatto, ad esempio il gin o la vodka.\nAlcune variazioni nella preparazione prevedono l'impiego di habanero o di un tocco di pepe di Cayenna."}
{"id": "8869109", "revid": "729019", "url": "https://it.wikipedia.org/wiki?curid=8869109", "title": "Route nationale 15bis", "text": "La route nationale 15bis (RN 15bis o N 15bis) \u00e8 stata una strada nazionale che partiva da Grandvilliers e terminava a Le Tr\u00e9port. Fu creata come strada radiale nel 1836 e completamente declassata nel 1972.\nPercorso.\nSi distaccava dall'antico percorso della N1, oggi D901, a Grandvilliers. Oggi viene denominata D315 fino a Le Coq-Gaulois (comune di Morvillers-Saint-Saturnin), da cui una variante pi\u00f9 recente prosegue verso nord col nome di D1015. La vecchia strada invece raggiungeva Aumale (in questo tratto nel 1972 \u00e8 stata sostituita dalla N29) per poi seguire la Bresle verso settentrione. La strada nazionale \u00e8 stata declassata a D316 fino a Senarpont, dove attualmente si ricongiunge alla D1015 per proseguire lungo la Bresle e raggiungere la Manica presso Mers-les-Bains e Le Tr\u00e9port."}
{"id": "8869118", "revid": "1310927", "url": "https://it.wikipedia.org/wiki?curid=8869118", "title": "Stergios D\u012bmopoulos", "text": "Carriera.\nIl 1\u00ba luglio 2017 viene acquistato a titolo definitivo dalla squadra greca del .\nStatistiche.\nPresenze e reti nei club.\n\"Statistiche aggiornate al 9 marzo 2021.\""}
{"id": "8869119", "revid": "1310927", "url": "https://it.wikipedia.org/wiki?curid=8869119", "title": "Stergios Dimopoulos", "text": ""}
{"id": "8869120", "revid": "1310927", "url": "https://it.wikipedia.org/wiki?curid=8869120", "title": "Antonis Dentakis", "text": ""}
{"id": "8869122", "revid": "1310927", "url": "https://it.wikipedia.org/wiki?curid=8869122", "title": "Antonis Ntentakis", "text": ""}
{"id": "8869126", "revid": "439868", "url": "https://it.wikipedia.org/wiki?curid=8869126", "title": "Apitz", "text": ""}
{"id": "8869128", "revid": "287204", "url": "https://it.wikipedia.org/wiki?curid=8869128", "title": "Dominic Bradley", "text": "In qualit\u00e0 di Membro dell'Assemblea dell'Irlanda del Nord, \u00e8 stato portavoce dell'SDLP per l'istruzione e per la lingua irlandese. \nBradley \u00e8 un madrelingua irlandese ed \u00e8 direttore del quotidiano \"L\u00e1 Nua\". Scrive in irlandese per diversi altri giornali. Nell'ottobre 2011, \u00e8 stato sanzionato dallo speaker per aver parlato troppo a lungo senza fare una domanda. \u00c8 un insegnante della contea di Armagh\nIstruzione.\nHa studiato alla Queen's University Belfast dove ha ottenuto una laurea con lode in lingua e letteratura inglese. Dopo la laurea \u00e8 rimasto a Belfast e ha conseguito un diploma post-laurea in educazione. Ha frequentato inoltre l'Universit\u00e0 dell'Ulster dove ha studiato e conseguito un master in lingua e letteratura irlandese."}
{"id": "8869132", "revid": "1666804", "url": "https://it.wikipedia.org/wiki?curid=8869132", "title": "Lex de viis muniendis", "text": ""}
{"id": "8869137", "revid": "36426", "url": "https://it.wikipedia.org/wiki?curid=8869137", "title": "Ospedale di Santa Maria degli Innocenti", "text": ""}
{"id": "8869138", "revid": "1652635", "url": "https://it.wikipedia.org/wiki?curid=8869138", "title": "F\u00e1bio Ver\u00edssimo", "text": "Carriera.\nArbitro di nazionalit\u00e0 portoghese, nel 2013, a 31 anni, arriva ad arbitrare in Segunda Liga, la seconda divisione portoghese, dove debutta il 26 agosto, alla quarta di campionato, in -, terminata con un pareggio per 0-0.\nNella stagione successiva, il 30 agosto 2014, arriva l'esordio in Primeira Liga, alla terza giornata, in occasione di -, vinta dalla squadra ospite per 3-0.\nNel 2015 diventa internazionale e il 9 luglio dello stesso anno viene designato per la prima volta per una gara delle coppe europee, la vittoria per 2-0 dei ciprioti dell' sulla , squadra georgiana, nel ritorno del 1\u00ba turno di qualificazione di Europa League.\nTra il 2018 ed il 2019 viene chiamato ad arbitrare alcune partite della Saudi Professional League, il massimo livello professionistico del campionato saudita di calcio, esordendo in in -, terminata con la vittoria ospite per 2-1.\nDopo 4 stagioni dal suo esordio europeo, nel 2019, precisamente il 30 luglio, debutta in Champions League, in occasione della vittoria casalinga per 2-1 del sul , nel ritorno del 2\u00ba turno preliminare.\nL'8 marzo 2020 arbitra il big match -, finito 1-1, valido per i play-off di A' Kat\u012bgoria, il massimo livello professionistico del campionato cipriota di calcio.\nL'anno successivo, approda in Grecia, venendo chiamato ad arbitrare in Souper Ligka Ellada l'incontro -, vinto per 2-1 dalla societ\u00e0 del Pireo..\nLa sua carriera internazionale inizia con l'arbitrare alcune sfide di nazionali giovanili fino a che il 13 novembre 2017, arbitra la sua prima gara tra due nazionali maggiori, un'amichevole tra e all'Est\u00e1dio do Restelo di Lisbona, terminata 1-0."}
{"id": "8869152", "revid": "588403", "url": "https://it.wikipedia.org/wiki?curid=8869152", "title": "Fabio Verissimo", "text": ""}
{"id": "8869157", "revid": "1363832", "url": "https://it.wikipedia.org/wiki?curid=8869157", "title": "Cucina togolese", "text": "La cucina del Togo include piatti tipici dell'Africa occidentale, tra cui mais (il cibo in assoluto pi\u00f9 consumato nel Paese), riso, miglio, manioca, igname, pl\u00e1tano e fagioli. Importante \u00e8 anche il pesce, principale apporto proteico nella cucina nazionale. I togolesi generalmente mangiano in casa, ma nel Paese \u00e8 piuttosto diffuso anche il cibo di strada.\nCibi e piatti tipici.\nLa cucina togolese \u00e8 fortemente influenza da quella del resto dell'Africa, da quella francese e da quella tedesca; essa annovera molte salse e svariati tipi di p\u00e2t\u00e9 (che pu\u00f2 essere a base di pomodori, spinaci, melanzane o pesce). Questi alimenti fungono da accompagnamento per i piatti principali, in genere costituiti da carne o da verdure. Il cibo di strada consiste inoltre in arachidi \"Bambara\", in spiedini, in omelette, in pannocchie e in gamberi cotti.\nAltri cibi molto diffusi in Togo sono:\nBevande.\nIn Togo sono molto consumate bevande alcoliche come vino rosso, vino bianco e birra americana."}
{"id": "8869165", "revid": "1666804", "url": "https://it.wikipedia.org/wiki?curid=8869165", "title": "Lex regia de imperio", "text": ""}
{"id": "8869168", "revid": "439868", "url": "https://it.wikipedia.org/wiki?curid=8869168", "title": "Arana (disambigua)", "text": ""}
{"id": "8869176", "revid": "120762043", "url": "https://it.wikipedia.org/wiki?curid=8869176", "title": "Frank Thorne", "text": "Carriera.\nThorne ha iniziato la sua carriera nel fumetto nel 1948, disegnando fumetti romantici per Standard Comics. Dopo la laurea, ha disegnato la striscia a fuemtti \"Perry Mason\" per King Features, cui hanno fatto seguito fumetti per Dell Comics. Ha scritto molte storie per le testate \"Flash Gordon\", \"Jungle Jim\", \"Calabrone Verde\", \"Tom Corbett Space Cadet\", \"Tomahawk\", \"Mighty Samson\", \"Enemy Ace\". Thorne ha disegnato il fumetto \"Dr. Guy Bennett\" / \"Dr. Duncan\" dal 1957 al 1963 per LaFave Newspaper Features.\nLa grande notoriet\u00e0 giunse nel 1976 quando subentr\u00f2 a Dick Giordano come disegnatore sulla testata \"Marvel Feature\" n.2 (gennaio 1976), per poi proseguire disegnando la maggior parte degli albi del fumetto \"Red Sonja\" tra il 1977 e il 1979.\nThorne successivamente ha creato diversi fumetti e personaggi di genere fantasy erotico. I suoi lavori includono la creazione, la scrittura e il disegno dei lungometraggi \"Moonshine McJugs\" per \"Playboy\", \"Lann\" per le pagine di \"Heavy Metal,\" \"Danger Rangerette\" per la rivista \"National Lampoon\" e la miniserie \"Ribit\" per Comico, cos\u00ec come le graphic novel Fantagraphics Books \"Ghita di Alizarr\", \"The Iron Devil\", \"The Devil's Angel\" e \"The Illustrated History of Union County\" .\nControversie.\nDurante il processo per oscenit\u00e0 contro Planet Comics e Science Fiction Store a Oklahoma City nel 1995, vennero confiscati diversi lavori di Thorne per la presunta presenza di pornografia infantile.\nRiconoscimenti.\nDurante la sua carriera, ricevette numerosi premi tra cui un premio della National Cartoonists Society nel 1963, il San Diego Inkpot Award nel 1978, il premio editoriale di Playboy per il miglior fumetto per \"Moonshine McJugs\", il Warren Magazine's Best Comic per \"Ghita di Alizarr\"."}
{"id": "8869196", "revid": "2196578", "url": "https://it.wikipedia.org/wiki?curid=8869196", "title": "Collina della Gloria", "text": "Il complesso commemorativo \"Krugan Slavy\" (\"Collina della Gloria\") \u00e8 un monumento della seconda guerra mondiale situato in Bielorussia nel distretto di Smaljavi\u010dy, al 21\u00ba km dell'autostrada M2 Minsk - Aeroporto di Minsk.\nStoria della battaglia.\nFu in questi luoghi che nel luglio 1944, durante l'Operazione Bagration, fu circondato un gruppo di 150 000 soldati nazisti. Questo evento \u00e8 stato chiamato \"la sacca di Minsk\". La sconfitta di questo gruppo si \u00e8 conclusa l'11 luglio ed \u00e8 diventata un altro passo decisivo verso la liberazione della Bielorussia.\nLa stessa operazione offensiva \"Bagration\", condotta dalle forze del 1\u00b0, 2\u00b0, 3\u00b0 fronte bielorusso e 1\u00b0 baltico con la partecipazione di formazioni partigiane, inizi\u00f2 il 23 giugno 1944 e termin\u00f2 il 29 agosto con la liberazione della SSR bielorussa, parte della SSR lituana e della Polonia.\nCostruzione del monumento.\nLa decisione di erigere il monumento commemorativo \"Krugan Slavy\" fu presa nel 1966.\nCome parte della risoluzione dell'Ufficio di presidenza del Comitato centrale del Partito comunista di Bielorussia il 18 agosto 1966, \u00e8 stato deciso di approvare la proposta del Comitato regionale di Minsk del Partito comunista di Bielorussia sulla costruzione di una monumentale composizione scultorea nella regione di Minsk. Secondo l'idea, avrebbe dovuto segnare la fine vittoriosa dell'operazione offensiva bielorussa \"Bagration\" nel 1944, che port\u00f2 alla distruzione dell'esercito nazista del gruppo \"Centro\". Questo documento \u00e8 stato firmato dal primo segretario del Comitato centrale del Partito comunista bielorusso Peter Masherov. E gi\u00e0 nel settembre 1966, una targa commemorativa venne posta sul sito del futuro Krugan Slavy e si tenne una manifestazione. Vi hanno partecipato non solo gli abitati di Minsk, ma anche rappresentanti di altre citt\u00e0 \"eroiche\". I partecipanti al raduno hanno invitato le generazioni future ad onorare la memoria della guerra passata e a essere patrioti. Il testo dell'ordine \u00e8 stato murato in una capsula speciale alla base del tumulo.\nLa costruzione del Krugan Slavy, iniziata nel novembre 1967, divenne un affare nazionale. Migliaia di persone hanno ritenuto loro dovere contribuire a questo e hanno portato qui manciate di terra.\nDescrizione del memoriale.\nL'altezza totale del memoriale \u00e8 di 70,6 metri. Una collina di terra alta 35 metri \u00e8 coronata da una composizione scultorea di quattro baionette rivestite di titanio, ciascuna alta 35,6 metri. Le baionette simboleggiano il 1\u00b0, 2\u00b0, 3\u00b0 fronte bielorusso e 1\u00b0 baltico che hanno liberato la Bielorussia. La loro base \u00e8 circondata da un anello con immagini in bassorilievo di soldati e partigiani sovietici. All'interno dell'anello, realizzato con la tecnica del mosaico, il testo \u00e8 cancellato: \"Gloria all'esercito sovietico, esercito liberatore!\" Inoltre, la base dell'obelisco \u00e8 decorata con immagini degli Ordini della Guerra e della Gloria Patriottica. Ai piedi del tumulo, che lo circonda, due scale di cemento conducono al monumento, ciascuna delle quali ha 241 gradini. L'apertura del Krugan Slavy \u00e8 avvenuta nel 1969.\nA volte il complesso \u00e8 confuso con il monumento ai difensori di Mosca, nei pressi di Zelenograd. Il monumento ai difensori di Mosca ha 3 \"baionette\", mentre la Collina della Gloria ha 4 \"baionette\" circondate da un bassorilievo in bronzo.\nLa Collina della Gloria di Minsk ha generato un'ondata di imitazioni tra gli architetti che hanno creato memoriali di guerra in tutta l'URSS.\nRistrutturazione del complesso.\nLa decisione di effettuare una ristrutturazione su larga scala del Krugan Slavy \u00e8 stata presa nel maggio 2003 in una riunione del Comitato Organizzatore Repubblicano per la preparazione della celebrazione del 60\u00ba anniversario della liberazione della Bielorussia dagli invasori nazisti. La principale organizzazione, che ha controllato sullo stato di avanzamento dei lavori di restauro, \u00e8 stata la Federazione dei sindacati. La ristrutturazione del monumento per una data memorabile \u00e8 diventata un affare nazionale.\nNella prima fase della ristrutturazione, il territorio adiacente \u00e8 stato abbellito, gli edifici amministrativi, le reti di ingegneria sono state riparate e \u00e8 stato installato un nuovo sistema di irrigazione. Nella seconda fase \u00e8 stato ripristinato l'anello decorativo superiore, sono stati riparati i gradini e organizzato un museo delle attrezzature militari. Nella primavera del 2004, sul territorio del complesso \u00e8 stato allestito un parco intitolato al 60\u00ba anniversario della vittoria nel Fronte orientale.\nLa ristrutturazione \u00e8 del complesso \u00e8 stata ultimata il 1\u00ba luglio 2004. Alla cerimonia hanno partecipato i presidenti di Bielorussia, Russia e Ucraina.\nMoneta celebrativa.\nIl 1\u00ba agosto 2016, la Banca centrale della Federazione Russa ha emesso una moneta da cinque rubli della serie \"Citt\u00e0, le capitali degli stati liberati dalle truppe sovietiche dagli invasori nazisti\", dedicata a Minsk, sul rovescio della quale si trova una raffigurazione del \"Krugan Slavy\". Sono state coniate due milioni di queste monete."}
{"id": "8869242", "revid": "2180130", "url": "https://it.wikipedia.org/wiki?curid=8869242", "title": "Riccardo Terzi", "text": "Biografia.\nRiccardo Terzi nasce a Milano l\u20198 novembre 1941. La madre, Maria Quadri, offre ai due figli e alla figlia un\u2019educazione cattolica tradizionale. Il padre Benvenuto, chitarrista e compositore molto affermato, trasmette a Riccardo una passione musicale intensa e ininterrotta che si rivolger\u00e0 soprattutto al jazz.\nCon la fine della guerra la famiglia si trasferisce a Bergamo. Terminato il liceo, Terzi si iscrive alla facolt\u00e0 di filosofia presso l\u2019Universit\u00e0 degli Studi di Milano che ancora reca l\u2019impronta di un pensatore illustre, antifascista e comunista, Antonio Banfi e dove insegnano, tra altri nomi importanti, Mario dal Pra e Enzo Paci. Non terminer\u00e0 gli studi con la laurea ma li proseguir\u00e0 per tutta la vita, mentre in quegli stessi anni si iscriver\u00e0 alla Federazione Giovanile Comunista Italiana (FGCI), della quale diventer\u00e0 presto dirigente, prima a Bergamo poi a Milano e infine a livello nazionale (dopo l\u2019iscrizione al Partito Comunista Italiano) come responsabile degli studenti medi.\nGramscianamente, la filosofia \u00e8 per lui fondamento della scelta e della prassi politica. Ed \u00e8 anche il terreno sul quale ritiene diventi particolarmente interessante quel dialogo tra comunisti e cattolici che la federazione bergamasca del PCI praticher\u00e0 con molto impegno: Palmiro Togliatti nel 1963 non per caso sceglier\u00e0 Bergamo (dalla cui campagna proviene il Papa del Concilio Vaticano, Giovanni XXIII) per il suo discorso innovativo circa i rapporti con i cattolici e attorno alle questioni della coscienza individuale, dell\u2019etica e della libert\u00e0 della ricerca intellettuale ed artistica. Terzi era presente a quell\u2019evento. La FGCI in quegli anni cessa di essere un semplice vivaio per il Partito Comunista Italiano e partecipa a una stagione significativa sul piano nazionale e internazionale. Sono gli anni della decolonizzazione: le lotte di liberazione in Asia e in Africa, la guerra vittoriosa contro l\u2019occupazione francese dell\u2019Algeria e contro quella belga in Congo animano una nuova stagione internazionalista. Sono gli anni che vedono nascere il movimento per la pace e contro la minaccia nucleare (Terzi parteciper\u00e0, con la FGCI, alla prima Marcia per la Pace Perugia Assisi promossa da Aldo Capitini).\nCarriera.\nTrasferimento a Milano.\nAvviene nel 1968 il trasferimento a Sesto San Giovanni dove risieder\u00e0 a lungo con la prima moglie, (avranno due figli e una figlia) investito del primo incarico nel PCI in qualit\u00e0 di segretario cittadino. Qui incontra sia la vecchia classe operaia, per lo pi\u00f9 nordica e bergamasca, carica di esperienze, dalla lotta antifascista alla sconfitta degli anni Cinquanta, sia quella nuova e giovane, proveniente dal Sud, protagonista di una riscossa, di nuove forme di lotta, nuove rivendicazioni e nuove esperienze democratiche: stanno infatti tramontando le Commissioni Interne, nascono i Consigli di fabbrica. Il tema delle forme di partecipazione democratica di massa dentro e fuori dalla fabbrica rimarr\u00e0 centrale nel suo pensiero per tutti gli anni a venire. Il suo interesse politico \u00e8 rivolto anche all\u2019esperienza di governo della citt\u00e0 che gareggia col modello emiliano in efficienza, correttezza e iniziativa nel campo dei servizi sociali \u201cdalla culla alla tomba\u201d. Esperienza sostenuta dalla stretta collaborazione tra PCI e PSI ma anche dal dialogo con i circoli cattolici pi\u00f9 aperti, il cui esponente di spicco \u00e8 Giovanni Bianchi.\nSegretario del PCI Milanese 1975-1981.\nTra la fine degli anni Sessanta e gli inizi degli anni Settanta Terzi \u00e8 a Milano, segretario cittadino prima, segretario della federazione poi \u2013 dal 1975 al 1981 \u2013 e infine membro del Comitato centrale. A pi\u00f9 riprese \u00e8 eletto nel consiglio comunale e avr\u00e0 un ruolo molto importante nello spostamento del governo cittadino dal centro-sinistra alla sinistra, avvenuto nel 1975.\nAlla fine del decennio una crisi economica pesante sta trasformando il tessuto economico e sociale del Paese con la chiusura o il ridimensionamento di molte fabbriche, l\u2019accelerata terziarizzazione di Milano e provincia, lo scomporsi del movimento di massa nato nel \u201868. Intanto vacillano soprattutto in Medio Oriente gli equilibri internazionali e in Cile un golpe militare abbatte le speranze suscitate dal governo democratico e riformista di Salvador Allende. La tragica fine dell\u2019esperienza cilena ispirer\u00e0 la proposta, da parte del segretario Enrico Berlinguer, del compromesso storico.\nDifficile la posizione di Terzi, convinto della ormai pressante necessit\u00e0 di una trasformazione sociale, politica e ideale e della possibilit\u00e0 di creare condizioni ad essa pi\u00f9 favorevoli lavorando con le forze di \u201csinistra, laiche e democratiche\u201d (dunque anche col PSI, nel tentativo di sottrarlo al dominio craxiano). Di difficile interpretazione sono le divisioni e gli scontri all\u2019interno del suo stesso partito. E pi\u00f9 difficile diventer\u00e0 il suo compito nel momento in cui, nel dibattito del Comitato centrale (luglio 1979), prender\u00e0 pubblicamente posizione contro il compromesso storico.\nL\u2019intuizione dell\u2019aprirsi di una fase politica confusa e complessa lo porta, a partire da questi anni, a infittire gli interventi di dibattito, le iniziative di studio e di ricerca, il confronto teorico il pi\u00f9 ampio possibile. Pubblica scritti su giornali e riviste che coprono un arco ampio della sinistra italiana, da Rinascita a Inchiesta, da Il calendario del popolo a Il Ponte, da Il Manifesto a L\u2019Unit\u00e0 a Gli Argomenti Umani, per citare solo alcune testate.\nDal PCI alla CGIL.\nNel 1981 lascia la federazione milanese. Diventa responsabile del Dipartimento economico del PCI, seguendo in particolare un settore, quello dei quadri e dei tecnici aziendali, cruciale dopo la \u201cMarcia dei colletti bianchi\u201d e dopo la sconfitta della lotta operaia alla FIAT. E nel 1983 entra nella CGIL di Luciano Lama. Da quel momento diventer\u00e0 un importante collaboratore dei segretari nazionali che si succederanno: Pizzinato, Trentin, Cofferati.\nFedele a un\u2019idea di sindacato fortemente legato al proprio compito di rappresentanza e insieme capace di visione sociale e dunque politica autonoma, svilupper\u00e0 negli anni molte e diverse iniziative, proseguendo nell\u2019impegno relativo alle questioni istituzionali e in particolare lavorando attorno alle proposte di riforma della pubblica amministrazione. Nel 1984 \u00e8 vicepresidente dell\u2019IRES (l\u2019Istituto di Ricerche Economiche e Sociali della CGIL), nel 1987 fonda e presiede l\u2019associazione Ambiente e Lavoro, segno tangibile dell\u2019apertura del sindacato alle questioni dell\u2019ecologia.\nA partire da questi anni vivr\u00e0 con una nuova compagna di vita.\nDal 1990 al 1994 sar\u00e0 segretario generale della CGIL Lombardia. Sono anni di intenso impegno in pi\u00f9 direzioni: entra nell\u2019esecutivo del Centro Riforma dello Stato e in quello della Confederazione Europea dei Sindacati, rappresenta la CGIL nell\u2019assemblea del Consiglio Nazionale dell\u2019Economia e del lavoro (CNEL). E intanto fonda con un affiatato gruppo di appassionati l\u2019associazione Secondo Maggio, tuttora attiva, che far\u00e0 della Camera del Lavoro milanese un importante centro di diffusione della musica del Novecento, jazzistica e classica. Ma non cessa di intervenire con scritti e interventi molto fitti, sulle questioni politiche che si sono aperte e che hanno investito il PCI.\nPDS e crisi politica italiana.\nLa svolta impressa da Gorbacev alla politica sovietica e poi i fatti di Piazza Tien An men, a Pechino, e infine la caduta del muro di Berlino premono sul Partito comunista insieme alla sollecitazione, da parte degli altri partiti italiani, a cambiar nome. Il segretario \u00e8 ora Achille Occhetto e Terzi (che riferir\u00e0 pi\u00f9 tardi sulla sua resistenza allo stesso cambiamento di nome, leggendolo come una separazione del partito da tutta la propria storia) insieme ad altri importanti dirigenti sindacali comunisti prova a discutere con lui di un altro modo, pi\u00f9 partecipato, di condurre la questione e di un altro nome possibile: Partito del Lavoro. Ma il segretario decider\u00e0 altrimenti e all\u2019improvviso e da solo, annunciando in un\u2019assemblea nel quartiere della Bolognina la nascita del Partito Democratico della Sinistra (PDS).\nNel 1993 Bruno Trentin lo vorrebbe a Roma per un incarico nazionale: Terzi per\u00f2 declina l\u2019offerta per ragioni personali e politiche, come dir\u00e0. Una tragedia familiare lo ha colpito, \u00e8 morta in un incidente stradale la giovane figlia. Rimanere in Lombardia significa essere pi\u00f9 vicino ai due figli.\nLo impegna molto negli anni che seguono l\u2019analisi della crisi politica italiana, della sua democrazia, delle forme istituzionali e dei partiti. Dopo aver lavorato nel CNEL, il cui presidente \u00e8 Giuseppe De Rita, presiede il Centro per la riforma dello Stato della Lombardia ed \u00e8 vicepresidente del CRS nazionale. La sua riflessione, testimoniata da molti scritti, segue punto per punto i fenomeni che segnalano una trasformazione profonda, dalla globalizzazione al neoliberismo, dai localismi all\u2019individualismo, dalle nuove forme di soggettivit\u00e0 politica dei giovani, all\u2019antipolitica. E cerca di immettere nel sindacato l'urgenza che avverte di un ripensamento che va alle radici delle categorie interpretative necessarie alla politica per connetterla col reale, con la materia delle relazioni sociali e con i movimenti di massa.\nGli anni dello SPI.\nNel 2003 viene eletto segretario generale del sindacato pensionati (SPI CGIL) della Lombardia e nel 2006 entra nella segreteria nazionale dello stesso SPI con delega all\u2019ufficio studi e ricerca. Da questa collocazione avvia una nuova intensa stagione culturale che fa della vecchiaia una chiave di lettura dell\u2019intera societ\u00e0 contemporanea a partire dalla soggettivit\u00e0 che le \u00e8 propria, carica com\u2019\u00e8 di tutti i problemi e frustrazioni e paure e risentimenti del presente ma anche portatrice di memoria e storia, se organizzata per farlo: per fare, ancora, socialit\u00e0 e cultura, per risignificare il territorio, per rappresentarlo \u2013 fino ad essere il luogo dove \u00e8 giusto suscitare dibattito sulla questione giovanile. \"De senectute\", intitoler\u00e0 il convegno che si tiene presso il Circolo della Stampa, a Milano, nel 2004, riproponendo la radice umanistica e filosofica dell\u2019impegno sindacale e dunque politico.\nI convegni dello SPI si susseguono, esemplare resta il ciclo di incontri dal titolo \u201cLa ricerca filosofica di fronte ai nodi del presente\u201d organizzato a Milano nel 2006 in collaborazione con la Casa della Cultura e la Societ\u00e0 Umanitaria e che si apre con un intervento del filosofo e sinologo Fran\u00e7ois Jullien sul confronto tra la prospettiva filosofica occidentale di matrice greca e quella orientale di matrice cinese: segno tra l\u2019altro di un\u2019attenzione alle questioni della migrazione come questioni non semplicemente economiche ma anche o soprattutto culturali e transculturali, oltre che del suo interesse niente affatto laterale per il taoismo in opposizione alla moda del \u201cfare\u201d o del \u201cdecidere\u201d in auge nei media e nella politica.\nIl rapporto con l\u2019attualit\u00e0 \u00e8 costante e di largo respiro, la lunga e densa storia politico-culturale di Terzi trova un ulteriore sbocco nel 2010 nel progetto e nell\u2019avvio della Consulta programmatica: uno strumento innovativo inteso a coinvolgere nella discussione di tutte le questioni cruciali dell\u2019azione sindacale intellettuali, universit\u00e0 e centri di ricerca.\nNel 2011, nel pieno dello scontro nella FIAT tra operai e direzione, con Marchionne esplicitamente impegnato a espellere la FIOM dalla fabbrica, verr\u00e0 organizzata una giornata di studio con il premio nobel Amartya Sen a proposito della irrinunciabile libert\u00e0 di associazione in difesa dei diritti e della democrazia.\nAbbandono del PD e ultimi anni.\nIl 2013 \u00e8 l\u2019anno nel quale Terzi lascia il Partito Democratico e lo fa pubblicamente, con un articolo sull\u2019Unit\u00e0 nel quale spiega come il partito abbia abbandonato \u201cogni progetto in nome della governabilit\u00e0\u201d. Il progetto \u00e8 per Terzi il punto d\u2019incontro tra la visione d\u2019insieme e la concretezza dei processi sociali, dunque \u00e8 l\u2019asse portante di un pensare e un agire realmente democratici. A questa prospettiva e a questo stile mai abbandonato si atterr\u00e0 nel suo lavoro sindacale, nello SPI come nella Camera del lavoro milanese o nella sua collaborazione con la Fondazione intitolata al suo amico Sabattini negli anni che seguono.\nIl 30 aprile 2014 si tiene il Congresso dello SPI. Riccardo Terzi saluta il suo sindacato con un intervento, intitolato \"La forza del nostro viaggio\", nel quale condensa i temi fondamentali del suo pensiero politico alla luce del presente immediato. Il Congresso, in piedi, risponde con un lunghissimo commosso applauso.\nAl suo ritorno a Milano collabora con la Camera del Lavoro e in particolare con l\u2019Ufficio studi e l\u2019Ufficio formazione, con il quale avvia un seminario per giovani quadri e delegati dal titolo Studiare il lavoro.\nMuore a Milano per una grave malattia il 12 settembre 2015.\nPensiero.\n\"Ci\u00f2 che \u00e8 avvenuto, in questi anni, non \u00e8 la fine delle ideologie, ma un salto di egemonia, che \u00e8 il risultato di un'offensiva culturale vincente delle correnti individualistiche e liberiste. In questo quadro, mi sembra del tutto fuori dalla realt\u00e0 chi si immagina un mondo post-ideologico, dove c'\u00e8 solo il calcolo razionale delle convenienze, e non c'\u00e8 pi\u00f9 nessuna battaglia da combattere sul terreno delle idee. \u00c8 una prospettiva del tutto repellente, perch\u00e8 vorrebbe dire che l'umanit\u00e0 non \u00e8 piu capace n\u00e9 di pensiero n\u00e9 di passioni. Ma penso che questi teorici del post-ideologico siano del tutto fuori strada, e attribuiscano all'intera societ\u00e0 la loro personale aridit\u00e0, il loro vuoto mentale.\"\n\"Pensiero e azione vanno ormai su due piani del tutto separati. Chi pensa non agisce, e chi agisce non pensa.In questa separazione sta forse il segno pi\u00f9 evidente del nostro smarrimento e del nostro declino. E la politica diviene un affare di piccole oligarchie rampanti, mentre le grandi domande della nostra vita e del nostro futuro restano senza risposta. Per questo, il primo passo da fare \u00e8 quello di restituire alla politica la sua dimensione ideale e culturale, in un rapporto diretto con il vissuto concreto delle persone e con le loro domande di senso e di identit\u00e0.\""}
{"id": "8869247", "revid": "287204", "url": "https://it.wikipedia.org/wiki?curid=8869247", "title": "Tour of the Alps 2021", "text": "Il Tour of the Alps 2021, quarantaquattresima edizione della corsa, valida come evento dell'UCI ProSeries 2021 categoria 2.Pro e come quinta prova della Ciclismo Cup 2021, si svolse in cinque tappe dal 19 al 23 aprile 2021 su un percorso di 713,6 km, con partenza da Bressanone e arrivo a Riva del Garda, in Italia. La vittoria fu appannaggio del britannico Simon Yates, che complet\u00f2 il percorso in 18h36'06\", precedendo lo spagnolo Pello Bilbao ed il russo Aleksandr Vlasov.\nSul traguardo di Riva del Garda 119 ciclisti, su 145 partiti da Bressanone, portarono a termine la competizione."}
{"id": "8869252", "revid": "122246", "url": "https://it.wikipedia.org/wiki?curid=8869252", "title": "Coppa CEV (pallavolo femminile)", "text": ""}
{"id": "8869254", "revid": "122246", "url": "https://it.wikipedia.org/wiki?curid=8869254", "title": "Coppa CEV (pallavolo maschile)", "text": ""}
{"id": "8869270", "revid": "709565", "url": "https://it.wikipedia.org/wiki?curid=8869270", "title": "Glismut", "text": "Biografia.\nNon ci sono fonti sulle origini di Glismut e questo argomento \u00e8 disputato dai ricercatori. L'affermazione che Glismut fosse una figlia illegittima dell'Imperatore Arnolfo (e di conseguenza Corrado I discendeva dagli ultimi Carolingi) fu confutata da Johann Martin Kremer gi\u00e0 nel 1779, ma \u00e8 tutt'oggi in voga. Secondo una voce del necrologio dell'abbazia di Remiremont, il nome della madre di Glismut era \"Amulred\": questa potrebbe essere una figlia del \"dux\" Ecberto di Sassonia. La discendenza di Glismut in via materna dagli Ecbertini potrebbe essere provata da Donald C. Jackman (2006).\nNel 1872 Friedrich Stein dimostr\u00f2 che Oda, la moglie dell'imperatore Arnolfo, non era una sorella di Corrado il Vecchio, e suppose che il padre di questa fosse il marchese di Neustria Berengario o l'arcivescovo di Treviri Bertoldo, due fratelli e zii di Corrado della stirpe dei Corradinidi. Questa ipotesi \u00e8 ancora ampiamente accettata oggi. Sullo sfondo delle ipotesi in direzione dei Corradinidi sono le denominazioni \"propinquus Ludovici\" e \"nepos amabilis\", che vengono dati ai figli di Corrado il Vecchio in relazione al re Ludovico il Fanciullo.\nJackman vede queste denominazioni, soprattutto con l'aggiunta \"amabilis\", come un'indicazione di un rapporto molto pi\u00f9 stretto di quanto indicato da Stein e Hlawitschka, ma non sul lato paterno, ma materno: egli giunge alla conclusione che la regina Oda, madre del re Ludovico il Fanciullo, e Glismut, madre del re Corrado, erano sorelle. Da ci\u00f2 conclude che n\u00e9 Berengario n\u00e9 Bertoldo erano il padre di Oda e che questa non doveva appartenere alla stirpe dei Corradinidi. Una conseguenza della sua ipotesi \u00e8 che il re Corrado I, come suo cugino di primo grado, fosse il parente di sangue pi\u00f9 vicino a Ludovico, il che, secondo Jackman, gioc\u00f2 un ruolo decisivo nell'elezione di Corrado nel 911.\nFamiglia e figli.\nSi conoscono quattro figli di Corrado e Glismut:"}
{"id": "8869272", "revid": "281901", "url": "https://it.wikipedia.org/wiki?curid=8869272", "title": "Ostenocaris cypriformis", "text": ""}
{"id": "8869273", "revid": "287204", "url": "https://it.wikipedia.org/wiki?curid=8869273", "title": "Campionati europei di slittino 2008", "text": "I Campionati europei di slittino 2008 sono stati la 41\u00aa edizione della competizione.Si sono svolti a Cesana Pariol, in Italia."}
{"id": "8869286", "revid": "124133754", "url": "https://it.wikipedia.org/wiki?curid=8869286", "title": "Episodi di The Great (prima stagione)", "text": "La prima stagione della serie televisiva \"The Great\", composta da 10 episodi, \u00e8 stata distribuita sulla piattaforma online Hulu il 15 maggio 2020. In Italia la serie \u00e8 stata distribuita su Starz Play il 18 giugno 2020 senza doppiaggio ma con i sottotitoli. Durante i titoli di coda di ciascun episodio viene trasmessa la cover di una nota canzone.\n\"La Grande\".\nTrama.\nNel XVIII secolo, una giovane e ingenua Caterina sposa Pietro III di Russia. Le sue ambizioni e il suo ottimismo vanno in frantumi quando scopre la natura poco seria, crudele e dispettosa di Peter e che l'ha sposata solo per un erede. Caterina trova un'amica inaspettata nella sua cameriera, Marial. Quando scopre che le donne non vengono istruite in Russia, riesce a ottenere fondi con il permesso di Peter per fondare una scuola. Ma Peter brucia la scuola non appena scopre che era destinata alle ragazze. Peter, ad un ballo, regala a Caterina un orso, a cui poi spara, motivo per il quale lei lo schiaffeggia davanti a tutti. Peter la prende a pugni in isolamento e la avverte di stare attenta alle sue azioni. Caterina, che ora non \u00e8 altro che una prigioniera, decide di sfuggire al castello con l'aiuto di Marial, ma fallisce quando Peter la scopre. Sconfortata, Caterina sta per tagliarsi le vene quando Marial la informa di una regola in Russia; se non c'\u00e8 un erede di un imperatore, il trono sar\u00e0 infine dato all'imperatrice. Felicissima, Caterina getta via il coltello.\n\"Una barba finta\".\nTrama.\nMentre Caterina e Marial lottano per escogitare l'omicidio di Peter e Marial suggerisce di usare Orlo (un membro della cerchia ristretta di Peter) come esca, seducendolo. Le cose non vanno come previsto in quanto Caterina non riesce a sedurre Orlo e gli rivela direttamente il suo piano. Quando Peter si scusa con Caterina per il suo comportamento precedente, lei rifiuta le sue scuse. Nel frattempo, Orlo si sforza di mantenere il libero arbitrio dei civili poich\u00e9 il conte Rostov \u00e8 riluttantre a farsi rasare la barba in conformit\u00e0 con un editto. Caterina \u00e8 disprezzata dalle dame di corte, cosa che, insieme alla sua mancanza di sottomissione, fa infuriare Peter che vuole ucciderla in un incidente in carrozza. Archie la avverte e lei finge di essere affettuosa e sottomessa a Peter, facendogli cambiare idea. Viene anche a conoscenza della madre di Peter che \u00e8 stata dura con lui. Caterina tenta di convincere Orlo a collaborare con lei per il bene del paese, ma lui rifiuta, assicurando, per\u00f2, la sua fiducia nei confronti di Caterina. Quando il depravato Peter costringe Orlo a radere la barba di Rostov, Orlo accetta di unire le forze con Caterina.\n\"E voi, Signore, non siete Pietro il Grande\".\nTrama.\nCatherine e Orlo preparano i manifesti per la loro nuova era quando Peter porta un \"amante\" per Caterina, Leo Voronsky, ma lei \u00e8 riluttante all'idea di avere un amante. Orlo sospetta che Leo sia una spia per Peter, cosa a cui Caterina rifiuta di credere. In seguito, la donna chiede a Leo di non adempiere ai suoi doveri di amante e di fingere di aver passato una bella notte. Il giorno dopo, Caterina assicura a Peter che lei e Leo hanno passato una bella serata e che lui potrebbe lasciarlo andare, ma Peter picchia Leo per non averla convinta a tenerlo a lungo. Orlo e Marial suggeriscono a Caterina di sfruttare Ivan, il fratellastro di Peter, contro di lui. Caterina riesce a localizzare Ivan con l'aiuto di zia Elisabetta, che \u00e8 nascosta in una stanza segreta nel castello. Nel frattempo, Peter viene umiliato dai suoi compagni per la sua mancanza di abilit\u00e0 strategiche nel suo regno. Caterina mette in imbarazzo Lady Svenska al t\u00e8 delle donne come rappresaglia per aver ferito Marial, facendo s\u00ec che le donne si rivoltassero contro di lei. Quando Peter tiene un discorso sull'eccezionalit\u00e0 di suo padre, si emoziona quando un ufficiale lo prende in giro. Incoraggiato da Caterina a far emergere le sue vere emozioni, Peter pugnala invece l'ufficiale. Felice, Peter permette a Caterina di avere un amante di sua scelta, ma Caterina, ora interessata realmente a Leo, lo accetta come suo amante. Di conseguenza, inizia una relazione appassionata con lui.\n\"Moscow Mule\".\nTrama.\nCaterina e Leo perseguono la loro storia d'amore. Arriva la notizia della morte del vescovo Ivan Illyich, capo della chiesa ortodossa russa, e Peter deve sceglierne uno nuovo entro il giorno successivo. Caterina, Marial e Orlo continuano a pianificare la loro nuova era, con l'obiettivo di nominare il vescovo Tarcinkus come nuovo leader della chiesa. Durante la scelta del vescovo, un vescovo rinuncia ad essere eletto da Pietro e muore. Nel frattempo, Caterina escogita un piano per ottenere l'ammirazione delle altre donne regalando uova Faberg\u00e9. Lady Svenska invita Catherine a un t\u00e8 con il resto delle signore in cui la spingono, la prendono a calci e la sminuiscono. Peter istruisce ad Archie a ricevere una visione da Dio per decidere chi sar\u00e0 il nuovo vescovo. \u00c8 costretto a consumare funghi psichedelici e Caterina si imbatte in lui mentre ha le allucinazioni. Lui crede che lei sia un angelo e lei gli dice che lui \u00e8 il legittimo vescovo. Alla festa per celebrare il nuovo titolo di Archie, Caterina e Marial mettono inscenano uno schiaffo come lezione per le altre signore, come consigliato dalla stessa Marial e dalla zia Elisabetta.\n\"Guerra e vomito\".\nTrama.\nCaterina ed Elisabetta visitano il fronte russo nel bel mezzo della guerra con la Svezia. Sconvolta dagli orrori a cui ha assistito, Caterina diventa determinata a conquistare il trono in modo non violento. Caterina tenta di convincere Peter a ritirare l'esercito, senza successo. Peter invece si dirige a cena, e viene presto raggiunto da Grigor, il quale avvelena il borscht di Peter con l'arsenico, incapace di sopportare pi\u00f9 la relazione di Peter con Georgina. Questo fa ammalare gravemente Peter e lascia Caterina come erede al trono. Tuttavia, la pretesa di Caterina al trono \u00e8 minacciata dall'esistenza di Ivan e dalla sua mancanza di sostenitori. Segue una ricerca di Ivan, con la conseguenza che Elisabetta uccide Ivan per garantire la richiesta di Caterina. La nuova convinzione di Caterina provoca tensione tra lei, Marial e Orlo, che cercano entrambi di convincerla che come Imperatrice, deve impegnarsi in uno spargimento di sangue. Mentre Caterina e Marial litigano sull'opportunit\u00e0 o meno di uccidere Peter, quest'ultimo si sveglia, miracolosamente guarito.\n\"Paracadute\".\nTrama.\nPeter si sente ispirato a migliorare se stesso dopo aver sfiorato la morte. Elisabetta incoraggia Peter a generare un erede, portandolo a cercare di pi\u00f9 Caterina. Diventano pi\u00f9 intimi, mettendo a dura prova la sua relazione con Leo. Caterina usa il ritrovato interesse di Peter per lei per incoraggiarlo a portare le arti e le scienze in Russia. Vlad insegna a Peter ad usare il paracadute. Archie scoraggia la ricerca di Peter nelle arti e nelle scienze e minaccia Caterina, che si vendica. Orlo si perde nel bosco e incontra dei soldati. Archie mette un corvo nella stanza di Peter per spaventarlo, facendo arrabbiare Peter. Caterina chiede a Peter di reintegrare Marial come dama di corte e Peter si rifiuta, rivelando il motivo della sua retrocessione: suo padre ha commesso necrofilia con il cadavere della madre di Peter. Caterina cambia i suoi piani per una Russia migliore. Peter usa il paracadute su un cane. Caterina celebra questa dimostrazione di scienza con speranza per il futuro.\n\"Dannata speranza\".\nTrama.\nGrazie a Caterina, la corte russa sta consumando con entusiasmo l'arte che era stata precedentemente vietata. Caterina diventa ottimista sul fatto che lei cambier\u00e0 la Russia influenzando Peter, invece che ucciderlo, e gli regala una macchina da stampa. Archie si oppone, ma Peter trova divertente la capacit\u00e0 della stampa di stampare vignette divertenti e le permette di rimanere. Per ringraziare Caterina, le fa raggiungere l'orgasmo tramite sesso orale, che la turba poich\u00e9 sente di essere stata infedele a Leo. Quando Peter discute dell'evento con Leo, si sente frustrato dal fatto che Caterina abbia trascorso pi\u00f9 tempo con suo marito e si stia avvicinando a lui. Si ubriaca e distribuisce vignette che ritraggono Caterina che fa sesso con un cavallo. Georgina sente che sta perdendo il favore di Peter. Marial bacia Vlad e sta per fare sesso con lui quando scopre tracce di vaiolo sulla sua schiena. Lei e Caterina cercano di aiutarlo, ma il dottor Chekov \u00e8 indifferente e progetta di bruciare Vlad insieme a molti altri servi che sono stati colpiti dall'epidemia. Caterina spinge per l'inoculazione, ma la corte e Peter sono contro di lei. Quando si vaccina davanti a tutta la corte per convincerli della sua efficacia, Peter \u00e8 furioso. Bandisce la pratica e la rinchiude finch\u00e9 non \u00e8 certo che non sia stata infettata. Caterina emerge dai suoi appartamenti e vede con i suoi occhi, da lontano, i servi, incluso Vlad, che vengono bruciati.\n\"Polpette\".\nTrama.\nCaterina e Peter viaggiano per incontrare il re e la regina di Svezia per gli accordi di pace. Peter cerca di fare ammenda con Caterina regalandole un grosso diamante, ma lei rimane arrabbiata con lui per aver bruciato i servi infetti, incluso Vlad. Sulla strada per la Svezia, Caterina cerca di nuovo di convincere Velementov a unirsi al colpo, ma di nuovo \u00e8 interessato solo a sedurla. Peter e Caterina condividono un momento di vicinanza prima dell'inizio dell'incontro. Peter inizialmente va d'accordo con il re svedese, Hugo, trovando in lui uno spirito affine, ma si arrabbia quando Hugo chiede il ritorno di San Pietroburgo. Il colloquio fallisce ed entrambe le parti minacciano di intensificare la guerra, fino a quando Caterina non interviene, affermando di aver sentito l'Imperatore parlare nel sonno, e presenta un compromesso a cui tutti sono d'accordo. Turbato dalla distanza che sente tra s\u00e9 e Caterina, Leo si prepara a tornare a casa, ma viene fermato da Marial che gli rivela i piani di Caterina per il colpo di stato. Caterina e Pietro tornano a Mosca e vengono celebrati per la loro vittoria. Peter ringrazia Caterina per averlo aiutato, rivelando che sa che non parla nel sonno. Caterina e Leo si riuniscono e lui si unisce con entusiasmo al colpo di stato.\n\"L'amore fa male\".\nTrama.\nOrlo, Marial, Velementov e Leo hanno deciso di portare pi\u00f9 aristocratici dalla parte di Caterina e ottenere risultati contrastanti. Velementov e Leo sono costretti ad uccidere il conte Gorky dopo che questo si \u00e8 rifiutato di partecipare al colpo di stato. I sospetti di Elisabetta sono suscitati, poich\u00e9 Gorky era stato il migliore amico di Pietro, all'insaputa dei cospiratori. Peter si convince che c'\u00e8 una minaccia per la sua vita e circonda Caterina e se stesso di guardie ovunque vadano, poich\u00e9 l'intera corte, a parte Elisabetta, Georgina e Grigor, \u00e8 sottoposta a tortura. Caterina, determinata a dimostrare alla corte di non essere in combutta con Peter, subisce lei stessa la tortura. Lei e gli altri cospiratori riescono a mantenere segreto il colpo di stato. Grigor affronta Peter e alla fine gli dice che \u00e8 a disagio con la sua relazione con Georgina. Peter accetta di porre fine alla relazione e rivela di essere innamorato di Caterina. Rostov, che \u00e8 stato costretto a radersi la barba e di conseguenza ha perso l'amore di sua moglie, torna solo per affrontare la ridicolezza di Peter e Grigor. Dopo un appuntamento con Marial, che \u00e8 come sempre desiderosa di diventare un nobile, Rostov \u00e8 convinto di irrompere nella stanza in cui Peter si nasconde con Caterina e tentare di ucciderlo. Peter, Grigor e Georgina riescono a respingere Rostov e ad ucciderlo. A una cena con la corte russa, Caterina pronuncia un discorso appassionato che unisce la corte nella devozione a lei. In seguito, Peter dice a Caterina che la ama. Torna nei suoi appartamenti e scopre delle prove che \u00e8 incinta.\n\"Il naso del castoro\".\nTrama.\nInizialmente scioccata dalla rivelazione di essere incinta da parte di Peter, Caterina si sveglia nel giorno del suo 21esimo compleanno determinata a mettere in atto il colpo di stato. Peter prepara una torta speciale e altri regali per sua moglie, pianificando di uccidere Leo e credendo che questo porter\u00e0 Caterina ad amare Pietro di pi\u00f9. Caterina manda Velementov a radunare i capi militari per sostenerla e manda Orlov a uccidere Archie, promettendo a Marial che Archie non sar\u00e0 ferito. Leo va a caccia con Grigor e Peter che tentano di ucciderlo, ma senza successo. Durante un pranzo di compleanno con Peter, Caterina si prepara a uccidere suo marito, ma viene fermata quando lui rivela il suo regalo: il filosofo Voltaire, che Caterina idolatra. Cos\u00ec, si ritrova incapace di uccidere Peter davanti a Voltaire, ma una volta che se ne va trova il suo coraggio. Peter afferma che Leo l'ha abbandonata, ma Caterina si rende subito conto che il suo amante \u00e8 morto o in pericolo e attacca Peter, che la respinge facilmente, credendo che il suo assalto sia nato dalla passione per lui, e la rinchiude nella stanza. Orlov non riesce a uccidere Archie, il quale rimane ferito. Marial, frustrata dal fatto che Caterina non abbia ucciso Peter, si convince che il colpo di stato fallir\u00e0 e scopre che Orlov sta attaccando Archie. Furiosa di essere stata tradita, viene persuasa da Archie a rivelare il tradimento di Caterina a Peter. In cambio di diventare una donna di corte, Marial mostra i piani di Caterina a Peter e rivela che Caterina \u00e8 incinta. Con il cuore spezzato, Peter affronta Caterina, che quasi lo convince ad abdicare. Invece le mostra che Leo \u00e8 suo prigioniero e minaccia di ucciderlo a meno che lei non annulli il colpo di stato. Caterina va da Velementov per fermare la rivolta, determinata a salvare Leo, ma lui le dimostra che ha riempito la Russia di speranza per un nuovo futuro e questo \u00e8 pi\u00f9 importante. Le fa notare che se lei non procede ora, il loro tentativo non avr\u00e0 mai successo. Caterina va a trovare Leo e gli spiega cosa sta accadendo. Leo esprime rammarico, ma comprende la sua scelta. Caterina lo saluta con un bacio, poi fa segno a Velementov, che fa fuoco con la pistola per far ripartire il colpo."}
{"id": "8869290", "revid": "702184", "url": "https://it.wikipedia.org/wiki?curid=8869290", "title": "Br\u00edd Rodgers", "text": "Sebbene sia nata e cresciuta in una zona del Gaeltacht nell'ovest della contea di Donegal nella Repubblica d'Irlanda, \u00e8 stata politicamente attiva nell'Irlanda del Nord, dove era vice-leader del Partito Social Democratico e Laburista (SDLP) e membro dell'Assemblea dell'Irlanda del Nord per Upper Bann.\nCarriera politica.\nRodgers ha studiato a Monaghan e all'University College di Dublino e vive nell'Irlanda del Nord dal 1960. \u00c8 stata coinvolta nella Northern Ireland Civil Right Association dal 1965. \u00c8 stata membro fondatore dell'SDLP, diventando presidente nel 1978 e segretario generale nel 1981. Nel 1983 \u00e8 stata nominata al Seanad \u00c9ireann dal Taoiseach Garret FitzGerald, dove \u00e8 rimasta fino al 1987.\nRodgers \u00e8 stata leader del gruppo SDLP nei colloqui che hanno portato all'accordo del Venerd\u00ec Santo. \u00c8 stata eletta all'Assemblea dell'Irlanda del Nord per il collegio elettorale di Upper Bann nel giugno 1998. \u00c8 stata nominata nel primo esecutivo dell'Irlanda del Nord nel novembre 1999 come ministro dell'agricoltura e dello sviluppo rurale, e rimase in quella posizione fino alla sospensione dell'esecutivo nell'ottobre 2002. \u00c8 diventata vice-leader dell'SDLP nel novembre 2001. Si \u00e8 dimessa da membro dell'Assemblea dell'Irlanda del Nord alle elezioni dell'Assemblea del novembre 2003 e da vice-leader nel febbraio 2004, quando \u00e8 stata sostituita da Alasdair McDonnell.\nVita privata.\nRodgers \u00e8 sposata con Antoin Rodgers, insieme hanno sei figli. \u00c8 una lontana parente del mafioso irlandese americano Vincent Coll. Parla correntemente irlandese, francese e italiano."}
{"id": "8869294", "revid": "287204", "url": "https://it.wikipedia.org/wiki?curid=8869294", "title": "Strzelce Opolskie (comune)", "text": "Strzelce Opolskie (in slesiano: \"Uopolske Strzelce\", in tedesco: \"Gro\u00df Strehlitz\") \u00e8 un comune urbano-rurale polacco del distretto di Strzelce, nel voivodato di Opole.Ricopre una superficie di 202,35 km\u00b2 e nel 2004 contava abitanti."}
{"id": "8869302", "revid": "36426", "url": "https://it.wikipedia.org/wiki?curid=8869302", "title": "Acrogeria", "text": "Lacrogeria \u00e8 una malattia congenita rara con atrofia della pelle e del tessuto adiposo sottocutaneo a livello principalmente del viso e delle estremit\u00e0; si riscontra inoltre iperpigmentazione e quindi un aspetto cutaneo che richiama un invecchiamento precoce (progeria).\nEpidemiologia e storia.\nL'incidenza della malattia \u00e8 sconosciuta; \u00e8 probabile che l'ereditariet\u00e0 sia autosomica recessiva. Il genere femminile sembra essere colpito molto pi\u00f9 spesso.\nLa malattia \u00e8 anche detta sindrome di Gottron dal dermatologo tedesco Hautarzt Heinrich Gottron, che nel 1940 ne forn\u00ec per primo una descrizione.\nEziologia.\nL'esatta eziologia \u00e8 sconosciuta, ma si ritiene che alla base della sindrome vi sia una mutazione a carico del gene \"COL3A1\" sul braccio lungo del cromosoma 2, in corrispondenza del locus genico q32.2. La malattia potrebbe per\u00f2 essere causata anche da una mutazione a carico del gene \"LMNA\".\nClinica.\nSintomi e segni.\nI segni clinici della sindrome sono:\nNon \u00e8 rara la comorbidit\u00e0 con la sclerodermia.\nEsami strumentali e di laboratorio.\nLa radiografia mostra una degenerazione del tessuto osseo spugnoso; spesso \u00e8 visibile anche una mancata chiusura della placca epifisaria.\nDiagnosi differenziale.\nL'acrogeria entra in diagnosi differenziale con la sindrome di Brugsch, con la sindrome di Hutchinson-Gilford, con l'aplasia congenita della cute e con la sindrome di Ehlers-Danlos."}
{"id": "8869304", "revid": "974994", "url": "https://it.wikipedia.org/wiki?curid=8869304", "title": "Coppa Italia 2021 (pallacanestro femminile)", "text": "La Coppa Italia 2021 \u00e8 stata la 35\u00aa edizione del trofeo riservato alle societ\u00e0 del campionato italiano di Serie A1 di pallacanestro femminile. Annullata l'edizione del 2020 a causa della pandemia di COVID-19.\nOrganizzato dalla Lega Basket Femminile si \u00e8 disputata dal 4 all'8 marzo 2021 nella Virtus Segafredo Arena di Bologna.\nLa Lega ha adottato la formula della Final Eight alla quale hanno preso parte le prime otto squadre classificate in Serie A1 al termine del girone d'andata, ovvero: Umana Reyer Venezia, Famila W\u00fcber Schio, Virtus Segafredo Bologna, Passalacqua Ragusa, USE Scotti Rosa Empoli, Allianz Geas Sesto San Giovanni, Limonta Costa Masnaga e Fila San Martino.\nLa gara dei quarti fra la Virtus Bologna e Geas \u00e8 stata annullata per la positivit\u00e0 al COVID-19 di una giocatrice delle sestesi, con conseguente rinuncia al torneo ed accesso diretto alle semifinali per Bologna.\nIl Torneo \u00e8 stato vinto per la dodicesima volta dalla Famila W\u00fcber Schio, che ha sconfitto in finale la Umana Reyer Venezia per 69-55.\nSquadra vincitrice.\n Famila W\u00fcber Schio: Jasmine Keys, Kim Mestdagh, Sabrina Cinili, Sandrine Gruda, Valeria De Pretto, Natalie Achonwa, Martina Crippa, Olbis Futo Andr\u00e8, Francesca Dotto, Stefania Trimboli, Jillian Harmon, Giorgia Sottana. Allenatore: Pierre Vincent."}
{"id": "8869306", "revid": "767487", "url": "https://it.wikipedia.org/wiki?curid=8869306", "title": "Empung", "text": "LEmpung, insieme al Lokon, formano una coppia di vulcani gemelli (a 2.2\u00a0km di distanza) sulle isole Sulawesi settentrionali, in Indonesia. Entrambi sorgono sopra la pianura di Tondano e fanno parte dei vulcani attivi del Sulawesi. L'Empung ha sulla sommit\u00e0 un cratere con un diametro di circa 400\u00a0m ed una profondit\u00e0 di 150\u00a0m che erutt\u00f2 nel XVIII secolo."}
{"id": "8869307", "revid": "1873126", "url": "https://it.wikipedia.org/wiki?curid=8869307", "title": "Sindrome di Gottron", "text": ""}
{"id": "8869309", "revid": "1873126", "url": "https://it.wikipedia.org/wiki?curid=8869309", "title": "Metageria", "text": ""}
{"id": "8869310", "revid": "1873126", "url": "https://it.wikipedia.org/wiki?curid=8869310", "title": "Acrometageria", "text": ""}
{"id": "8869321", "revid": "599013", "url": "https://it.wikipedia.org/wiki?curid=8869321", "title": "Ibrahim Mensah", "text": "Caratteristiche tecniche.\nAttaccante versatile, pu\u00f2 essere utilizzato anche come esterno o come centrocampista offensivo.\nCarriera.\nClub.\nMensah ha giocato nelle giovanili dei portoghesi del Pa\u00e7os de Ferreira, per poi tornare in Ghana, alla Rapid Academy. Nel 2015-2016 \u00e8 stato in forza agli sloveni del Bravo. Nel 2016 \u00e8 stato ingaggiato dal Kr\u0161ko, per cui ha esordito in 1. SNL in data 14 agosto, quando \u00e8 subentrato a Rok Baskera nella sconfitta per 3-0 sul campo dell'Aluminij. Il 2 ottobre 2016 ha segnato la prima rete nella massima divisione locale, nella partita persa in casa per 1-2 contro l'Olimpia Lubiana.\nL'anno seguente, Mensah \u00e8 stato ingaggiato dall'Aluminij. Il 15 luglio 2017 ha debuttato con questa maglia, nella sconfitta per 1-0 subita sul campo del Maribor. Il 21 luglio \u00e8 arrivata la prima rete, con cui ha contribuito alla vittoria per 4-2 sulla sua ex squadra del Kr\u0161ko.\nIl 16 agosto 2018, Mensah \u00e8 stato ingaggiato a titolo definitivo dai norvegesi dello Start. Il 27 agosto successivo ha disputato la prima partita in Eliteserien, subentrando ad Adeleke Akinyemi nella sconfitta per 0-1 subita contro l'Odd.\nIl 13 marzo 2019, Mensah ha rescisso il contratto che lo legava allo Start.\nSvincolato, il 7 luglio 2019 ha fatto ritorno al Bravo. Il 14 luglio \u00e8 quindi tornato a calcare i campi da calcio sloveni, in occasione della sconfitta per 0-2 contro l'Olimpia Lubiana.\nA febbraio 2021, Mensah \u00e8 passato in prestito al Triglav.\nStatistiche.\nPresenze e reti nei club.\n\"Statistiche aggiornate al 15 febbraio 2021.\""}
{"id": "8869322", "revid": "1563111", "url": "https://it.wikipedia.org/wiki?curid=8869322", "title": "Give It Up (KC and the Sunshine Band)", "text": "Give It Up \u00e8 un singolo del gruppo disco statunitense KC and the Sunshine Band, estratto dall'album del 1982 \"All in a Night's Work\".\nNonostante il calo di popolarit\u00e0 della musica disco all'inizio degli anni '80, la canzone ebbe un grande successo sia negli Stati Uniti, dove raggiunse la posizione numero 18 della \"Billboard Hot 100\", sia in Gran Bretagna, dove conquist\u00f2 la vetta della \"UK Singles Chart\" (diventando il 18\u00b0 singolo pi\u00f9 venduto dell'anno). Il brano arriv\u00f2 inoltre in seconda posizione in Belgio e in terza in Australia."}
{"id": "8869325", "revid": "767487", "url": "https://it.wikipedia.org/wiki?curid=8869325", "title": "Tre uomini e una bara", "text": "Tre uomini e una bara (\"A Few Less Men\") \u00e8 un film del 2017 diretto da Mark Lamprell. Si tratta del seguito della commedia del 2011 \"Tre uomini e una pecora\", diretta da Stephan Elliott.\nTrama.\nDopo il matrimonio di David con Mia nella villa australiana del padre di lei, il senatore Jim Ramme, viene a mancare Luke, caro amico di David e testimone di nozze.\nLo sposo, insieme agli storici amici Tom e Graham, si incarica di riportare la salma a Londra. I tre dovranno affrontare una serie enorme di difficolt\u00e0: l'aereo sul quale volavano ha problemi con il motore e il pilota \u00e8 costretto ad un atterraggio di fortuna, nel bel mezzo della natura selvaggia australiana. Il compito dei ragazzi sar\u00e0 quello di uscire da questa situazione, ovviamente con la bara dell'amico scomparso al seguito."}
{"id": "8869342", "revid": "287204", "url": "https://it.wikipedia.org/wiki?curid=8869342", "title": "Campionati europei di slittino 2010", "text": "I Campionati europei di slittino 2010 sono stati la 42\u00aa edizione della competizione.Si sono svolti a Sigulda, in Lettonia.\nDa notare l'assenza dei migliori atleti di Germania e Italia in preparazione ai Giochi Olimpici Invernali."}
{"id": "8869343", "revid": "1865216", "url": "https://it.wikipedia.org/wiki?curid=8869343", "title": "Robespierre (famiglia)", "text": ""}
{"id": "8869346", "revid": "228587", "url": "https://it.wikipedia.org/wiki?curid=8869346", "title": "Deposizione (Lotto)", "text": ""}
{"id": "8869351", "revid": "15756", "url": "https://it.wikipedia.org/wiki?curid=8869351", "title": "Pallottola invertita", "text": "Quella della pallottola invertita era una tattica anticarro usata dall'Esercito imperiale tedesco per penetrare l'armatura dei carri armati britannici della prima guerra mondiale.\nStoria.\nQuando il carro armato britannico Mark I fece il suo debutto nel 1916, la sua corazza si dimostr\u00f2 impenetrabile al fuoco dei fucili standard e delle loro pallottole. Il primo tentativo di aumentare la penetrazione del fuoco dei fucili di fanteria tedesca fu quello della \"pallottola invertita\". Questa tecnica utilizzava una normale cartuccia 7,92 \u00d7 57 mm Mauser da fucile, ma la pallottola veniva posizionata al contrario, con il retro esposto all'infuori, e pi\u00f9 propellente veniva aggiunto nel bossolo. Una volta sparato, il duro retro smussato della pallottola avrebbe colpito per primo il bersaglio e la pallottola non si sarebbe sfaldata contro la corazza come avrebbe fatto normalmente.\nQuando usata contro i carri armati britannici, la pallottola invertita poteva penetrare il loro scafo ma pi\u00f9 spesso poteva causare una grave incrinatura della corazza. Ci\u00f2 provocava una violenta dispersione di frammenti di metallo (detti \"spall\"), dalla parte opposta dello scafo, che avrebbe ferito o ucciso l'equipaggio all'interno, massimizzando l'efficacia finale. Sulle brevi distanze, l'armatura richiedeva uno spessore minimo di per fermare una pallottola invertita. In alcuni casi i tedeschi utilizzarono le pallottole invertite anche a corto raggio per impiego antiuomo contro la fanteria francese.\nTuttavia le pallottole invertite a volte danneggiavano i fucili, spesso ferendo i soldati e divenendo presto impopolari tra la fanteria tedesca. Pi\u00f9 tardi nella prima guerra mondiale i tedeschi abbandonarono l'uso delle pallottole invertite in seguito allo sviluppo della pallottola K, perforante e appositamente concepito per i bersagli corazzati."}
{"id": "8869359", "revid": "599013", "url": "https://it.wikipedia.org/wiki?curid=8869359", "title": "Alexandros Kartal\u012bs", "text": "Carriera.\nIl 5 luglio 2019 viene acquistato a titolo definitivo dalla squadra greca del .\nStatistiche.\nPresenze e reti nei club.\n\"Statistiche aggiornate al 9 marzo 2021.\""}
{"id": "8869360", "revid": "1185701", "url": "https://it.wikipedia.org/wiki?curid=8869360", "title": "Passarella (disambigua)", "text": ""}
{"id": "8869362", "revid": "1310927", "url": "https://it.wikipedia.org/wiki?curid=8869362", "title": "Alexandros Kartalis", "text": ""}
{"id": "8869369", "revid": "767487", "url": "https://it.wikipedia.org/wiki?curid=8869369", "title": "Cordigliera di M\u00e9rida", "text": "La Cordigliera di M\u00e9rida \u00e8 una serie di catene montuose, o massiccio, del Venezuela nord-occidentale. Costituisce una propaggine nord-orientale della Cordigliera delle Ande ed \u00e8 il ramo pi\u00f9 importante delle Ande venezuelane. Corre in direzione sud-ovest/nord-est tra il confine con la Colombia e la Cordigliera della Costa. La depressione di T\u00e1chira separa la Cordigliera di M\u00e9rida dalla Cordigliera Orientale, che forma il confine tra la Colombia e il Venezuela.\nLa Cordigliera si estende attraverso parte dei seguenti stati: T\u00e1chira, M\u00e9rida, Barinas, Trujillo, Portuguesa e Lara. Le sue pendici sud-orientali sono drenate dagli affluenti dell'Orinoco, mentre i torrenti che drenano le pendici nord-occidentali confluiscono nel lago di Maracaibo. All'estremit\u00e0 nord-orientale del massiccio si trovano la citt\u00e0 di Barquisimeto e le sorgenti del fiume Cojedes. Al centro del massiccio sorge la citt\u00e0 di M\u00e9rida: essa \u00e8 contornata su ambo i fianchi da due catene di picchi, la Sierra de La Culata a nord e la Sierra Nevada de M\u00e9rida a sud. Il Pico Bol\u00edvar (4981 m) \u00e8 la cima pi\u00f9 alta del Venezuela.\nLa maggior parte della catena montuosa \u00e8 ricoperta dalle foreste montane delle Ande venezuelane, ma le cime pi\u00f9 alte (oltre i 3100 m) sono situate al di sopra della linea degli alberi. In tali aree si sviluppa una particolare ecoregione nota come p\u00e1ramo della Cordillera di Merida, un'enclave del p\u00e1ramo (praterie alpine tropicali) delle Ande settentrionali. Tra le aree protette del massiccio ricordiamo il parco nazionale Sierra Nevada e il parco nazionale Sierra de la Culata.\nSu questa catena montuosa si trova un ghiacciaio, il ghiacciaio Humboldt, alimentato dalle forti nevicate di luglio-agosto. La neve generalmente imbianca le vette al di sopra dei 4200 m, ma talvolta si pu\u00f2 trovare anche a 3800 m."}
{"id": "8869373", "revid": "1762097", "url": "https://it.wikipedia.org/wiki?curid=8869373", "title": "Anna Siemsen", "text": "Biografia.\nSeconda di cinque figli, proviene da famiglia protestante. Studiosa e appassionata di studi filosofici, \u00e8 tra le prime donne in Germania a frequentare l'universit\u00e0 e a ottenere un Dottorato. Si occupa principalmente di pedagogia e filosofia. Nel 1909, dopo l'esame di Stato ottiene alcune cattedre nei licei di Detmold, Brema e D\u00fcsseldorf. La Prima guerra mondiale segna un punto di svolta nella sua vita: si iscrive al Partito antimilitarista Socialdemocratico Indipendente (Uspd), e aderisce a diverse associazioni pacifiste e femministe, anche internazionali. Negli anni '20 entra a far parte del consiglio della citt\u00e0 di D\u00fcsseldorf (per conto dell\u2019Uspd) e si occupa di amministrazione scolastica; nello stesso periodo si occupa di alcune riforme scolastiche anche a Berlino e in Turingia. Nel 1923 inizia le sue lezioni di pedagogia presso l'Universit\u00e0 di Jena. \nEletta al parlamento tedesco, dopo due anni si dimette volontariamente (1930) perch\u00e9 non condivide il sostegno del partito al riarmo e lascia definitivamente l'Uspd. Successivamente il governo della Turingia la priva del titolo di docente ordinario, perch\u00e9 firma una petizione per Emil Julius Gumbel, collega, matematico e pubblicista perseguitato per le sue idee politiche. \nCon l'avvento del nazismo, Anna Siemsen si sposta in Svizzera. Nel 1934 sposa il segretario locale della Giovent\u00f9 operaia svizzera, Walter Vollenweider (1903-1971); il matrimonio garantisce a lei la cittadinanza e salva lui, che \u00e8 omosessuale, dal carcere. Nel periodo svizzero Anna riprende a svolgere attivit\u00e0 politiche in pubblico e si iscrive al Partito Socialista Svizzero. Cerca di coinvolgere anche le donne in tutte le sue attivit\u00e0 e fino al 1946 dirige il quotidiano femminile socialista svizzero \u201cDie Frau in Leben und Arbeit\u201d (\u201cLa donna nella vita e nel lavoro\u201d). Collabora anche alla stesura della pubblicazione \"Die Frau im neuen Europa (La donna nella nuova Europa),\" edito nel 1945 dall\u2019Europa-Union per proporre la soluzione federale elvetica come nuova forma di organizzazione statale.\nAl termine della Seconda guerra mondiale rientra in Germania e tiene un corso per la formazione degli insegnanti della scuola primaria. Per due anni insegna Letteratura moderna all'Universit\u00e0 di Amburgo e dopo il 1949 \u00e8 docente di pedagogia presso la stessa Universit\u00e0.\nIl 22 gennaio 1951, a sessantanove anni, muore ad Amburgo. La sua tomba si trova nell'Osnabr\u00fcck Hasefriedhof.\nIdee politiche.\nAnna Siemsen \u00e8 considerata un\u2019antesignana dell\u2019europeismo, teorizza infatti i concetti di scuole comuni, moneta comune e mercato comune gi\u00e0 al tempo della Prima Guerra Mondiale. \u00c8 inoltre partecipante attiva del movimento socialista per gli Stati uniti d\u2019Europa gi\u00e0 durante la Repubblica di Weimar. Il suo progetto 'europeo' si fonda su alcuni principi fondamentali: l\u2019unit\u00e0 economica (sulla base delle idee socialiste), l\u2019unit\u00e0 politica (da raggiungere tramite una federazione di repubbliche democratiche), il diritto civile comune e la garanzia della libert\u00e0 di circolazione (non solo delle merci ma anche delle persone). \nDurante la prima Guerra Mondiale abbraccia tesi pacifiste e antimilitariste. Si avvicina a molte associazioni femministe. \nImportante notare come la sua concezione pedagogica sia connessa a quella della societ\u00e0: il suo obiettivo educativo \u00e8 la formazione della personalit\u00e0 individuale nell\u2019ambito di una comunit\u00e0 solidale, pacifica, plurilingue, multiculturale e plurireligiosa. Critica in modo durissimo i testi scolastici dell\u2019epoca, pieni di nazionalismo e ne immagina di nuovi, fondati su una diversa rappresentazione della societ\u00e0 europea, per trasmettere \u00abcome la cultura europea \u00e8 uscita lottando dalla superstizione e dalla barbarie, quali sacrifici si sono resi necessari per avere non un Impero tedesco ma la societ\u00e0 d\u2019oggi, e quali pericoli la minacciano\u00bb. "}
{"id": "8869378", "revid": "793215", "url": "https://it.wikipedia.org/wiki?curid=8869378", "title": "Abbazia di Mariental", "text": "Labbazia di Mariental era un'abbazia cistercense nel territorio comunale di Helmstedt, nella Bassa Sassonia, come quella di Marienberg, che fu fondata nel 1138 dal conte palatino Federico II di Sommerschenburg, che era \"filiale\" dell'Abbazia d'Altenberg.\nAll'inizio fu abitata dall'abate Bodo, dell'Abbazia di Amelungsborn insieme a dodici monaci di Altenberg. Nel 1179 si estinse la dinastia dei Sommerschenburg, e l'abbazia, insieme alle sue propriet\u00e0, fin\u00ec in gran parte nelle mani di Enrico il Leone.\nDopo uno sviluppo economico (le propriet\u00e0 terriere dell'abbazia si estendevano fino a Magdeburgo, J\u00fcterbog e Braunschweig), alla fine del XIV secolo ebbe inizio il declino.\nNel 1569 la storia dell'abbazia cistercense ebbe termine. Dopo la Riforma protestante l'abbazia ospit\u00f2 dal 1542 al 1745 una scuola abbaziale evangelica e un seminario, che per\u00f2 nel 1773 fu trasferito a Helmstedt. Proprietari divennero le abbazie unite del Braunschweig.\nDescrizione.\nLa chiesa abbaziale \u00e8 una basilica a tre navate con transetto e coro all'estremit\u00e0.\nLo stile \u00e8 un misto di romanico e gotico. La navata centrale e il transetto hanno una loro copertura. Le cappelle laterali quadrate del coro, aggiunte insieme ai successivi bracci del transetto, furono distrutte. Entrambe i gioghi orientali delle navate laterali settentrionali sono separate dalla navata centrale e dal transetto da un muro. La navata laterale sud si trova un gradino pi\u00f9 in su della navata centrale. Il coro ha una volta a crociera. Il chiostro fu demolito nel 1840.\nLe ali orientali hanno la sala capitolare quadrata con nove gioghi, la cappella e una sala quadrata con sostegno centrale, cos\u00ec il piano superiore nel tardo medioevo un dormitorio suddiviso in celle singole, mentre l'ala occidentale contiene il refettorio con sette gioghi. Nel XIV secolo fu aperto un collegamento verso ovest con la navata sud della chiesa e un ingresso alla cappella di famiglia degli Alvensleben, dotata di volta a crociera.\nOggi il complesso con le terre connesse \u00e8 propriet\u00e0 della Fondazione dell'Istituto di cultura del Braunschweig; la chiesa abbaziale appartiene alla comunit\u00e0 ecclesiastica evangelica di Mariental.\nOrgano.\nL'organo sul matroneo occidentale con uno storico prospetto di canne fu realizzato nel 1890 dalla fabbrica di organi Emil Hammer Orgelbau. Lo strumento dispone di 18 registri con due tastiere e pedale. La trasmissione \u00e8 meccanica. Dopo molte ristrutturazioni lo strumento nel 2002 fu restaurato da capo da OBM Christoph Grefe, Ilsede."}
{"id": "8869391", "revid": "110157", "url": "https://it.wikipedia.org/wiki?curid=8869391", "title": "Museo regionale delle Centovalli e del Pedemonte", "text": "Il Museo regionale delle Centovalli e del Pedemonte \u00e8 un museo storico ed etnografico con sede ad Intragna, Centovalli, nel Cantone Ticino (Svizzera).\nIl Museo \u00e8 stato aperto al pubblico nel 1989 ed ha sede presso Casa Maggetti, una casa antica situata al centro del nucleo storico di Intragna a pochi metri dal Campanile pi\u00f9 alto del Ticino.\nIl Museo Regionale delle Centovalli e delle Terre di Pedemonte fa parte dell'Associazione musei etnografici ticinesi (Amet) ed \u00e8 retto da una Fondazione.\nStoria e sede.\nIl Museo consta di due sedi espositive: Casa Maggetti e il Campanile d\u2019Intragna. L'anno di costruzione dell'edificio principale risale al 1608, ad esso, in periodi successivi, sono state effettuate diverse opere di modifica e ampliamento, come ad esempio l'aggiunta dell'ala nord realizzata nel 1751. Nell'anno 1965, grazie ad un comitato che acquist\u00f2 parzialmente Casa Maggetti con l'intenzione di collocarci un museo, si intervenne invece con la pulizia e il riordino dei locali.\nIl Museo fu aperto ufficialmente al pubblico nella primavera del 1989 a seguito di alcune ristrutturazioni.\nL'impegno profuso dalla Fondazione a favore d\u2019interventi di valorizzazione dell'edificio principale ha portato a diversi miglioramenti di tipo architettonico. Nel 1997 ad esempio l'intero tetto \u00e8 stato rifatto in piode, mentre nel 2008 si \u00e8 proceduto ad importanti operazioni di ristrutturazione che hanno visto il riallestimento complessivo degli spazi espositivi e la creazione di un nuovo cortile esterno, oggi utilizzato in occasione di eventi di vario genere.\nCollezioni.\nIl Museo tra le sue attivit\u00e0 si occupa di intervenire con opere di restauro e valorizzazione delle testimonianze storiche nonch\u00e9 della raccolta di quest\u2019ultime. Questo impegno ha permesso la creazione di collezioni di stampo etnografico, tra cui documenti scritti, audio, fotografie, opere di artisti locali di ieri e oggi. Ad oggi la collezione conta circa 4000 oggetti d'interesse storico.\nIn aggiunta, il Museo s\u2019impegna nella realizzazione e conservazione di testi, racconti e registrazioni di interviste e testimonianze di persone anziane.\nUn esempio significativo di tale impegno \u00e8 espresso nel libro \u201cinattesa memoria: storie di vita nelle alte Centovalli\u201d (2008), a cura di Veronica Carmine, in cui sono riprese una trentina di testimonianze di uomini e donne che hanno raccontato la loro storia.\nEsposizioni.\nIl Museo ospita una mostra permanente che comprende circa 20 spazi espositivi dislocati nell'edificio principale. Al suo interno l'allestimento espone il patrimonio culturale delle Centovalli e del Pedemonte, dando la possibilit\u00e0 al visitatore di riscoprire la vita e le usanze di un tempo attraverso il racconto di oggetti, opere e diverse testimonianze d\u2019importanza storica locale.\nAlcuni spazi che completano l'esposizione etnografica sono dedicati alle figure e opere di alcune persone, che per motivi diversi, hanno lasciato la loro impronta nella storia locale. Ad esempio, Ettore Jelmorini, scultore e scalpellino intragnese e Angelo Monotti precursore della fotografia ticinese.\nIn aggiunta il Museo presenta ogni anno delle esposizioni temporanee che hanno lo scopo di promuovere la vita culturale locale. Tra queste alcune sono rivolte a prospettive peculiari della storia e della cultura delle Centovalli e del Pedemonte. A riguardo si possono citare le mostre di fotografie storiche, quelle dedicate all'opera e alla figura di personaggi vissuti nella regione, quelle sul patrimonio etnografico o su di una pagina significativa della storia locale.\nIl Museo riserva quattro sale al terzo piano di Casa Maggetti a mostre d\u2019arte che accolgono principalmente le opere di artisti locali. Queste esposizioni sono organizzate dall'Associazione Amici del Museo con l'intento di dar spazio all'espressione artistica del territorio dando cos\u00ec modo di ampliare e approfondire il legame tra la popolazione residente e gli artisti della regione."}
{"id": "8869425", "revid": "1872770", "url": "https://it.wikipedia.org/wiki?curid=8869425", "title": "Episodi di M\u00e0kari (prima stagione)", "text": "La prima stagione della serie televisiva M\u00e0kari, composta da 4 episodi, \u00e8 stata trasmessa in prima visione e in prima serata su Rai 1 dal 15 al 29 marzo 2021.\n\"I colpevoli sono matti\".\nIl giornalista Saverio Lamanna, dopo aver perso l'incarico di portavoce del sottosegretario del Ministero dell'interno per aver presentato per errore un programma politico opposto a quello originale, decide di tornare a M\u00e0kari, suo paese natale in Sicilia. Qui viene accolto dal caro amico Peppe Piccionello e inizia una relazione con Suleima, una studentessa di architettura che per pagarsi l'universit\u00e0 a Firenze lavora come cameriera nella locanda di Maril\u00f9.\nUn giorno il piccolo Davide Calisi, figlio di genitori separati, scompare dopo essersi allontanato da casa, e dopo alcune ricerche viene ritrovato senza vita nel pozzo di una tonnara abbandonata. Inizialmente viene fermato suo padre Carmine, alcolizzato e in fortissimo contrasto con l'ex moglie Lucia, che lo ha accusato di maltrattamenti verso il figlio facendo emettere un ordine restrittivo, ma la mattina seguente viene arrestato il senzatetto Vittorio, che si autoaccusa del delitto, sebbene ci siano forti dubbi sulla validit\u00e0 della sua confessione: infatti, Saverio scopre che Vittorio si \u00e8 autoaccusato per senso di colpa poich\u00e9 molti anni prima suo figlio mor\u00ec nella stessa maniera mentre lui stava lavorando nei campi a pochi chilometri di distanza, subendo un crollo nervoso. Carmine viene scagionato grazie alle telecamere di una stazione di servizio.\nAllontanatasi dalla fiaccolata in onore del figlio, Lucia rivela a Saverio che gli assillanti tentativi di riavvicinamento di Carmine irritavano il suo nuovo compagno, Bastiano, che a un certo punto inizi\u00f2 a prendersela con lei; un giorno Davide intervenne per difendere sua madre, e Bastiano picchi\u00f2 anche lui; Lucia decise di accusare l'ex marito sperando che cos\u00ec lo avrebbero allontanato, contando anche sulla fiducia della maestra Angela, che aveva notato i lividi su Davide.\nNel frattempo Tot\u00f2, il cognato di Peppe, infuriato con il cavalier Noce, proprietario della cava dove lavorava, sequestra l'ex datore di lavoro nel suo ufficio: Noce \u00e8 colpevole di aver accampato delle scuse per non pagare l'ultimo anno di stipendi ai dipendenti, licenziandoli tutti in tronco e affittando la cava a una societ\u00e0 cinese. Tot\u00f2 accetta di parlare solo con Peppe e Saverio affinch\u00e9 quest'ultimo divulghi la sua storia, ma una volta uscito viene colpito per un equivoco da uno sparo e finisce in ospedale, senza gravi conseguenze. Saverio scrive e fa pubblicare un libro sulla vicenda di Tot\u00f2 e dei suoi colleghi.\nSaverio discute con la maestra Angela, colei che ha trovato il corpo di Davide, la quale spiega di aver cercato alla vecchia tonnara dopo essersi ricordata di alcuni disegni del bambino che lo raffigurano l\u00ec insieme a un altro. Sul giocattolo a forma di dinosauro che Davide portava sempre con s\u00e9 vengono rinvenute anche le impronte di un altro bambino che Saverio intuisce appartenere al suo migliore amico Michele, anche lui assente il giorno della sua morte. Alla fine Michele, fermato da Peppe e Suleima, confessa che dopo aver marinato la scuola per andare a giocare alla vecchia tonnara aveva sfidato Davide a una \"prova di coraggio\" in cui dovevano saltare sopra il pozzo, ma quando fu Davide a saltare cadde e mor\u00ec. Michele aveva raccontato subito tutto ai suoi genitori, ma loro avevano deciso di nascondere la verit\u00e0 per paura di quello che sarebbe potuto accadere. Lucia chiede e ottiene il perdono di Carmine. Vittorio, che si sta riprendendo, riottiene i giocattoli del figlio e viene ritrovato dal fratello Antonio, il quale decide di portarlo a vivere con la sua famiglia.\n\"La regola dello svantaggio\".\nSaverio accetta la richiesta di Maril\u00f9 di guidare con Peppe un tour enogastronomico per alcuni turisti che alloggiano nel suo albergo: il settantenne imprenditore romagnolo Olmo Buscaglia, la sua giovane fidanzata albanese-macedone Katrina, i coniugi romani Nevio e Anita Martelli, proprietari di uno studio di architettura, i russi Ada, amica di Katrina, e Nicolai, socio d'affari di Olmo, e infine Glauco, il figlio di Olmo avuto dall'ex moglie Nadia, che \u00e8 destinato a ereditare l'impero del padre anche se vorrebbe invece diventare pittore.\nChiacchierando con Katrina, Saverio viene a sapere che ha incontrato Olmo perch\u00e9 lui aveva bisogno di un'infermiera che gli facesse le iniezioni di insulina per il diabete mellito di tipo 1, e che Glauco \u2014 il quale la ritiene un'approfittatrice \u2014 si \u00e8 unito a loro perch\u00e9 Olmo spera che conoscendola meglio cambi idea. La sera stessa, osservando tra le tapparelle della finestra, Saverio scorge Olmo mentre consegna a Katrina una piccola scatola, senza per\u00f2 riuscire a vederne il contenuto. Il giorno dopo giunge Nadia, e Olmo, suo ex marito, interrompe la gita e a cena annuncia che la sera seguente partir\u00e0 per tornare a Roma per un contrattempo. Prima della partenza Saverio propone di portarli a vedere Segesta, tour al quale Olmo non partecipa poich\u00e9 si sente poco bene; durante una pausa, Glauco dice a Saverio che \u00e8 sua madre a volere che prenda in mano le redini dell'azienda, mentre Katrina gli confida di essere fuggita a sedici anni dalla guerra civile macedone del 2001, di essere giunta in Italia grazie a dei conoscenti italiani del padre, e che prima di fidanzarsi con Olmo stava con Nicolai, il quale una sera ha provato a violentarla perch\u00e9 la considera ancora sua.\nIl tour viene interrotto dal ricovero urgente di Olmo, che ha sub\u00ecto un arresto cardiaco prolungato probabilmente correlato al diabete, motivo per cui deve essere trasportato in elicottero a Palermo. Saverio e Suleima sistemano la stanza di Olmo e trovano una siringa da insulina completamente vuota, il che spiega la crisi cardiaca di Olmo, portandoli a ipotizzare un tentato omicidio. Saverio raggiunge Nadia a casa sua per sapere il motivo dell'improvvisa comparsa a M\u00e0kari, ma non riesce a farsi dire molto se non il disprezzo che prova verso Katrina, colpevole di aver causato il divorzio tra lei e Olmo.\nSaverio e Peppe interrogano Anita e Nevio, i quali spiegano che Olmo li aveva accusati di aver usato materiale scadente per ristrutturare una sua villa provando a non pagarli, e aveva messo in giro voci false nonostante avessero stipulato un accordo; il giorno del tour a Segesta si sono presentati tardi perch\u00e9 stavano cercando di avere un figlio, e mentre stavano uscendo avevano sentito Olmo litigare con Nicolai. Quest'ultimo rivela che ultimamente Olmo aveva il sospetto che lui si stesse accordando con un'altra societ\u00e0 italiana sua concorrente, cosa effettivamente vera poich\u00e9 Olmo aveva intenzione di scogliere la loro societ\u00e0 una volta tornati a Roma, e fa capire di aver litigato con lui perch\u00e9 \u00e8 ancora geloso di Katrina. Saverio confida a Suleima di credere che Nadia sia venuta per accertarsi che Katrina non sposi Olmo col rischio di appropriarsi dell'eredit\u00e0 destinata a Glauco, e Suleima rivela di aver ascoltato Olmo spiegare alla fidanzata come dirigere la sua ditta.\nAda spiega a Saverio che Katrina ha conosciuto Olmo due anni prima tramite Nicolai, e che lei non l'ha voluto sposare per non passare come una \"rovinafamiglie\", aspettando il divorzio; Nicolai ha pensato di vendicarsi di entrambi, cos\u00ec insieme a Nevio e Anita ha chiamato Nadia per dirle ci\u00f2 che ha scoperto, ovvero che Katrina \u00e8 gi\u00e0 sposata in Macedonia, e quindi non avrebbe potuto sposare Olmo perch\u00e9 sarebbe stata denunciata per bigamia; Katrina ammette di essersi sposata da ragazza con un soldato probabilmente morto in guerra, ma del quale ha ottenuto la dichiarazione di morte presunta. Poco dopo Olmo muore, e all'ufficio anagrafe Saverio scopre che da quasi un mese \u00e8 segretamente sposato con Katrina. Saverio affronta Glauco accusandolo di aver fatto l'ultima fatale iniezione di insulina a suo padre, per paura che Katrina prendesse le redini dell'azienda al posto suo; incalzato da Saverio, che gli rivela del matrimonio segreto del padre, Glauco non smentisce ma non conferma le sue accuse anche perch\u00e9 Saverio non sembra interessato a denunciarlo alle autorit\u00e0. Katrina \u00e8 ora amministratore unico della societ\u00e0, e Saverio capisce che ci\u00f2 che aveva visto regalarle da Olmo era un foglio con la sua nomina.\nDopo aver completato lo scritto \"I colpevoli sono matti\", Saverio scopre che \u00e8 stato Andrea, nipote del piastrellista mastro Pietro, ad aver affittato la sua casa a una famiglia di turisti francesi \u2014 costringendolo a trovare un'altra momentanea occupazione nella vecchia casa di famiglia, dove ritrova la governante Marichiedda \u2014, a suo dire un modo per \u00abpromuovere il turismo siciliano\u00bb; il ragazzo lo convince a non denunciare la cosa spiegandogli \u00abla regola dello svantaggio\u00bb.\nSuleima fa notare a Saverio che in realt\u00e0 anche Katrina poteva avere un valido movente per uccidere il marito, essendo ormai beneficiaria della sua eredit\u00e0: prima di partire Katrina era in effetti sul punto di confidare qualcosa a Saverio; rimane perci\u00f2 aperto il dubbio se ella fosse stata tentata di confessargli la sua colpevolezza. Saverio confida a Suleima un episodio molto doloroso: nell'estate del 1998 sua madre and\u00f2 in vacanza da sola nella casa a M\u00e0kari perch\u00e9 Saverio era rimasto a Palermo per preparare un esame di diritto privato, mentre il marito aveva degli impegni a scuola; la donna ebbe un malore e telefon\u00f2 al figlio, ma lui non la sent\u00ec perch\u00e9 teneva la musica ad altissimo volume. Per questo motivo il padre odia la casa a M\u00e0kari e Saverio prova ancora un bruciante senso di colpa, e scoppia a piangere.\n\"\u00c8 solo un gioco\".\nFranco Rizzo, giocatore di calcio e cugino di secondo grado di Saverio, muore in un incidente d'auto subito dopo Monte Pellegrino schiantandosi oltre una curva stretta e pericolosa. Saverio e Peppe raggiungono Palermo per partecipare ai funerali di Franco assieme ai genitori di quest'ultimo, Mario e Lilla, e al padre di Saverio.\nRosario, amico di Franco, assicura Saverio del fatto che l'amico era astemio, e ipotizza che stesse andando molto veloce forse perch\u00e9 doveva andare da qualche parte, anche se non ha idea di dove. Qualche giorno dopo Saverio accetta di partecipare a una partita di calcio in memoria del cugino giocando nella squadra dei suoi ex compagni, \"Virtus Sicana\". Al successivo rinfresco, Santo spiega a Saverio che la squadra \u00e8 finanziata da uno sponsor che paga tutto, comprese le trasferte, e che era stato trovato da Franco; Manuela, fidanzata di Franco, rivela che la sera della sua morte lui doveva raggiungerla a Mondello, che affittava due piccoli immobili non suoi per pagarsi il mutuo e che le diceva spesso di \u00absaper fare i giusti affari\u00bb.\nSaverio scopre un giro di scommesse illegali intorno al torneo di calcio \"Summer Club Trophy\", dove militava la squadra di Franco: Saverio crede che il cugino si fosse messo d'accordo con un compagno di squadra per perdere di proposito una partita scommettendo dei soldi sulla loro sconfitta \u2014 forse tramite un prestanome \u2014, e che probabilmente \u00e8 stato ucciso da qualcuno del giro delle scommesse clandestine che aveva scoperto il trucco. Intanto Bartolo, un giovane che si batte contro la mafia e che Saverio credeva fosse l'autore di alcune intimidazioni ai danni di baristi che tengono video poker, rivela a Saverio ci\u00f2 che ha scoperto: le intimidazioni erano opera della sua fidanzata Alida, il cui padre si \u00e8 rovinato a causa della ludopatia; lei era convinta che la cosa migliore da fare fosse far chiudere tutti i bar con i video poker della zona. Saverio convince Bartolo a far ragionare Alida.\nIl vicequestore Randone spiega a Saverio e Suleima che da qualche mese stanno dietro ad alcuni mafiosi, fino ad arrivare ai campetti di calcio: il custode Pietro \u00e8 parente di un boss che ha contatti con un latitante \u2014 per questo erano appostati sia al funerale di Franco che alla partita commemorativa \u2014; Pietro ha contatti con una banda di scommesse clandestine, ma la priorit\u00e0 \u00e8 la cattura del latitante. Saverio non crede affatto alla tesi dell'incidente e mostra a Randone le ricevute che dimostrano l'implicazione di Franco nel giro di scommesse, e quando Randone legge un articolo di giornale dove viene descritta una discussione avuta tra Santo e Franco prima del rigore sbagliato, Saverio pensa di aver individuato il colpevole in Santo.\nSanto ammette che lui e Franco si erano messi d'accordo per scommettere per conto loro e perdere la partita \u2014 anche perch\u00e9 erano gi\u00e0 qualificati per la finale \u2014, ma che era solo Franco a parlare con la banda di scommettitori; si era rifiutato di tirare il rigore perch\u00e9 sarebbe stato un errore troppo vistoso da parte sua. Saverio e Peppe, giunti in ospedale dopo che Manuela \u00e8 stata ricoverata per aver assunto un farmaco sbagliato, scoprono che \u00e8 incinta di quattro mesi: Manuela confessa a Saverio di aver in realt\u00e0 tentato il suicidio perch\u00e9 \u00e8 sola e senza indipendenza economica, ma di essersi pentita subito. Peppe convince i genitori di Franco a prendersi carico di Manuela e del futuro nipote.\nRandone spiega a Saverio che apparentemente l'ultima partita non ha provocato particolari reazioni della banda, che l'automobile non \u00e8 stata sabotata e che l'autopsia ha stabilito la buona salute di Franco. Grazie a Bartolo e Alida, Saverio scopre che la base si trova in un magazzino della zona portuale di Palermo. Mentre perlustra la zona con Peppe, Saverio viene sequestrato e minacciato dai componenti della banda i quali, dopo aver scoperto che \u00e8 cugino di Franco, lo liberano; Natale, il capo della banda, gli spiega che Franco non li avrebbe mai traditi e che non l'hanno ucciso. Saverio si fa prestare da zio Mario la registrazione dell'ultima partita giocata dal cugino, e grazie a Peppe intuisce che \u00e8 stato Rosario ad aver ucciso Franco.\nRosario confessa che era disperato perch\u00e9 doveva vincere, perch\u00e9 da un anno il suo negozio andava a rotoli e non riusciva a pagare il mutuo della casa: decise quindi di scommettere sulla partita avendo la certezza che la sua squadra avrebbe vinto, cos\u00ec da guadagnare abbastanza per pagare tutta la casa, ma quando cap\u00ec che Franco e Santo l'avevano truccata cadde preda della disperazione. Dopo la partita andarono a cena come sempre, e al momento dei saluti affront\u00f2 Franco; al suo rifiuto di chiarimenti, Rosario lo segu\u00ec per strada e acceler\u00f2 sempre di pi\u00f9 sperando che Franco rallentasse e accostasse, ma non succedette, e quando le due automobili si toccarono quella di Franco sband\u00f2 e and\u00f2 oltre il guardrail, schiantandosi al suolo. Da qualche giorno Rosario girava con l'automobile della moglie, mentre la sua \u00e8 stata trovata col GPS infrattata in terreno vicino Torretta e reca sulla fiancata ammaccata tracce di vernice compatibile con quella della macchina di Franco.\nSuleima, in partenza per un colloquio di lavoro a Milano, viene raggiunta in aeroporto da Peppe e Saverio, il quale le regala un anello di fidanzamento. Saverio ripensa ancora una volta al grande affetto che da bambini legava lui e Franco, prima di perdersi di vista per oltre trent'anni.\n\"La fabbrica delle stelle\".\nSaverio viene assunto dalla ricca Flaminia De Simone per gestire l'ufficio stampa di sua sorella minore Gea, regista e produttrice cinematografica, il cui ultimo film verr\u00e0 presentato a un importante festival a Messina. In realt\u00e0, il vero motivo per cui Flaminia ha assunto Saverio consiste nel proteggere la sorella dal violento ex fidanzato, l'attore argentino Alo Pereira \u2014 pieno di livore perch\u00e9 ha abbandonato una carriera promettente in madrepatria per seguire la fidanzata e un successo che non \u00e8 mai arrivato \u2014, il quale l'ha gi\u00e0 picchiata molte volte e sembra sempre pi\u00f9 fuori controllo. Una mattina, per\u00f2, Gea viene trovata morta nella vasca da bagno con il collo e le unghie spezzate e i sospetti cadono immediatamente su Alo, nel frattempo divenuto irreperibile. La frustrazione provata da Saverio lo porta a litigare con Peppe, che lo ha accompagnato al festival.\nEnzo, produttore esecutivo e caro amico di Gea, accusa Flaminia di trarre giovamento dalla morte della sorella poich\u00e9 Gea, desiderosa di dare uno slancio alla sua carriera fondendo la sua societ\u00e0 \"Movie Valley\" con la \"Leopard Film\" di Roma, avrebbe preteso ci\u00f2 che le spettava, ossia la propria parte di patrimonio, mentre Flaminia intende mantenere nelle sue mani l'impero dei loro genitori, proprietari di un'impresa di costruzioni. Enzo confida a Saverio che sette anni prima, quando il padre di Flaminia e Gea si ammal\u00f2, decise di affidare il patrimonio alle figlie: Gea voleva fare cinema, cos\u00ec Flaminia si mise a capo di tutto. Inizialmente a Gea andava bene, anche perch\u00e9 le bastavano i finanziamenti per mandare avanti la sua casa di produzione, ma la sorella la trattava ancora come una bambina a cui dare la paghetta e solo quando lo decideva lei. Fu Enzo stesso a proporre all'amica la fusione della societ\u00e0 ma, per siglare il contratto, c'era bisogno della liquidit\u00e0 che Gea avrebbe potuto ottenere con la sua met\u00e0 del patrimonio; se fosse accaduto, Flaminia avrebbe perso la maggioranza azionaria della societ\u00e0, perdendone di fatto anche il controllo.\nFlaminia nega di aver mai manipolato Gea e accusa Alo dell'omicidio, e successivamente gli mostra le carte dell'accordo di fusione, dove non compare il nome di Enzo, il quale ha un alibi poich\u00e9 la scientifica ha stabilito che, essendo Gea morta tra le 7 e le 8, in quel lasso di tempo egli si trovava negli uffici del festival, come testimoniano le telecamere; inoltre, il suo nome non compare nelle carte del contratto solamente perch\u00e9 l'accordo era ancora da perfezionare, infatti Gea non l'avrebbe estromesso.\nSaverio e Peppe pedinano Irene, amica di Alo, trovando quest'ultimo in un capanno abbandonato: Alo afferma di aver trovato Gea morta e di essere scappato per la paura dopo essere stato visto da una cameriera. La polizia cattura Alo, che \u00e8 ritenuto l'assassino poich\u00e9 ha dei graffi sul braccio destro che sembrano coincidere con il tentativo di difesa di Gea. Saverio per\u00f2 non \u00e8 convinto della sua colpevolezza e, da alcune fotografie scattate due giorni prima dell'omicidio, evince che Alo si \u00e8 procurato i graffi cadendo dalla moto mentre era a Roma. Enzo rivela a Saverio che in verit\u00e0 era Arianna, assistente e aiuto regista di Gea, a girare realmente i film: non essendo in grado di dirigerne uno, le due erano comunque sempre d'accordo nel far firmare la regia a Gea, dietro un buon compenso e con la promessa che quest'ultima le avrebbe prodotto il primo lungometraggio da regista, intitolato \"La fabbrica delle stelle\". Giulio Tossetti, il nuovo socio, aveva per\u00f2 posto una clausola per la fusione, ossia che per almeno cinque anni non avrebbero prodotto alcun esordio, cosa di cui per\u00f2 Arianna era all'oscuro e Gea \u2014 che aveva cercato di far cambiare idea al socio \u2014 glielo avrebbe comunicato solo al termine del festival.\nDurante una proiezione all'ultima serata del festival, Saverio segue di soppiatto Arianna dietro le quinte, costringendola finalmente a confessare: la donna aveva ascoltato la conversazione tra Tossetti e Gea, venendo cos\u00ec a conoscenza del fatto che il suo film non sarebbe pi\u00f9 stato prodotto. Arianna, disperata perch\u00e9 tutti i sacrifici fatti sino ad allora le sono valsi a nulla, afferr\u00f2 una grande conchiglia con spuntoni e colp\u00ec mortalmente Gea, dopo che questa le aveva provocato dei graffi sul collo nel tentativo di difendersi. Arianna inseguiva da una vita il suo sogno di diventare regista, rendendosi conto che anche Gea, che rappresentava la sua ultima possibilit\u00e0, fin\u00ec per tradirla.\nSaverio quindi invita Arianna a offrire una confessione spontanea al questore mentre Alo, seppur scagionato dall'accusa di omicidio, \u00e8 indagato per violenze private, omissione di soccorso e resistenza a pubblico ufficiale, con una prevedibile carcerazione. Suleima, un istante prima di ripartire per Milano, comunica a Saverio \u2014 dopo averlo inizialmente negato solo per osservare la sua reazione \u2014 di essere incinta."}
{"id": "8869435", "revid": "1591878", "url": "https://it.wikipedia.org/wiki?curid=8869435", "title": "Palazzo del Tribunale (Pavia)", "text": "Il palazzo del Tribunale \u00e8 un edificio di Pavia, in Lombardia.\nStoria.\nIl palazzo attualmente adibito a tribunale in origine ospitava il monastero agostiniano della Colombina, documentato almeno dal 1140. Agli agostiniani subentrarono i canonici Lateranensi, ma nel 1513 l'ente venne dato in commenda e pass\u00f2 all'ospedale San Matteo. Non molti anni dopo, nel 1539, l'ospedale concesse l'uso (divenuto poi definito nel 1576 e successivamente confermato tramite la bolla di Clemente VIII del 1599) ai padri somaschi, che istituirono presso l'ex monastero un orfanotrofio. I somaschi ampliarono il complesso nel 1567 e, grazie alle donazioni ricevute dall'aristocratica pavese Bianca Beccaria d\u2019Adda e da altri fedeli, intrapresero nuovi interventi edilizi: la nuova chiesa, dedicata allo Spirito Santo fu consacrata dal vescovo Guglielmo Bastoni nel 1605, nel 1612 fu ultimato il campanile, mentre il complesso sub\u00ec nuovi ampliamenti tra il 1629 e il 1635 e, tra il 1696 e il 1703 vennero regolarizzate sia la facciata esterna sia quella rivolta verso il cortile e fu realizzato uno scalone in pietra. Nel 1755 i somaschi, che nel frattempo, oltre ad aver realizzato una villa a Montebolone nell'area suburbana di Pavia, erano divenuti proprietari di alcuni edifici attigui, decisero di ingrandire e ricostruire il complesso. Nel 1760 prese avvio il cantiere del nuovo edificio e della nuova chiesa, entrambi progettati da Lorenzo Cassani. Nel 1810 il convento venne soppresso, la chiesa fu sconsacrata e il complesso divenne sede del Tribunale di prima istanza. Successivamente, nel 1837, nel palazzo furono trasportate anche la giudicatura politica, la pretura e le carceri e nel 1857 la procura di Stato e dal 1914 \u00e8 sede del tribunale civile e penale, della procura e della pretura.\nDescrizione.\nIl palazzo venne costruito tra il 1760 e il 1767 su progetto di Lorenzo Cassani, considerato all'epoca il miglior architetto della citt\u00e0, che negli stessi era impegnato anche nel cantiere di palazzo Olevano e nella risistemazione del complesso di San Pietro in Ciel d\u2019Oro. L'edificio presenta una pianta a \u201cC\u201d che nel progetto originario (mai ultimato) doveva essere chiuso con un corpo porticato di collegamento tra le due ali e con una chiesa addossata a questo. Il palazzo \u00e8 dotato di scalone, situato nel corpo meridionale dell'edificio, che riprende la struttura\u00a0 tipica dell'architettura pavese del Settecento a rampe parallele e consente l'accesso al primo piano. Il lato settentrionale del palazzo \u00e8 arricchito da una grande torretta belvedere, terminate con una loggia dotata di finestroni chiusi da vetrate. La facciata principale, intonacata, \u00e8 molto sobria, arricchita solo da alcune paraste e dalle incorniciature delle finestre, mentre il prospetto lungo via Romagnosi fu lasciato a mattoni a vista. Durante i lavori di ristrutturazione effettuati dal 2005 al 2008 venne alla luce nel cortile del palazzo una grande domus di et\u00e0 romana, sorta intorno al I secolo d. C., ma che fu ingrandita e ricostruita tra il III e IV secolo d. C. dotandola di ambienti riscaldati e riccamente decorati, come le sale provviste di pavimentazione marmorea in opus sectile (i pavimenti sono ora esposti nei Musei Civici) al di sopra della quale vennero impiantate in et\u00e0 longobarde delle capanne, alcune delle quali seminterrate."}
{"id": "8869455", "revid": "936876", "url": "https://it.wikipedia.org/wiki?curid=8869455", "title": "Pony Life", "text": ""}
{"id": "8869464", "revid": "6923", "url": "https://it.wikipedia.org/wiki?curid=8869464", "title": "Bluff 1980", "text": "Bluff 1980 \u00e8 il titolo di un album discografico di Ignazio Scassillo, pubblicato nel 2018"}
{"id": "8869477", "revid": "478814", "url": "https://it.wikipedia.org/wiki?curid=8869477", "title": "St. Petersburg Challenger II 2021", "text": "Il St. Petersburg Challenger II 2021 \u00e8 stato un torneo maschile di tennis giocato sul cemento indoor. \u00c8 stata la seconda edizione del torneo e faceva parte della categoria Challenger 80 nell'ambito dell'ATP Challenger Tour 2021. Si gioca a San Pietroburgo, in Russia, dall'8 al 14 marzo 2021. La settimana precedente si era tenuta la 1\u00aa edizione del torneo, che faceva per\u00f2 parte della categoria Challenger 50.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati come Special Exempt al tabellone principale:\nI seguenti giocatori sono entrati come alternate:\nI seguenti giocatori sono passati dalle qualificazioni:\nCampioni.\nSingolare.\nIn finale Evgenii Tiurnev ha battuto in finale Kacper \u017buk con il punteggio di 6-4, 6-2.\nDoppio.\nIn finale Jesper de Jong / Sem Verbeek hanno battuto in finale Konstantin Krav\u010duk / Denis Yevseyev con il punteggio di 6-1, 3-6, [10-5]."}
{"id": "8869479", "revid": "287204", "url": "https://it.wikipedia.org/wiki?curid=8869479", "title": "Souper Ligka Ellada 2 2019-2020", "text": "La Souper Ligka Ellada 2 2019-2020 \u00e8 stata la 1\u00aa edizione della seconda serie del campionato greco di calcio in seguito alla riforma del sistema calcistico greco.\nClassifica finale.\nLegenda:\nRegolamento:\nNote:"}
{"id": "8869480", "revid": "254401", "url": "https://it.wikipedia.org/wiki?curid=8869480", "title": "Valle di Scala", "text": "La Valle di Scala \u00e8 una valle laterale della Valtellina e prende il nome dall'omonimo torrente.\nLa valle \u00e8 delimitata dal torrente Scala e dal torrente Rezzalasco ed \u00e8 interamente parte del Parco Nazionale dello Stelvio.\nUna sua caratteristica peculiare sono le sue alte pareti rocciose che la circondano da ogni lato e che, pur ostacolandone l'accesso, possibile per il momento solo a piedi, la rendono incantevole per i suoi larghi panorami, caratterizzati da una visuale ampia e inostacolata.\nLa valle \u00e8 suddivisa in cinque localit\u00e0, in ordine crescente di altezza: I Prati (I Pra'), I Campi (I Chemp), Scala Piana (Scala Piena), Casparaccio (Casparac) e Campoteggia (Camp Betegia).\nNella Valle di Scala \u00e8 ambientata una delle leggende locali pi\u00f9 conosciute ossia la leggenda delle Streghe di Scala (Stria de Scala), conosciuta in pi\u00f9 versioni, ma la pi\u00f9 famosa racconta di una bambina che nell'aiutare il proprio padre nelle attivit\u00e0 agro-pastorali gli disse di essere in grado di provocare un temporale ed il padre, prendendo il tutto come un gioco, accett\u00f2 la sfida, allora la bambina inizi\u00f2 a disegnare con il dito dei cerchi nell'acqua di una fontana e all'improvviso scoppi\u00f2 un temporale, a questo punto il padre incredulo le chiese dove avesse imparato quella pratica e la bambina disse di averlo appreso dalla madre, il padre allora torno in paese, prese moglie e figlia e dopo averle legate e messe su dei covoni di paglia, appicc\u00f2 il fuoco, per allontanare gli spiriti delle due presunte streghe.\nDalla localit\u00e0 principale di Scala Piana \u00e8 possibile raggiungere tramite un breve sentiero la Val di Rezzalo, rinomata localit\u00e0 turistica. \nAl fine di incrementare il turismo in zona, la Comunit\u00e0 Montana Alta Valtellina in collaborazione con Il Parco Nazionale dello Stelvio ed altri enti, ha creato il progetto \"Bormio 360 Adventure Trail\", ossia un anello ciclo-pedonale che collega numerose localit\u00e0 valtellinesi ed in particolare collega la Val di Scala con la Val di Rezzalo e Santa Caterina Valfurva attraverso numerosi percorsi illistrati; il percorso che attraversa la Valle di Scala \u00e8 stato nominato \"Percorso delle Streghe\", in virt\u00f9 della leggenda sopracitata."}
{"id": "8869482", "revid": "1369234", "url": "https://it.wikipedia.org/wiki?curid=8869482", "title": "LA Galaxy 2015", "text": "Questa voce raccoglie le informazioni riguardanti il LA Galaxy nelle competizioni ufficiali della stagione 2015.\nOrganico.\nRosa 2015.\nDi seguito la rosa del Los Angeles Galaxy aggiornata al 26 marzo 2015."}
{"id": "8869496", "revid": "478814", "url": "https://it.wikipedia.org/wiki?curid=8869496", "title": "Biella Challenger Indoor III 2021", "text": "Il Biella Challenger Indoor III 2021 \u00e8 stato un torneo maschile di tennis giocato sul cemento indoor. \u00c8 stata la 16\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021. Si \u00e8 giocato al PalaPajetta di Biella, in Italia, dall'8 al 14 marzo 2021. \u00c8 stata la 3\u00aa delle 7 edizioni del torneo previste per il 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone come Ranking protetto:\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come Lucky loser:\nCampioni.\nSingolare.\n Andreas Seppi ha sconfitto in finale Liam Broady con il punteggio di 6-2, 6-1.\nDoppio.\n Quentin Halys / Tristan Lamasine hanno sconfitto in finale Denys Mol\u010danov / Serhij Stachovs'kyj che si sono ritirati, sul punteggio di 6-1, 2-0."}
{"id": "8869502", "revid": "539155", "url": "https://it.wikipedia.org/wiki?curid=8869502", "title": "Rel\u00e2che", "text": "Rel\u00e2che \u00e8 un balletto istantaneista in due atti, con \"entr'acte\" cinematografico, scritto da Erik Satie nel 1924. Il libretto fu di Francis Picabia, la coreografia di Picabia e Jean B\u00f6rlin per i Ballets su\u00e9dois. A detta degli autori lo spettacolo comprendeva \"due atti, un intermezzo cinematografico (Entr'acte di Ren\u00e9 Clair) e la coda del cane\". \"Rel\u00e2che\" pu\u00f2 essere considerato uno dei primi manifesti dadaisti. \nStoria.\nErik Satie nel 1924 ebbe l'idea di realizzare uno spettacolo in cui il balletto doveva unirsi al cinematografo, spinse cos\u00ec Francis Picabia a collaborare con lui. Il pittore aveva gi\u00e0 in mente l'intenzione di rielaborare uno scenario di Blaise Cendrars che era stato pubblicato sulla rivista \"Dada \u00e0 Paris\" e di cui aveva gi\u00e0 parlato con Rolf de Mar\u00e9 direttore dei \"Ballets su\u00e9dois\"; senza dir nulla a Satie, Picabia inizi\u00f2 a modificare il canovaccio di Cendrars, scrivendo una sceneggiatura e collaborando con Jean B\u00f6rlin per la coreografia; il risultato fu uno spettacolo in forma di performance, simile per certi versi ai futuri happening. Satie realizz\u00f2 comunque la musica, sia per il balletto sia per l'intermezzo cinematografico \"Entr'acte\", scrivendo un brano dal titolo \"Cin\u00e9ma\". Il compositore scrisse una partitura ispirata al Caf\u00e9-concert, ricca di spunti ironici e divertenti con richiami jazzistici. Lo spettacolo venne definito \"Balletto istantaneista\" perch\u00e9 molte delle parti danzate erano improvvisate all'istante.\nLa prima rappresentazione era prevista per il 27 novembre 1924 al Th\u00e9\u00e2tre des Champs-\u00c9lys\u00e9es, ma a causa di una malattia di B\u00f6rlin, che era anche interprete del balletto, venne posticipata al 4 dicembre successivo. Il pubblico rimase sconcertato dalla novit\u00e0 della rappresentazione e reag\u00ec con applausi, ma anche con molti fischi per le provocazioni dovute alle scritte offensive e alle luci abbaglianti. Oltre a B\u00f6rlin interpreti principali furono Edith Bonsdorff e Kaj Smith. I riscontri furono comunque modesti e di conseguenza le repliche poche. Dopo circa tre mesi i \"Ballets su\u00e9dois\" chiusero i battenti e \"Rel\u00e2che\" per molto tempo non venne pi\u00f9 rappresentato. \nIl balletto fu ripreso nel 1970 da Aurel Milloss al Teatro della Pergola per il Maggio Musicale Fiorentino e nel 1980 da Moses Pendleton per il Joffrey Ballet.\nArgomento.\nLo spettacolo inizia con un breve filmato in cui si vedono alcuni ballerini muoversi; a loro si unisce un paralitico dall'aspetto bizzarro, il tutto senza una vera sequenza logica; le scene si svolgono in silenzio, senza musica di accompagnamento.\nDopo una breve ouverture si solleva il sipario, mostrando sul fondo un pannello su cui sono scritti in lettere luminose i nomi dei realizzatori del balletto. Gli spettatori vengono quindi accecati dai 370 fari di grandi dimensioni che costituiscono il fondale scenografico. Un pompiere appare sul palcoscenico e si muove avanti e indietro travasando ogni tanto dell'acqua da un secchio all'altro. Una donna in elegante abito da sera, arrivando dalla sala, sale sul palco, fuma una sigaretta e inizia a ballare prima da sola e senza musica poi con dieci uomini in frac; mima in seguito con un danzatore un balletto sul passaggio attraverso una porta girevole. Il primo atto si chiude con la donna che si toglie l'abito.\nNell'intervallo \u00e8 prevista la proiezione del film muto di Ren\u00e9 Clair \"Entr'acte\", musicato da Satie.\nIl secondo atto prevede un fondale con scritte insultanti rivolte al pubblico come: \"Coloro che non sono soddisfatti possono andare al diavolo!\" o \"Vi sono persone che preferiscono i balletti dell'Op\u00e9ra, poveri stupidi\". Al rientro sul palco i ballerini eseguono uno striptease mostrando l'abbigliamento intimo ornato da specchietti riflettenti. La donna ammucchia gli abiti smessi su una carriola, quindi si riveste e i ballerini ritrovano i propri abiti. Un danzatore prende una coroncina e scende fra il pubblico ponendola sul capo di una spettatrice. Il pompiere continua a travasare acqua senza motivo e la ballerina scende dal palco per raggiungere la poltrona. La rappresentazione termina con una piccola danza finale chiamata \"la coda del cane\". Nella versione originale in chiusura Satie giungeva a salutare il pubblico su una piccola vettura Citro\u00ebn scoperta facendo un giro sul palcoscenico e ringraziando con ampi movimenti del suo grande cappello. \nStruttura.\nPr\u00e9lude\nAtto 1.\nEntr'acte symphonique:\nAtto 2.\nOrganico.\nFlauto, oboe, clarinetto, fagotto, due corni, due trombe, trombone, percussione, archi."}
{"id": "8869507", "revid": "1877829", "url": "https://it.wikipedia.org/wiki?curid=8869507", "title": "Damiana Sette", "text": "Nativa di Villagrande Strisaili, uno dei comuni della Zona blu, nell'area settentrionale dell'Ogliastra, sulla costa orientale sarda, fu per lungo tempo ritenuta una supercentenaria tra le pi\u00f9 longeve mai vissute in Italia, sino a che un'indagine sul suo caso condotta da alcuni demografi non dimostr\u00f2 fosse nata circa due anni pi\u00f9 tardi di quanto si credeva. Oggi il suo caso \u00e8 visto come uno dei pi\u00f9 illuminanti nel campo della validazione e dell'accertamento dell'et\u00e0 reale degli individui super-longevi.\nBiografia.\nMaria Monserrata Damiana Sette nacque il 5 maggio 1877 a Villagrande Strisaili, alle ore 7 antimeridiane. Era figlia di Pietro Sette, nato nel 1835, e di Monserrata Pirroni, venuta alla luce nel 1844; i due genitori erano convolati a nozze il 29 novembre 1866 nel paese nativo della bambina.\nCrebbe in un contesto \"frugale\" e povero; sin dalla prima infanzia venne avviata, come tutte le coetanee femmine, a lavori manuali, anche pesanti. Raccontava che a 5 anni impar\u00f2 a filare, tanto da recarsi a scuola con il fuso tra le mani. In et\u00e0 infantile, quando i genitori lasciavano la casa, si curava dei fratelli minori, e i loro pasti erano costituiti da \u00abuna manciata\u00bb di fave secche, che per i pi\u00f9 piccoli era costretta a ridurre in poltiglia.\nFrequent\u00f2 le scuole elementari per un solo giorno, rimanendo per sempre analfabeta, recandosi poi a servizio a 7 anni presso un probabile parente della madre, di cognome Pirroni; l\u00ec riceveva un salario di 1 lira e 50 centesimi.\nQualche anno pi\u00f9 tardi si rec\u00f2 a servizio di un'altra famiglia paesana abbiente, ma a circa vent'anni divenne dipendente di una famiglia benestante. Di questo periodo raccontava numerosi aneddoti, tra i quali uno collegato all'abitudine delle inservienti di consumare il caff\u00e8 d'orzo. La sua padrona aveva l'abitudine di preparare la bevanda in due caffettiere differenti: quella destinata alla famiglia, ne conteneva una pi\u00f9 costosa, mentre quella destinata alla servit\u00f9 quella ricavata, appunto, dall'orzo. In un'occasione i figli della \"padrona\" di Damiana Sette scambiarono i caff\u00e8; la signora si lament\u00f2 del gusto di ci\u00f2 che stava consumando, domandando chi avesse attuato lo scambio. I figli ammisero il fatto, rinfacciandole per\u00f2 l'ingiustizia con cui trattava la servit\u00f9 (\"is theraccas\"), che beveva un caff\u00e8 di seconda scelta. A partire da quel momento, anche la Sette consum\u00f2 del caff\u00e8 \u00abvero\u00bb.\nNello stesso periodo Damiana Sette ricevette una proposta di matrimonio da un cittadino villagrandese benestante, di cui rimase incinta. Il matrimonio tuttavia non avvenne, e la donna crebbe da sola la figlia Angela, venuta alla luce nel 1908. Visse per 16 anni a casa del fratello Salvatore, di quasi nove anni pi\u00f9 giovane. Egli gestiva un'attivit\u00e0 di generi alimentari, e Damiana Sette collaborava alla produzione del pane. In quel periodo super\u00f2 sia la febbre spagnola che la malaria, conservando la sua salute ottima sino agli ultimi anni. Durante la propria vita pratic\u00f2 comunque un grande numero di mestieri, e, oltre quelli gi\u00e0 indicati, lavor\u00f2 come tessitrice, con compensi vari.\nIn vecchiaia continu\u00f2 a recitare un grande numero di poesie, sia in occasioni festive che funebri. Poich\u00e9 la si reputava nata nel 1874, agli affermati 107 anni venne considerata nuova Decana d'Italia. Quando raggiunse \"108 anni\", durante i festeggiamenti, sal\u00ec sul palco allestito per l'occasione, ballando alla sarda; in quell'occasione le venne donato un suo busto, mentre il vescovo di Lanusei, Salvatore Delogu, le regal\u00f2 un rosario, che la centenaria conserv\u00f2 sino alla morte. Gli eventi che la riguardavano ottennero visibilit\u00e0 regionale e nazionale.\nL'8 agosto 1984 venne reputato il suo 110\u00ba compleanno, e vi furono notevoli festeggiamenti; furono presenti migliaia di persone provenienti dalla Sardegna e non, tra i quali il Prefetto di Nuoro, il Questore, il Commissario, il Comandante della Compagnia dei Carabinieri di Lanusei, il Presidente della Regione Sardegna Angelo Rojch, il Presidente della Provincia, il Presidente della Comunit\u00e0 Montana e Giovanni Sette, ex-Presidente della Corte d'Appello di Cagliari, nonch\u00e9 nipote della centenaria. Per l'occasione venne invitato il \"decano d'Italia\", Giuseppe de Bonis, nativo di Pietragalla. Le furono portati auguri scritti anche dal Presidente della Repubblica Italiana Sandro Pertini e dal Papa, Giovanni Paolo II.\nMorte.\nLa centenaria mor\u00ec nella casa della figlia Angela, a Villagrande Strisaili (nella quale si era trasferita nel 1951 a seguito del crollo dell'abitazione dove era nata), il 25 febbraio 1985. Considerata tra le persone pi\u00f9 anziane del mondo, si affermava avesse \"quasi 111 anni\"; la notizia della sua morte venne annunciata nelle reti televisive e nei giornali di tutta Italia. Ai suoi funerali parteciparono migliaia di persone, e alla sua famiglia giunsero condoglianze da parte delle massime cariche dello stato, tra le quali Francesco Cossiga, futuro Presidente della Repubblica e all'epoca Presidente del Senato.\nInvalidazione dell'et\u00e0.\nPer accertare la validit\u00e0 dell'et\u00e0 di Damiana Sette, i ricercatori del progetto AKEA (studio scientifico nato per accertare l'evoluzione della longevit\u00e0 a livello della popolazione sarda) utilizzarono il certificato di nascita risalente all'11 agosto 1874, intestato alla neonata Maria Angelica Damiana Sette, venuta alla luce l'8 agosto alle ore \u00abundici antimeridiane\u00bb e figlia di Pietro Sette e Monserrata Pirroni. Tale certificato, accompagnato da quello di morte, fu successivamente rintracciato dagli studiosi Gianni Pes (professore all'Universit\u00e0 di Sassari) e Michel Poulain (professore dell'Universit\u00e9 catholique de Louvain), i quali inserirono lo stadio di validazione dell'et\u00e0 della donna al livello C, quando cio\u00e8 vi sono delle evidenze che supportano la data di nascita affermata.\nPer portare il livello di conferma al massimo (A++) si procedette alla visione di tutti i documenti dell'Anagrafe risalenti al periodo, in modo da effettuare un'affidabile ricostruzione familiare. A seguito dello spoglio dei certificati di morte e di nascita, effettuato da Poulain con l'assistenza della dott.sa Luisa Salaris, apparve evidente che la bambina nata l'8 agosto 1874 non fosse la stessa persona deceduta 110 anni dopo, ma una sua sorella maggiore, morta il 10 giugno 1876 alle ore \u00abantimeridiane nove e minuti quarantacinque\u00bb. La confusione fu dettata dall'estrema somiglianza dei nomi delle bambine (\"Maria Angelica Damiana\" e \"Maria Monserrata Damiana\") le quali nacquero in un periodo abbastanza vicino. Tale procedura, risoltasi con l'invalidazione dell'et\u00e0 della donna, accert\u00f2 avesse in realt\u00e0 107 anni."}
{"id": "8869510", "revid": "729019", "url": "https://it.wikipedia.org/wiki?curid=8869510", "title": "Penicillium expansum", "text": "Penicillium expansum \u00e8 un fungo, della famiglia delle Trichocomaceae, del genere \"Penicillium\" ed \u00e8 \u00e8 una muffa psicrofila comune in tutto il mondo. Questa specie pu\u00f2 produrre due micotossine: la patulina e la citrinina. La patulina \u00e8 una neurotossina che diventa dannosa se consumata. I livelli di patulina negli alimenti sono regolati dai governi di molti paesi sviluppati.\nFitopatologia.\nProvoca nelle mele una delle malattie post-raccolta pi\u00f9 diffuse ed economicamente dannose ma pu\u00f2 infettare una vasta gamma di ospiti, tra cui pere, fragole, pomodori, mais e riso."}
{"id": "8869513", "revid": "92723", "url": "https://it.wikipedia.org/wiki?curid=8869513", "title": "Chiesa di Sant'Agostino (Foligno)", "text": "La chiesa di Sant'Agostino, anche conosciuta come Santuario della Madonna del Pianto, \u00e8 un edificio di culto cattolico della diocesi di Foligno.\nSorge in piazza Garibaldi, e rappresenta un importante esempio dell'architettura e decorazione barocche della citt\u00e0.\nStoria.\nUna prima chiesa gotica venne qui eretta nel 1248 dal Beato Angelo da Foligno. Presentava pareti affrescate e una copertura a capriate dipinte. L'edificio, con annesso convento, fu il primo insediamento agostiniano di Foligno, rimasto fino al 1810.\nNel XVII secolo la chiesa divenne Santuario della Madonna del Pianto, di cui si hanno notizie a partire dal 1647. Divenuta troppo esigua, nel XVIII secolo venne realizzata una costruzione adiacente, l'attuale chiesa barocca. Eretta fra il 1720 e il 1750 su disegno dell'architetto Bernascoli.\nParte della facciata della chiesa bruci\u00f2 la notte del 27 agosto 1881, in un periodo di accesa propaganda anticlericale e subito restaurata.\nDurante i pesanti bombardamenti alleati del 1944 l'originale Chiesa della Madonna del Pianto and\u00f2 distrutta, salvandosi solo il bel campanile gotico, i due finestroni e il portale, murati all'esterno del fianco destro della chiesa barocca.\nDescrizione.\nLa chiesa presenta una pianta basilicale a navata unica chiusa da volta a botte. Dietro l'abside si erge il campanile duecentesco, il pi\u00f9 alto della citt\u00e0, realizzato in bande di pietra alternate bianche e rosa. La cella campanaria \u00e8 aperta da grandi bifore ogivali ed \u00e8 sormontata da una copertura poligonale cupolata rinascimentale.\nSul fianco sinistro della chiesa \u00e8 il portale rinascimentale attribuito a Rocco da Vicenza, testimone degli interventi quattro-cinquecenteschi. La facciata della chiesa venne realizzata tra il 1748 e il 1750 da Nicol\u00f2 Cesari e Francesco Antonio Bettini su disegno di Pietro Loni. Tutta in laterizi, appare divisa da quattro colonne corinzie che inquadrano il portale e le due statue di \"Sant'Agostino\" e del \"Beato Angelo da Foligno\".\nAll'interno, oltre ai ricchi altari barocchi delle cappelle laterali, spiccano le cantorie in legno intagliato e dorato, e lo scenografico altare maggiore.\nLa volta della chiesa \u00e8 decorata a fresco con la \"Gloria di sant'Agostino\", opera attribuita a Liborio Coccetti.\nAltar maggiore.\nL'altar maggiore si erge a chiusura del presbiterio, presentandosi come una struttura architettonica in legno scolpito e dorato. Quest'opera venne realizzata nel 1678 da Gioacchino Grampini. Al centro \u00e8 il dipinto seicentesco della \"Madonna del Pianto\", che funge da pala, incorniciata da un tempietto aggettante sorretto da una coppia di angeli. Ai lati, poste dentro nicchie inquadrate da possenti colonne corinzie, sono le statue di \"sant'Agostino\" e di \"san Tommaso da Villanova\". Al di sopra, si ergono le statue di \"Angeli\" e della \"Giustizia\" e della \"Fortezza\".\nOpere d'arte.\nLa chiesa, oltre ai gi\u00e0 citati altari barocchi, conserva notevoli opere pittoriche:"}
{"id": "8869520", "revid": "945903", "url": "https://it.wikipedia.org/wiki?curid=8869520", "title": "Harmony Row", "text": "Harmony Row \u00e8 un album di Jack Bruce, pubblicato dalla casa discografica Polydor Records nel luglio del 1971."}
{"id": "8869524", "revid": "6923", "url": "https://it.wikipedia.org/wiki?curid=8869524", "title": "Tia Ciata", "text": "Considerata una guida spirituale nella comunit\u00e0 afro-brasiliana di Rio de Janeiro, ha contribuito alla diffusione della samba."}
{"id": "8869526", "revid": "478814", "url": "https://it.wikipedia.org/wiki?curid=8869526", "title": "Biella Challenger Indoor III 2021 - Singolare", "text": "Kwon Soon-woo era il detentore del titolo, ma ha scelto di non partecipare a questa edizione.\nIn finale Andreas Seppi ha battuto Liam Broady con il punteggio di 6-2, 6-1."}
{"id": "8869527", "revid": "547034", "url": "https://it.wikipedia.org/wiki?curid=8869527", "title": "Augusto Michelacci", "text": "Biografia.\nFiglio di Adelaide Buzzi e dell'architetto Giuseppe Michelacci, si spos\u00f2 con Elisa Migliarini. Nominato medico astante presso l'Arcispedale di Santa Maria Nuova l'11 gennaio 1849, divenne membro del Collegio medico fiorentino nel 1858 e Direttore degli Ospedali di Bonifazio e Santa Lucia nel 1859. In quell'anno fu anche chiamato a ricoprire la cattedra di insegnamento di Dermatologia, insegnando presso l'Istituto di Studi Superiori e di Perfezionamento di Firenze fino al 1888.Nel 1866 divenne direttore dell'Arcispedale. Ricopr\u00ec numerosi incarichi pubblici conferiti dal Governo, dalla Provincia e dal Comune di Firenze. Socio dell'Accademia Fisiocratica senese e dell'Accademia medico-fisica fiorentina, membro onorario della Societ\u00e0 di Medicina e Scienze Naturali di Parigi. Gli studi pi\u00f9 importanti riguardano le cause della pellagra e si sono basati sull'esperienza maturata in un apposito reparto dell'Ospedale di Bonifazio dedicato a questa patologia. Nel 1866 fond\u00f2 insieme al collega Pietro Pellizzari il \"Giornale italiano di malattie veneree della pelle\".\nLa considerazione del professore Michelacci \u00e8 attestata anche dalla sua consultazione per la quinta edizione del Vocabolario dell'Accademia della Crusca (1863-1923), come si evince dalla sua lettera ad Augusto Alfani, Accademico Compilatore, di risposta al quesito sulle voci \"fiammasalsa\" e \"flemmasalsa\" come termini di medicina.\nGli appunti delle sue lezioni furono raccolti dall'allievo Carlo Cossuto e pubblicati nel 1871 in un manuale. Tra i suoi allievi, Celso Pellizzari gli succeder\u00e0 pochi anni dopo la morte alla cattedra di Dermatologia e Sifilografia.\nArchivio personale.\nLa Biblioteca Biomedica dell'Universit\u00e0 degli studi di Firenze conserva il fondo Augusto Michelacci consistente in libri, manoscritti e carteggi donati dalla vedova Elisa Migliarini alla Biblioteca dell'Arcispedale di Santa Maria Nuova nel marzo 1888: studi sul colera, sulla pellagra, lezioni di medicina, appunti e memorie relative all'attivit\u00e0 di dermatologo, circa 40 lettere a lui inviate da vari corrispondenti, carte di Pietro Cipriani relative ad appunti di medicina e studi riguardanti l'Arcispedale di Santa Maria Nuova."}
{"id": "8869533", "revid": "1563111", "url": "https://it.wikipedia.org/wiki?curid=8869533", "title": "Stefano Ubertini", "text": "Studi e carriera accademica.\nSi laurea in Ingegneria Meccanica presso l'Universit\u00e0 degli Studi di Perugia, ateneo in cui consegue il titolo di Dottore di Ricerca in Ingegneria delle Macchine. Diventa ricercatore universitario nel 2004 presso la Facolt\u00e0 di Ingegneria dell'Universit\u00e0 degli Studi di Roma \u201cTor Vergata\u201d. \u00c8 professore associato dal 2007 al 2012 presso la Facolt\u00e0 di ingegneria dell'Universit\u00e0 degli Studi di Napoli \u201cParthenope\u201d. Nel 2012 si trasferisce all'Universit\u00e0 degli Studi della Tuscia, dove diventa Professore ordinario.\n\u00c8 stato Direttore del Dipartimento di Economia, Ingegneria, Societ\u00e0 e Impresa e membro del Senato Accademico, Presidente del Consiglio di Corso di Laurea in Ingegneria Industriale e Coordinatore del Dottorato in Engineering for Energy and the Environment dell'Universit\u00e0 della Tuscia.\nHa ricoperto numerosi incarichi ed esperienze gestionali in campo scientifico dal 2006 ad oggi e ha svolto numerosi periodi di studio/ricerca all'estero.\nRicerca.\nNel corso della sua attivit\u00e0 di ricerca, Stefano Ubertini ha contribuito in molti ambiti dell'ingegneria industriale: termo-fluidodinamica numerica e sperimentale, interazione fluido-struttura, risparmio energetico, sistemi energetici per la produzione stazionaria di energia a basso impatto ambientale, tecnologie a idrogeno, interazione macchine-ambiente, razionalizzazione dei consumi energetici e mobilit\u00e0 sostenibile.\nDall'inizio della sua attivit\u00e0 accademica ha coordinato numerosi progetti nazionali e internazionali assegnati su bandi competitivi (Horizon 2020, MIUR nei programmi PRIN, FIRB, POR, MISE e POR) e oltre 40 progetti di ricerca e sviluppo su convenzioni finanziati da enti pubblici e privati, sia in Italia che all'estero, ed \u00e8 esperto valutatore di progetti di ricerca per istituzioni nazionali e internazionali.\n\u00c8 stato membro di comitati scientifici, revisore, relatore invitato e chairman di diversi convegni ed eventi scientifici internazionali ed ha partecipato a comitati editoriali di diverse riviste internazionali.\nHa operato come revisore esperto per programmi di ricerca in Italia e all'estero (Comunit\u00e0 Europea, Belgio, Portogallo, Romania, Repubblica Ceca) e come membro dell'editorial board di diverse riviste internazionali (tra cui Nature Scientific Reports).\nPubblicazioni scelte.\n\u00c8 autore di oltre 150 pubblicazioni censite su database internazionali."}
{"id": "8869534", "revid": "599013", "url": "https://it.wikipedia.org/wiki?curid=8869534", "title": "Leah Edmond", "text": "Carriera.\nClub.\nLa carriera di inizia nei tornei del Kentucky, giocando a livello di club con il e a livello scolastico con la . Dopo il diploma entra a far parte della squadra universitaria della , con cui partecipa alla NCAA Division I dal 2016 al 2019, ricevendo numerosi riconoscimenti individuali.\nDopo la laurea lavora come maestra di scuole elementari, ma torna a giocare a pallavolo, facendo il suo esordio da professionista, durante la prima edizione dell'."}
{"id": "8869548", "revid": "661526", "url": "https://it.wikipedia.org/wiki?curid=8869548", "title": "Faam", "text": ""}
{"id": "8869561", "revid": "119170542", "url": "https://it.wikipedia.org/wiki?curid=8869561", "title": "Ponte dell'amicizia thai-lao", "text": ""}
{"id": "8869562", "revid": "62748", "url": "https://it.wikipedia.org/wiki?curid=8869562", "title": "Gens Laelia", "text": "La gens Laelia \u00e8 una gens romana patrizia direttamente imparentata con la Gens Antonia e la Gens Aemilia. Gaio Lelio Sapiente \u00e8 il capostipite di un nuovo ramo della famiglia, (Sapiente \u00e8 il soprannome da cui poi discender\u00e0 il cognome Sapius). Il soprannome, diventato poi un cognome, si \u00e8 evolto innanzitutto in Sapius in epoca medievale (o Sap\u00eca se femminile come Sapia Salvani) e Sapia in epoca moderna.\nSulla lapide di G. L. Sapius ritrovata preso il Campidoglio vi \u00e8 scritto : \n\"M. A. S. pro gloria populi Romani, vincet mundum\"."}
{"id": "8869564", "revid": "478814", "url": "https://it.wikipedia.org/wiki?curid=8869564", "title": "St. Petersburg Challenger II 2021 - Singolare", "text": "Zizou Bergs \u00e8 il detentore del titolo in questa edizione.In finale Evgenii Tiurnev ha battuto Kacper \u017buk con il punteggio di 6-4, 6-2."}
{"id": "8869565", "revid": "1522738", "url": "https://it.wikipedia.org/wiki?curid=8869565", "title": "Otome g\u0113mu no hametsu furagu shika nai akuyaku reij\u014d ni tensei shite shimatta\u2026", "text": ""}
{"id": "8869568", "revid": "709565", "url": "https://it.wikipedia.org/wiki?curid=8869568", "title": "Addio al nubilato (disambigua)", "text": ""}
{"id": "8869578", "revid": "697352", "url": "https://it.wikipedia.org/wiki?curid=8869578", "title": "Al-Ahli Sports Club", "text": ""}
{"id": "8869580", "revid": "439868", "url": "https://it.wikipedia.org/wiki?curid=8869580", "title": "Chiesa di San Pietro (Montagut i Oix)", "text": "La chiesa di San Pietro (in catalano: \"Sant Pere de Montagut\") \u00e8 un luogo di culto cattolico che si trova a Montagut i Oix, in Catalogna.\nStoria.\nLa prima citazione della chiesa risale al 965 e si riferisce ad una donazione al monastero di Sant Pere de Camprodon. Altre notizie sull'edificio sacro si ebbero nel 966, nel 969, nel 1004, nel 1105 sino ad arrivare a tempi pi\u00f9 recenti. Nel 1826 Dionisio Casta\u00f1o Berm\u00fadez, vescovo di Gerona vi si rec\u00f2 in visita pastorale. Sino al 1936 all'interno era conservata la pala d'altare raffigurante \"San Pietro\", opera di Pere Mates del XVI secolo. Il dipinto venne poi spostato nel Museo Diocesano di Gerona."}
{"id": "8869603", "revid": "287204", "url": "https://it.wikipedia.org/wiki?curid=8869603", "title": "Alasdair McDonnell", "text": "Nel 1998 \u00e8 diventato membro dell'Assemblea dell'Irlanda del Nord e nel 2005 membro della Camera dei comuni britannica. La sua prima apparaizione nel mondo politico fu nel 1970, quando perse contro Ian Paisley alle elezioni generali del 1970.\nCarriera politica.\nIl primo coinvolgimento di McDonnell con la politica avvenne quando si un\u00ec ai Nazional Democratici e si present\u00f2 come candidato del partito alle elezioni del 1970 per North Antrim e perse contro Ian Paisley.\nMcDonnell vinse per la prima volta le elezioni per il Consiglio comunale di Belfast nel 1977, rappresentando l'\"Area A\" di Belfast che comprendeva le aree di Short Strand e Upper Ormeau. Ha perso il seggio nel consiglio nel 1981, ma \u00e8 tornato nel 1985 ed \u00e8 stato il primo vice sindaco cattolico di Belfast nel 1995-1996.\nIn primo luogo ha rappresentato il collegio elettorale di Westminster di South Belfast nelle elezioni generali del 1979. \u00c8 stato anche eletto al Forum per la pace in Irlanda del Nord nel 1996 e all'Assemblea dell'Irlanda del Nord nel 1998 e nel 2003.\nNel 2004 \u00e8 diventato vice-leader del suo partito. Nelle elezioni generali del 2005 McDonnell ha generato uno dei risultati pi\u00f9 clamorosi in Irlanda del Nord quando ha vinto a South Belfast, principalmente a causa di una divisione nel voto unionista. Ha ricevuto voti mentre il candidato del Partito Unionista Democratico (DUP) Jimmy Spratt ha ricevuto voti e il candidato dell'Partito Unionista dell'Ulster Michael McGimpsey ha ricevuto voti. \u00c8 stato quindi rieletto a maggioranza nelle elezioni generali del 2010. Il 5 novembre 2011 \u00e8 stato eletto leader dell'SDLP alla conferenza di Belfast, succedendo a Margaret Ritchie.\nIn un'intervista del 2012 con \"The News Letter\", McDonnell ha criticato il Sinn F\u00e9in. Ha detto che il partito era diretto lungo linee \"in stile sovietico\" dove c'era una struttura militare e dove gli ex terroristi venivano posti in posizioni di potere. Ha anche affermato che molte persone che votavano per il Sinn F\u00e9in lo stavano facendo come atto di sfida.\nCome capo dell'SDLP, McDonnell ha descritto i termini della sesta revisione periodica dei collegi elettorali di Westminster, come un piano apparentemente bloccato per ridurre il numero di parlamentari alla Camera dei Comuni di 50 (inclusi due dell'Irlanda del Nord) a 600, come \"un gioco burocratico di numeri avviato dai Tories per un vantaggio puramente politico di partito\".\nNel giugno 2013, l'SDLP si \u00e8 astenuto durante il voto sul progetto di legge sul servizio civile a Stormont, assicurandone l'approvazione. Ci\u00f2 ha portato ad affermazioni da parte del Sinn F\u00e9in secondo cui l'SDLP stava abbandonando i principi dell'accordo del Venerd\u00ec Santo.\nNonostante le affermazioni del Sinn F\u00e9in secondo cui era inevitabile che qualcuno lanciasse una sfida legale a \"ci\u00f2 che i repubblicani considerano una legge discriminatoria\", nessuna sfida del genere \u00e8 emersa da allora. Nelle elezioni generali del Regno Unito del 2015 si \u00e8 presentato di nuovo per Belfast South ed \u00e8 tornato con il 24,5% dei voti, la quota di voti pi\u00f9 bassa mai registrata da un parlamentare di successo in qualsiasi parte del Regno Unito.\nIl 14 novembre 2015, McDonnell ha perso la sfida per la leadership tenutasi alla conferenza annuale dell'SDLP. Il suo successore come leader del partito, Colum Eastwood, vinse con 172 voti contro i 133 ricevuti da McDonnell.\nIl 9 giugno 2017, McDonnell ha perso il suo seggio di South Belfast contro Emma Little-Pengelly (DUP) nelle elezioni generali del 2017."}
{"id": "8869604", "revid": "1344036", "url": "https://it.wikipedia.org/wiki?curid=8869604", "title": "Palazzo dei Capitani (Palazzuolo sul Senio)", "text": "Il Palazzo dei Capitani \u00e8 un edificio situato a Palazzuolo sul Senio (FI). Fu sede dei Capitani del Popolo in cui vi ebbero residenza e giurisdizione.\nStoria e descrizione.\nCostruito alla fine del 1300. \u00c8 contraddistinto da un portico d'angolo e da un ingresso sopraelevato. Sulla facciata sono murati numerosi stemmi appartenenti ai Capitani del Popolo che un tempo amministravano la vallata. Il complesso del palazzo \u00e8 sovrastato dalla Torre dell'Orologio.\nIl 10 ottobre del 1506 vi fece sosta il Papa Giulio II accompagnato da Niccol\u00f2 Machiavelli: avvenimento ricordato da una lapide murata sulla facciata dell'edificio. A fianco, un'altra lapide riporta una terzina dantesca in ricordo di Maghinardo Pagani di Susinana.\nAll'interno del Palazzo si trovano: il Museo delle Genti di Montagna e il Museo archeologico dell'Alto Mugello. "}
{"id": "8869607", "revid": "439868", "url": "https://it.wikipedia.org/wiki?curid=8869607", "title": "Montagut (disambigua)", "text": ""}
{"id": "8869608", "revid": "287204", "url": "https://it.wikipedia.org/wiki?curid=8869608", "title": "Classe Anaga", "text": "Le navi della classe Anaga sono una serie di pattugliatori in servizio presso la marina militare spagnola. Queste unit\u00e0 svolgono funzioni di sorveglianza costiera e della pesca, e di soccorso in mare. Ogni nave prende il nome da un isolotto spagnolo.\nStoria.\nAll'inizio degli anni ottanta del XX secolo, al fine di alleviare i pattugliatori classe Lazaga dai compiti di protezione della pesca, la marina militare spagnola ordin\u00f2 la costruzione di una serie di 10 unit\u00e0 da 319 tonnellate a pieno carico presso il cantiere navale Empresa Nacional Baz\u00e1n di San Fernando, Cadice. All'atto dell'entrata in servizio le motovedette vennero assegnate alla FUVIMAR (Fuerza de Vigilanc\u00eca Mar\u00ectima) conn le sigle da PVZ-21 a PVZ 29, e PVZ 210.\nTecnica.\nLe unit\u00e0 della classe Anaga hanno uno scafo costruito in acciaio navale (Martin Siemens), completamente saldato, mentre la sovrastruttura \u00e8 realizzata in alluminio. L'apparato propulsivo si basa su un motore diesel MTU 16V956 SB90 erogante la potenza di a . La velocit\u00e0 massima raggiungibile e di .\nL'autonomia in mare \u00e8 di dodici giorni alla velocit\u00e0 di 10 nodi, a causa delle limitazioni nello stoccaggio di viveri e carburante.\nL'armamento principale si basa su un cannone Mk.22 da 76/50 provenienti da unit\u00e0 ex statunitensi radiate dal servizio attivo, a prora, e un cannone Oerlikon da 20/70 a poppa. La mancanza di una adeguata direzione del tiro rende difficile il buon utilizzo del cannone principale. L'equipaggio \u00e8 composto da 27 persone: 4 ufficiali, 4 sottufficiali e 19 marinai. Le navi sono attrezzate per consentire loro di eseguire il trasferimenti di carichi leggeri, il rimorchio di altre navi, e il rifornimento verticale con gli elicotteri.\nImpiego operativo.\nIl 21 settembre 1985 il pattugliatore P-22 \"Tagomago\" fu attaccato dalle forze del Fronte Polisario dopo essersi avvicinato a un chilometro e mezzo dalla costa al fine di aiutare l'equipaggio del peschereccio \"Junquito\" sequestrato dai saharawi. Durante l'operazione, uno dei marinai rapiti, Jos\u00e9 Manuel Castro, perse la vita, mentre due membri dell'equipaggio della motovedetta rimasero feriti quando l'unit\u00e0 fu centrata da 5 colpi da 20\u00a0mm e da razzo. Il 20 dicembre 2003 il P-22 \"Tagomago\" si aren\u00f2 per un breve periodo Yaiza, Lanzarote venendo rimesso a galla senza subire danni. Il P-27 \"Izaro\" partecip\u00f2 all'incidente dell'isola di Perejil (11-20 luglio 2002) contro le forze marocchine, e successivamente ebbe compiti di sorveglianza sulle attivit\u00e0 della nave per esplorazioni subacquee Odissey Explorer.\nPrima unit\u00e0 ad essere stata ritirata dal servizio attivo fu la P-29 \"Deva\" nel 2004, cui seguirono nel giugno 2010 la P-21 \"Anaga\", la P-23 \"Marola\", la P-24 \"Mouro\" e la P-30 \"Bergant\u00edn\". Il P-27 \"\u00cdzaro\" fu radiato nel dicembre del 2010, mentre il P-25 \"Grosa\" lo segu\u00ec il 6 giugno 2012."}
{"id": "8869612", "revid": "709565", "url": "https://it.wikipedia.org/wiki?curid=8869612", "title": "Cimitero ebraico di Monticelli d'Ongina", "text": "Il Cimitero ebraico di Monticelli d'Ongina venne costruito nella seconda met\u00e0 dell'Ottocento accanto a quello cattolico (anch'esso ricostruito nello stesso periodo, insieme alla chiesa di San Giovanni) dalla comunit\u00e0 ebraica del borgo, che all'epoca era la pi\u00f9 importante e numerosa della provincia di Piacenza.\nStruttura.\nIl cimitero, sviluppato in lunghezza, \u00e8 costituito da due spazi rettangolari divisi da un cancello di ferro. Il primo, a cui si accede dalla strada tramite un altro cancello, funge da ingresso e vi si trova un lavabo di pietra con cui era possibile lavarsi e, dunque, purificarsi all'uscita dal secondo spazio, il terreno di sepoltura vero e proprio. Qui si trovano le lapidi e una piccola struttura poligonale con tetto a cupola che fungeva da camera mortuaria.\nLe sepolture.\nIl cimitero \u00e8 tuttora in funzione, infatti vi si trovano anche alcune sepolture recenti. Caratteristiche sono le tombe di fine 1800/inizio 1900 con scritte in ebraico e motivi liberty. Le sepolture pi\u00f9 antiche risalgono agli inizi dell'Ottocento, probabilmente perch\u00e9 sono state portate qui in seguito allo smantellamento del vecchio cimitero ebraico, che si trovava in aperta campagna, su un terreno che, per rispetto, non \u00e8 mai pi\u00f9 stato coltivato dai contadini della zona."}
{"id": "8869617", "revid": "1870933", "url": "https://it.wikipedia.org/wiki?curid=8869617", "title": "Discografia dei Little Big", "text": "La discografia dei Little Big, gruppo musicale rave russo, \u00e8 costituita da quattro album in studio, un album live, quattro EP e venticinque singoli, pubblicati tra il 2013 e il 2021."}
{"id": "8869619", "revid": "125003533", "url": "https://it.wikipedia.org/wiki?curid=8869619", "title": "Joseph-Paul Strebler", "text": "Biografia.\nEntr\u00f2 nella Societ\u00e0 delle missioni africane il 29 novembre 1914, ma riusc\u00ec a essere ordinato prete solo il 10 luglio 1921, al termine della prima guerra mondiale.\nDal 1921 al 1937 fu missionario in Ghana, dove fu superiore del seminario, vicario e poi superiore della missione di Cape Coast.\nNel 1937 fu posto alla guida della neo-eretta prefettura apostolica di Sokod\u00e9.\nFu nominato vescovo titolare di Curubi e vicario apostolico di Lom\u00e9 l'8 novembre 1945: il 14 settembre 1955, al momento dell'erezione della gerarchia ecclesiastica in Togo, divenne arcivescovo metropolita.\nFond\u00f2 collegi, scuole e seminari e sostenne il laicato; promosse la formazione del clero locale e fond\u00f2 la congregazione indigena delle Suore di Nostra Signora della Chiesa.\nNel 1961 lasci\u00f2 la guida della diocesi per lasciare la carica a un prelato africano: ricevette inizialmente il titolo di arcivescovo titolare di Nicopoli d'Epiro e poi, nel 1971, quello di arcivescovo emerito di Lom\u00e9.\nGenealogia episcopale.\nLa genealogia episcopale \u00e8:"}
{"id": "8869625", "revid": "121206075", "url": "https://it.wikipedia.org/wiki?curid=8869625", "title": "Katie Douglas (attrice)", "text": "\u00c8 conosciuta principalmente per i suoi ruoli nelle serie Defiance, Mary Kills People, Ginny &amp; Georgia e per il film Believe me.\nBiografia.\nAll'et\u00e0 di 9 anni, Katie ha iniziato ad apparire frequentemente in televisione in serie tra cui Flashpoint (2008), Alphas (2011), Max e Shred (2014), Eyewitness (2016), Raising Expectations (2016). \u00c8 apparsa anche in film TV tra cui Stay with Me (2011) e Thicker Than Water (2019)."}
{"id": "8869628", "revid": "2045441", "url": "https://it.wikipedia.org/wiki?curid=8869628", "title": "Elettromotrici MB100", "text": "Le elettromotrici MB100 sono dei convogli per servizio metropolitano costruiti nella seconda met\u00e0 degli anni ottanta per la linea B della metropolitana di Roma in occasione del prolungamento verso Rebibbia. Una variante della MB100, classificata \"ML100\" \u00e8 stata costruita per la metropolitana di Lima, in Per\u00f9.\nStoria.\nLe elettromotrici MB 100 sono entrate in servizio nel 1987, in vista del prolungamento verso Rebibbia. Durante quest'anno venne consegnato un primo lotto, composto di sole Unit\u00e0 di Trazione M10-11 dalla 001-002 alla 105-106. Con queste elettromotrici, circolanti in composizioni da 4 o 6 carrozze (la composizione da 6 casse vedeva le UdT cos\u00ec ripartite: M10-M11+M11-M10+M11-M10), si provvide a riassegnare gradualmente le MR 100, 200 e 30 sulla ferrovia Roma-Lido fino all'ottobre del 1987, quando l'ACOTRAL ne interdisse la circolazione sulla linea B, comportando anche la soppressione dei servizi diretti Termini-Lido.\nIl restante lotto, composto dalle rimanenti UdT serie 100 (dalla 107-108 a 125-126), entr\u00f2 in servizio nel 1990, in occasione dell'apertura della tratta Termini-Rebibbia l'8 dicembre. L'arrivo delle unit\u00e0 centrali MB 300 rese fissa la composizione a 6 carrozze, arrivando a un totale di 31 treni+1 UdT M10-M11 (l'MB 125-126, attualmente accantonata)\nDalla prima met\u00e0 degli anni novanta, le MB 100 sono state oggetto di pesanti atti di graffitismo, a cui si \u00e8 provato a provvedere in varie occasioni, le pi\u00f9 evidenti a inizio anni duemila e dal 2017 in poi\nNel 2005 venne sperimentato un possibile ammodernamento delle MB 100, sostanzialmente una sperimentazione del revamping che avverr\u00e0 su un ristretto numero di unit\u00e0 fra il 2009 e il 2011, modificando radicalmente gli interni e provvedendo all'installazione dell'aria condizionata e all'applicazione di una nuova livrea, simile a quella dei treni CAF per la linea A, durante quel periodo in fase di consegna. Queste prime modifiche verranno parzialmente effettuate sull'unit\u00e0 MB 059-060, che per\u00f2 rientrer\u00e0 in servizio con la livrea grigio/rosso amaranto e gli interni invariati.\nDal 2009, anche per contrastare i sempre frequenti atti vandalici, le MB 100 hanno iniziato a ricevere la nuova livrea unica Atac/Met.Ro.; il primo treno con tale livrea era composto dalle unit\u00e0 MB 059-060/MB 311-312/MB 110-109\nNel 2013, venne presentato il primo di 8 treni parzialmente rinnovati, che ha comportato il restauro degli interni e una nuova livrea, nota anche come \"monunmenti\", caratterizzata da sfondo azzurro sfumato fino al bianco verso l'imperiale, fascia rosso amaranto sopra le porte, e le silhouette di quattro dei pi\u00f9 noti monumenti di Roma, in quest'ordine da sinistra a destra: il Colosseo, la cupola di San Pietro, il Vittoriano e la Fontana di Trevi.\nCon le revisioni intermedie e generali dal 2020 in poi, l'intero parco atto delle MB 100 verr\u00e0 uniformato nelle livree, ripellicolando le unit\u00e0 nel grigio/rosso introdotto nel 2009, ponendo quindi fine alla livrea originale, che caratterizzava questi convogli fin dal 1987, e la livrea azzurra/fascia rossa/monumenti bianchi, durata poco pi\u00f9 di 8 anni, dal 2013 ai primi mesi del 2021.\nCaratteristiche tecniche.\nIl convoglio \u00e8 costituito da tre unit\u00e0 di trazione (UdT), ognuna formata da due elettromotrici collegate tra loro in maniera semipermanente (possono essere separate solo in officina). Le UdT serie 100 (in testa e in coda del convoglio) sono formate da una motrice pilota (M10) con pantografo accoppiata ad una motrice (M11); le UdT serie 300, centrali, sono composte da una motrice semipilota (M18) con pantografo e da una motrice (M11). Pertanto il convoglio completo \u00e8 schematizzabile come M10+M11+M18+M11+M11+M10. Le motrici pilota e semipilota hanno un numero nella serie (100 o 300) dispari, mentre le carrozze senza postazione di guida hanno un numero pari.\nLa semipilota \u00e8 dotata di un banco di manovra nascosto sotto un coperchio. Questo banco rende possibile pilotare l'UdT composta dalle due carrozze centrali in maniera indipendente. Tale dispositivo viene utilizzato solo in caso di emergenza e talvolta anche in deposito.\nLe carrozze non sono intercomunicanti tra loro: esistono peraltro porte di intercomunicazione che possono essere utilizzate solo in caso di necessit\u00e0 dal personale autorizzato.\nLe carrozze serie 100 possono ospitare 32 passeggeri seduti e 160 in piedi e due disabili (solo M10), mentre le carrozze serie 300 possono alloggiare 169 passeggeri in piedi, 32 seduti e un disabile (solo M18), per un totale di 1176 posti sul convoglio.\nI treni sono equipaggiati di motori in corrente continua. I carrelli, monomotori, montano freni a disco posizionati sugli assi, dietro le ruote. L'azionamento elettrico per la marcia e frenatura \u00e8 di tipo full-chopper che consente il recupero di energia in frenata. L'accelerazione e la decelerazione massime sono pari a .\nIl gancio in testa e fra le UdT \u00e8 di tipo Scharfenberg; fra i mesi di aprile e luglio 2018 sulle sole unit\u00e0 di testa ancora in servizio regolare sono stati sostituiti gli originari Scharfenberg con ganci del tipo BSI sprovvisti dei collegamenti elettrici e della condotta generale"}
{"id": "8869629", "revid": "543381", "url": "https://it.wikipedia.org/wiki?curid=8869629", "title": "Stabilimento Fiat di Melfi", "text": ""}
{"id": "8869632", "revid": "322321", "url": "https://it.wikipedia.org/wiki?curid=8869632", "title": "Michael Anthony Perry", "text": "Biografia.\nNato il 7 giugno 1954 a Indianapolis. Antropologo di formazione, Michael Perry \u00e8 entrato a far parte dei francescani nel 1977 ed \u00e8 stato ordinato sacerdote nel 1984. \u00c8 stato ministro provinciale della provincia del Sacro Cuore di Ges\u00f9 (Stati Uniti). Per dieci anni \u00e8 stato missionario nella Repubblica Democratica del Congo. Ha lavorato per Catholic Relief Services e come consulente su questioni internazionali per la Conferenza dei vescovi cattolici degli Stati Uniti.\nIl 22 maggio 2013, a Roma, \u00e8 stato eletto per un triennio 120\u00ba Ministro generale dell'Ordine dei frati minori, ordine fondato da San Francesco d'Assisi, di cui \u00e8 stato fino ad allora vicario generale e procuratore. Succede a Jos\u00e9 Rodr\u00edguez Carballo, nominato il 6 aprile 2013 da papa Francesco segretario della Congregazione per gli istituti di vita consacrata e le societ\u00e0 di vita apostolica."}
{"id": "8869649", "revid": "640389", "url": "https://it.wikipedia.org/wiki?curid=8869649", "title": "Meritan Shabani", "text": "Caratteristiche tecniche.\n\u00c8 un centrocampista offensivo che pu\u00f2 essere utilizzato anche da ala o seconda punta.\nCarriera.\nClub.\nNato a Monaco di Baviera da genitori originari di Shtime, in Kosovo, entra a far parte del settore giovanile del nel 2006, e nel corso degli anni scala i vari livelli del settore giovanile del club bavarese. Nel 2017 viene promosso nella squadra riserve, con cui debutta il 27 ottobre in occasione dell'incontro di Regionalliga pareggiato 1-1 contro l'. Pochi mesi pi\u00f9 tardi, il 28 aprile 2018, debutta in prima squadra giocando da titolare il match di Bundesliga\u00a0vinto 4-1 contro l'. Al termine della stagione firma il suo primo contratto professionistico di durata biennale ed il 5 agosto seguente realizza la sua prima rete con la squadra riserve, contro l'Illertissen.\nL'8 agosto 2019 viene ceduto a titolo definitivo al , con cui firma un contratto triennale. Inizialmente aggregato alla formazione under-23, il 25 settembre debutta in prima squadra giocando gli ultimi minuti dell'incontro di Coppa di Lega vinto ai rigori contro il , dove rimedia un infortunio al legamento crociato anteriore che lo costringe ai box per il resto della stagione.\nIl 18 gennaio 2021 rinnova il proprio contratto con i \"Wolves\" fino al 2023 ed il 1\u00ba febbraio viene ceduto in prestito al fino a giugno con un'opzione per la stagione successiva; realizza la sua prima rete fra i professionisti il 17 febbraio, segnando il gol-vittoria ai tempi supplementari del match di KNVB beker vinto 2-1 contro il .\nNazionale.\nMembro delle selezioni nazionali giovanili tedesche, nel febbraio 2021 ha iniziato l'iter burocratico per poter giocare per la nazionale kosovara.\nStatistiche.\nPresenze e reti nei club.\n\"Statistiche aggiornate al 14 marzo 2021\"."}
{"id": "8869653", "revid": "228587", "url": "https://it.wikipedia.org/wiki?curid=8869653", "title": "EBE", "text": ""}
{"id": "8869654", "revid": "380654", "url": "https://it.wikipedia.org/wiki?curid=8869654", "title": "Sweet Saraya", "text": ""}
{"id": "8869655", "revid": "1543377", "url": "https://it.wikipedia.org/wiki?curid=8869655", "title": "Podosfairik\u012b Athl\u012btik\u012b Etaireia Chania", "text": "Il Podosfairik\u012b Athl\u012btik\u012b Etaireia Chania (), meglio noto come Chania, \u00e8 una societ\u00e0 calcistica greca con sede nella citt\u00e0 di La Canea. Milita nella Souper Ligka Ellada 2, la seconda divisione del campionato greco.\nStoria.\nAO Chania-Kissamikos.\nDurante la stagione 2016-2017 della seconda divisione greca, la Canea era rappresentata da due squadre, l'AO Chania della citt\u00e0 di La Canea e il Kissamikos con sede nella vicina citt\u00e0 di Kissamos. Il Kissamikos aveva realizzato ottime stagioni in Football League, a differenza dei rivali locali dell'AO Chania. Per problemi finanziari, l'AO Chania venne forzatamente retrocesso in Gamma Ethniki al termine della stagione, dopo aver ricevuto una penalit\u00e0 di 33 punti, vedendosi allo stesso tempo revocata la licenza. Nell'estate del 2017, il proprietario del Kissamikos, all'epoca Antonis Rokakis, propose una fusione tra i due club, nel tentativo di formare un nuovo e forte sodalizio per rappresentare la regione, e pi\u00f9 specificamente la citt\u00e0 di La Canea (con l'obiettivo di essere il principale rivale del Platanias, all'epoca militante nella massima serie greca, con sede nell'omonima citt\u00e0). L'iniziativa \u00e8 stata infine approvata il 19 agosto 2017, tuttavia, a causa della situazione finanziaria dell'AO Chania, qualunque club che si fosse fuso con esso, avrebbe ereditato i debiti. Alla fine, il Kissamikos ha cambiato il suo nome in AO Chania-Kissamikos, mantenendo lo stemma e i colori originali, per le partite casalinghe venne scelto lo stadio municipale di Perivolia a Mournies, La Canea. La fusione venne accolta con feroce opposizione da parte dei tifosi del Kissamikos. D'altra parte, i tifosi dell'AO Chania hanno chiesto che il nome e lo stemma del Kissamikos fossero completamente eliminati, trasformando sostanzialmente il club in una continuazione dell'AO Chania. \nNei due anni successivi alla fusione, la squadra raggiunse buoni piazzamenti, terminando al quarto posto nella stagione 2017-2018 e al sesto posto nella stagione 2018-2019, ottenendo anche il diritto a partecipare alla neonata Souper Ligka Ellada 2.\nPAE Chania.\nNell'estate del 2019, il consiglio di amministrazione del club ha cambiato il nome del club in PAE Chania (), indicando la loro intenzione di rappresentare l'intera unit\u00e0 periferica della Canea. La stagione 2019-2020 ha visto il PAE Chania ottenere il suo miglior risultato fino ad oggi, arrivando terzo nella Souper Ligka Ellada 2.\nOrganico.\nRosa 2021-2022.\n\"Aggiornata al 5 novembre 2021.\""}
{"id": "8869657", "revid": "8660", "url": "https://it.wikipedia.org/wiki?curid=8869657", "title": "Campionato emiratino di football americano", "text": "Il campionato emiratino di football americano \u00e8 una competizione che riunisce l'\u00e9lite dei club emiratini di football americano dal 2012. L'organizzatore del campionato e delle squadre nazionali \u00e8 la Federazione emiratina di Football Americano.\nQuesta competizione si disputa con una stagione regolare con girone all'italiana, seguita dai play-off con una finale.\nFormato.\nIl campionato attuale si disputa in categoria unica (EAFL).\nIl gioco si svolge con le regole della EAFL che si basano sul regolamento della NCAA.\nEsistono tornei giovanili, sempre denominati EAFL e la cui finale segue la numerazione delle finali del campionato maggiore.\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti nelle diverse leghe."}
{"id": "8869658", "revid": "767487", "url": "https://it.wikipedia.org/wiki?curid=8869658", "title": "Barry Fry", "text": "Carriera.\nGiocatore.\nTra il 1962 ed il 1964 \u00e8 in rosa con il , con cui in precedenza aveva gi\u00e0 giocato per un biennio nelle giovanili. Nella stagione 1964-1965 \u00e8 invece al , con cui realizza una rete in 3 presenze nella seconda divisione inglese; nella stagione successiva gioca invece 6 partite in quarta divisione con il , mentre nella stagione 1966-1967 disputa 13 partite in terza divisione con il , club in cui milita anche nei mesi conclusivi della stagione 1967-1968 dopo aver militato per un periodo nei semiprofessionisti del . Al termine della stagione 1967-1968, all'et\u00e0 di 23 anni, abbandona definitivamente il calcio professionistico: gioca comunque per ulteriori 6 stagioni a livello semiprofessionistico con vari club, ritirandosi definitivamente al termine della stagione 1973-1974.\nAllenatore.\nInizia ad allenare nella stagione 1974-1975 nel , dove porta in squadra l'ex nazionale inglese Jeff Astle ottenendo anche una promozione; al termine della stagione 1975-1976 viene per\u00f2 esonerato, ed anche nelle 2 stagioni successive continua ad allenare a livello semiprofessionistico, prima nell'Hillingdon Borough e poi nel Bedford Town. Dal 1978 al 1985 allena il , club con cui al termine della stagione 1978-1979 viene ammesso alla stagione inaugurale della Alliance Premier League (neonato campionato che \"de facto\" costituiva il quinto livello calcistico inglese ed era nato con l'ambizione di essere il principale campionato nazionale al di fuori della Football League, verso la quale per diversi anni non vi fu comunque un meccanismo formale di promozioni e retrocessioni automatiche legate alla classifica). Nel dicembre del 1985 lascia il club e va ad allenare il , sempre nella medesima categoria, salvo poi far ritorno al Barnet al termine della stagione 1985-1986.\nAnche la sua seconda parentesi sulla panchina del club londinese dura 7 anni come la prima, ma \u00e8 caratterizzata da un maggior numero di successi: oltre a vincere la Conference League Cup nella stagione 1988-1989 e vari trofei minori, il club si piazza al secondo posto in classifica nel campionato 1986-1987, nel campionato 1987-1988 e nel campionato 1989-1990, vincendo poi il campionato 1990-1991 grazie a cui, stante il meccanismo di promozioni e retrocessioni da e per la quarta divisione della Football League introdotto alcuni anni prima, il Barnet viene promosso in Fourth Division, venendo quindi ammesso in uno dei campionati della Football League per la prima volta nella sua storia. Dopo aver ottenuto la salvezza nella stagione 1991-1992, nella stagione 1992-1993 il club viene promosso per la prima volta nella sua storia in terza divisione: Fry si dimette per\u00f2 dall'incarico a 2 mesi dalla fine della stagione per andare ad allenare il , club di seconda divisione, dove conquista la salvezza. Nell'estate del 1993 cambia per\u00f2 nuovamente squadra, accasandosi al , altro club di seconda divisione: nella sua prima stagione, nella quale porta nel club Roger Willis (che aveva lanciato nel Barnet ad inizio anni '90) retrocede in terza divisione, mentre l'anno seguente vince sia il Football League Trophy che il campionato, riportando quindi subito la squadra in seconda divisione. Al termine della stagione 1995-1996, conclusa con un quindicesimo posto in classifica, viene esonerato.\nNell'estate del 1996 Fry va ad allenare il , in terza divisione; la sua prima stagione alla guida della squadra si conclude con una retrocessione in quarta divisione. Nella stagione 1999-2000 vincendo i play-off riconquista la terza divisione, categoria in cui rimane fino al termine della stagione 2004-2005, quando retrocede nuovamente in quarta divisione, venendo poi esonerato dopo 9 anni nel club."}
{"id": "8869659", "revid": "6923", "url": "https://it.wikipedia.org/wiki?curid=8869659", "title": "Provini nel cassetto", "text": "Provini nel cassetto \u00e8 il titolo di un album discografico di Ignazio Scassillo, pubblicato nel 2010."}
{"id": "8869663", "revid": "716642", "url": "https://it.wikipedia.org/wiki?curid=8869663", "title": "Trevor Hartley", "text": "Caratteristiche tecniche.\nEra un'ala destra.\nCarriera.\nGiocatore.\nEsordisce tra i professionisti nella stagione 1967-1968 all'et\u00f2 di 20 anni con la maglia del , con cui disputa 2 partite nella prima divisione inglese; rimane in squadra anche nella stagione 1968-1969, nella quale gioca ulteriori 3 partite di campionato in prima divisione. Passa quindi al , con cui nella stagione 1969-1970 retrocede dalla terza alla quarta divisione inglese, conquistando per\u00f2 una promozione nella stagione successiva e ritirandosi nell'estate del 1971 all'et\u00e0 di 24 anni dopo complessive 42 presenze e 2 reti in partite di campionato con le \"Cherries\".\nAllenatore.\nInizia ad allenare sempre nel Bournemouth, dove per 3 anni lavora come vice; successivamente nella stagione 1974-1975 viene promosso ad allenatore, in terza divisione. Nel 1977 lavora come direttore tecnico della nazionale di Singapore, dove riorganizza anche la gestione delle varie nazionali giovanili del Paese asiatico e si occupa della formazione dei loro allenatori. Nell'intera stagione 1986-1987 e nei primi mesi della stagione 1987-1988 lavora come vice di David Pleat al , club di cui nell'ottobre del 1987 all'esonero di quest'ultimo diventa allenatore ad interim in coppia con Doug Livermore, ruolo che mantiene fino al novembre dello stesso anno quando alla guida degli \"Spurs\" arriva Terry Venables, restando in carico di fatto per un'unica partita di campionato (la quattordicesima giornata). Dal 1988 al 1990 \u00e8 commissario tecnico della nazionale malese."}
{"id": "8869664", "revid": "6923", "url": "https://it.wikipedia.org/wiki?curid=8869664", "title": "Situazioni particolari", "text": "Situazioni particolari \u00e8 il titolo del primo album discografico di Ignazio Scassillo, pubblicato nel 2000."}
{"id": "8869665", "revid": "767487", "url": "https://it.wikipedia.org/wiki?curid=8869665", "title": "Martyn Busby", "text": "Biografia.\nAnche suo fratello maggiore Viv Busby \u00e8 stato un calciatore professionista.\nCarriera.\nGiocatore.\nEsordisce tra i professionisti nella stagione 1970-1971 all'et\u00e0 di 17 anni con la maglia del , club della seconda divisione inglese, con cui gioca per 5 stagioni consecutive (in seconda divisione fino al termine del campionato 1972-1973 ed in prima divisione nel biennio successivo), per poi passare in prestito al , con la cui maglia nella stagione 1975-1976 realizza una rete in 6 presenze in seconda divisione. Dopo una stagione da titolare (37 presenze e 4 reti) in seconda divisione con il , dal 1977 al 1979 gioca nuovamente in prima divisione con il QPR, con cui dal 1979 al 1981 gioca invece in seconda divisione (con anche un periodo in prestito al nella parte finale della stagione 1979-1980, sempre in seconda divisione).\nIn carriera ha totalizzato complessivamente 192 presenze e 23 reti fra prima e seconda divisione inglese.\nAllenatore.\nNella stagione 1996-1997 ha allenato il ."}
{"id": "8869667", "revid": "363629", "url": "https://it.wikipedia.org/wiki?curid=8869667", "title": "Medaglia della guerra greco-turca del 1897", "text": "La medaglia della guerra greco-turca del 1897 fu una medaglia militare conferita dal sultano Abdul Hamid II ai soldati dell'Impero ottomano che presero parte alla guerra greco-turca (1897). "}
{"id": "8869678", "revid": "767487", "url": "https://it.wikipedia.org/wiki?curid=8869678", "title": "Viv Busby", "text": "Biografia.\nAnche suo fratello minore Martyn Busby \u00e8 stato un calciatore professionista.\nCarriera.\nGiocatore.\nDal 1966 al gennaio del 1970 gioca per 3 stagioni e mezzo nei semiprofessionisti del , club di Isthmian League (una delle principali divisioni calcistiche inglesi al di fuori della Football League in quegli anni). Nonostante le buone medie realizzative trova poco spazio, andando comunque in rete per 19 volte in 50 partite di campionato. Nel gennaio del 1970 passa al , club di terza divisione, con cui nella seconda parte della stagione 1969-1970 mette a segno 4 reti in 9 partite di campionato contribuendo cos\u00ec alla promozione in seconda divisione del club. Rimane poi con gli \"Hatters\" sia nella stagione 1970-1971 che nella stagione 1971-1972, nelle quali mette a segno complessivamente 10 reti in 47 presenze nella seconda divisione inglese; nella seconda parte della stagione 1971-1972 viene poi ceduto in prestito al , club di prima divisione, con cui gioca le sue prime 4 partite in carriera in questa categoria, segnandovi tra l'altro 2 reti. Terminato il prestito torna quindi al Luton Town, con cui nella stagione 1972-1973 realizza 2 reti in 21 partite in seconda divisione.\nNell'estate del 1973 viene ceduto a titolo definitivo al , altro club di seconda divisione, dove vive uno dei periodi migliori della carriera: va infatti in doppia cifra di reti segnate sia nella prima (12) che nella seconda (11) stagione trascorse ai \"Cottagers\", con cui raggiunge tra l'altro la finale (poi persa) della FA Cup 1974-1975. Anche nella stagione 1975-1976 pur non segnando come nel biennio precedente (6 reti) gioca comunque stabilmente da titolare (37 presenze), raggiungendo tra l'altro anche la finale (poi persa) della Coppa anglo-scozzese. Nella stagione 1976-1977 dopo ulteriori 5 partite giocate viene ceduto a campionato iniziato al , club di prima divisione, dove pur giocando solamente 17 partite termina il campionato in doppia cifra di reti segnate, a quota 11. Nella stagione seguente gioca ulteriori 5 presenze in prima divisione, per poi passare a stagione in corso allo , con cui al termine della stagione 1978-1979 conquista una promozione in prima divisione. Nella stagione 1979-1980 realizza una rete in 10 presenze in prima divisione con le \"Potteries\", per poi trascorrere la seconda parte dell'annata in prestito allo , con cui segna un gol in 3 presenze in terza divisione. Sempre nel 1980 gioca poi nella NASL con i , per poi accasarsi al in seconda divisione, dove ha comunque un ruolo da comprimario. Chiude infine la carriera nel 1984 dopo un biennio in quarta divisione allo con il doppio ruolo di vice allenatore e di giocatore (19 presenze e 4 reti in partite di campionato nell'arco di 2 anni, con in aggiunta la vittoria della Fourth Division 1983-1984 e la conseguente promozione in terza divisione).\nIn carriera ha totalizzato complessivamente 431 presenze e 105 reti fra tutte le competizioni ufficiali (36 presenze e 14 reti nella prima divisione inglese, 205 presenze e 61 reti in seconda divisione, 12 presenze e 5 reti in terza divisione, 19 presenze e 4 reti in quarta divisione, 50 presenze e 19 reti nella Isthmian League, 19 presenze ed una rete nella NASL, 21 presenze ed 8 reti in FA Cup, 22 presenze e 2 reti in Coppa di Lega e 18 presenze ed una rete fra Coppa Anglo-Italiana, Coppa anglo-scozzese e Watney Cup).\nAllenatore.\nDopo il ritiro rimane allo con il solo ruolo di vice, che mantiene fino al termine della stagione 1986-1987. Dal 15 febbraio 1993 al 24 novembre 1993 allena l', club di quarta divisione, con cui in 40 partite ufficiali ottiene un bilancio complessivo di 9 vittorie, 9 pareggi e 22 sconfitte. In seguito va ad allenare nelle giovanili dello ; durante la sua permanenza al club rimane tra l'altro lontano dai campi per 6 mesi a causa di una leucemia. All'inizio della stagione 2004-2005 torna ad allenare, venendo assunto dallo York City come vice di Chris Brass; l'8 novembre 2004 all'esonero di quest'ultimo viene promosso ad allenatore ad interim del club, impegnato nella quarta divisione inglese: mantiene l'incarico fino al 10 febbraio 2005, con un bilancio di 4 vittorie, 2 pareggi e 8 sconfitte in 14 partite trascorse in panchina. In seguito lavora come allenatore delle giovanili al , club della seconda divisione scozzese. Dal 2007 al 2011, anno del suo definitivo ritiro (decide infatti di trasferirsi in Spagna e di lasciare qualunque incarico nel mondo del calcio dopo 45 anni consecutivi trascorsi o da giocatore o da allenatore), lavora invece come vice dei semiprofessionisti del ."}
{"id": "8869688", "revid": "767487", "url": "https://it.wikipedia.org/wiki?curid=8869688", "title": "Tommy Glidden", "text": "Caratteristiche tecniche.\nEra un'ala destra.\nCarriera.\nFa il suo esordio tra i professionisti nella stagione 1922-1923 all'et\u00e0 di 20 anni con il , club della prima divisione inglese, in una partita vinta per 1-0 in trasferta contro l'. Nel corso di una carriera professionistica lunga 14 anni veste esclusivamente la maglia di questo club, con cui realizza 135 reti in 445 presenze nei campionati professionistici inglesi (in seconda divisione dal 1927 al 1931 ed in prima divisione nelle rimanenti 10 stagioni, l'ultima delle quali \u00e8 la 1935-1936); \u00e8 inoltre capitano del club nella stagione 1930-1931, che si conclude con la vittoria della FA Cup grazie al 2-1 nella finale contro il . Ha inoltre giocato nel FA Charity Shield 1931 e nella finale della FA Cup 1934-1935, persa per 2-1 contro lo .\nCon le 140 reti in 449 partite ufficiali realizzate, \u00e8 il settimo miglior marcatore di tutti i tempi nella storia del West Bromwich."}
{"id": "8869690", "revid": "6923", "url": "https://it.wikipedia.org/wiki?curid=8869690", "title": "Situazioni particolari Vol. 2", "text": "Situazioni particolari Vol. 2 \u00e8 il titolo del secondo album discografico di Ignazio Scassillo, pubblicato nel 2004."}
{"id": "8869691", "revid": "1592692", "url": "https://it.wikipedia.org/wiki?curid=8869691", "title": "Battaglia di Culiac\u00e1n", "text": "Per Battaglia di Culiac\u00e1n si riferisce alla guerriglia avvenuta a Culiac\u00e1n per l'arresto di Ovidio Guzm\u00e1n L\u00f3pez, il figlio di Joaqu\u00edn Guzm\u00e1n detto \"El Chapo\", tra l'Esercito messicano e il Cartello di Sinaloa.\nLa battaglia.\nDopo l'arresto di Ovidio Guzm\u00e1n L\u00f3pez da parte dell'Esercito messicano il 17 ottobre 2019, il Cartello di Sinaloa decise di mandare 700 uomini armati di armi di grosso calibro, lanciarazzi, M60, fucili d'assalto, lanciagranate, giubbotti antiproiettile e Narco-blindati.\nIl Cartello inizi\u00f2 a colpire obbiettivi civili, governativi e militari. Alla fine Ovidio Guzm\u00e1n L\u00f3pez fu rilasciato. A fine giornata si contano 14 morti: 2 poliziotti; 5 narcotrafficanti; 4 civili; 3 non identificati; 21 feriti.\nIl presidente del Messico, Andr\u00e9s Manuel L\u00f3pez Obrador, ha affermato di aver rilasciato il leader del Cartello per impedire ulteriori vittime civili. Il presidente ha affermato anche che l'Esercito messicano ha sottovaluto troppo la potenza bellica dei cartelli."}
{"id": "8869693", "revid": "767487", "url": "https://it.wikipedia.org/wiki?curid=8869693", "title": "Bill Heaton", "text": "Caratteristiche tecniche.\nEra un'ala.\nCarriera.\nDopo la seconda guerra mondiale inizia a giocare nei dilettanti del Whitkirk, per poi alla regolare ripresa dei campionati nel 1946 passare al , con cui all'et\u00e0 di 28 anni riesce ad esordire tra i professionisti, nella prima divisione inglese. A fine stagione in club retrocede in seconda divisione, categoria in cui Heaton gioca nella stagione 1947-1948 e nella prima parte della stagione 1948-1949 nella quale, dopo 59 presenze e 6 reti in partite di campionato, viene ceduto al , con cui conclude l'annata giocando 15 partite in seconda divisione. Nell'estate del 1949 si trasferisce ai semiprofessionisti dello , tornando poi tra i professionisti nella stagione 1950-1951, nella quale gioca 3 partite in terza divisione con il ; gioca infine nuovamente a livello semiprofessionistico, con il Witton Albion."}
{"id": "8869694", "revid": "15756", "url": "https://it.wikipedia.org/wiki?curid=8869694", "title": "Frank Taylor", "text": "Biografia.\nAnche suo fratello maggiore Jack era un calciatore professionista; i due per alcuni anni giocarono anche insieme nel .\nCarriera.\nGiocatore.\nEsordisce tra i professionisti nella stagione 1936-1937 all'et\u00e0 di 20 anni con il , club della prima divisione inglese, con cui gioca 5 partite di campionato; dopo ulteriori 2 presenze nella stagione successiva, nella stagione 1938-1939 diventa titolare fisso dei \"Wolves\": gioca infatti 41 delle 42 partite di campionato e tutte e 6 le partite disputate dal club in FA Cup, competizione che si conclude tra l'altro anche con il raggiungimento della finale, poi persa per 4-1 contro il . Lo scoppio della seconda guerra mondiale e la conseguente interruzione dei campionati a partire dalla stagione 1939-1940 pone di fatto fine alla carriera di Taylor all'et\u00e0 di soli 23 anni, anche se teoricamente rimane tesserato per il club fino al 1944 e prende anche saltuariamente parte ad alcune delle partite giocate durante il periodo bellico al posto dei normali campionati.\nAllenatore.\nInizia ad allenare nel 1948 ai semiprofessionisti dello , dove rimane per 2 stagioni. Nelle stagioni 1950-1951 e 1951-1952 lavora invece come vice prima all' e poi al . Al termine della stagione 1951-1952 viene ingaggiato dallo , club di prima divisione, per sostituire Bob McGrory, che aveva allenato il club nelle precedenti 17 stagioni (oltre a 14 stagioni da giocatore): la sua prima stagione alle \"Potteries\" si conclude con una retrocessione in seconda divisione, categoria in cui poi allena ininterrottamente fino al termine della stagione 1959-1960, sfiorando a pi\u00f9 riprese il ritorno in massima serie (con 3 quinti posti nelle stagioni 1954-1955, 1956-1957 e 1958-1959) ma venendo esonerato dopo un campionato negativo che aveva visto la squadra piazzarsi al diciassettesimo posto in classifica, non lontano dalla retrocessione in terza divisione."}
{"id": "8869696", "revid": "1544245", "url": "https://it.wikipedia.org/wiki?curid=8869696", "title": "Elettromotrici ACOTRAL MB100", "text": ""}
{"id": "8869697", "revid": "767487", "url": "https://it.wikipedia.org/wiki?curid=8869697", "title": "Medaglia dell'incrociatore Hamidiye", "text": "La medaglia dell'incrociatore Hamidiye fu una medaglia commemorativa conferita dal sultano Mehmet V ai soldati dell'Impero ottomano in servizio a bordo dell'incrociatore \"Hamidiye\" durante la campagna nell'Egeo del 1913."}
{"id": "8869698", "revid": "767487", "url": "https://it.wikipedia.org/wiki?curid=8869698", "title": "Brian Etheridge", "text": "Carriera.\nGiocatore.\nEsordisce tra i professionisti con il nella stagione 1962-1963, nella quale il club viene promosso vincendo il campionato dalla terza alla seconda divisione inglese, categoria da cui conquista un'ulteriore promozione al termine della stagione 1964-1965, nella quale Etheridge disputa 9 partite in seconda divisione (il suo massimo in un singolo campionato con il club): nel febbraio del 1966, dopo complessive 17 presenze ed una rete in 3 stagioni e mezza, passa per 8000 sterline al , club di terza divisione, con cui conclude l'annata giocando 16 partite, nelle quali realizza anche 2 reti. Il club retrocede per\u00f2 in quarta divisione, ed Etheridge nella stagione 1967-1968 perde il posto in squadra, giocando solamente 6 partite di campionato. Nell'estate del 1967 lascia l'Inghilterra e si accasa al , club della prima divisione belga, allenato dal connazionale Billy Elliott: qui in 2 stagioni realizza 4 reti in 40 presenze nella prima divisione belga, alle quali aggiunge anche 2 presenze nella Coppa delle Fiere 1968-1969. Al termine di questa stagione il club retrocede tuttavia in seconda divisione, ed Etheridge viene ceduto al , militante a sua volta in questa categoria, club con cui nel corso della stagione 1969-1970 gioca 26 partite in campionato e 4 partite in Coppa del Belgio. Nell'estate del 1970 torna in patria, ai semiprofessionisti del , in Southern Football League.\nAllenatore.\nNel novembre del 1970 si trasferisce al con il doppio ruolo di giocatore ed allenatore; in seguito lavora con ruoli analoghi anche con Wellingborough Town e Rushden Town."}
{"id": "8869699", "revid": "228587", "url": "https://it.wikipedia.org/wiki?curid=8869699", "title": "John Craven (calciatore)", "text": "Carriera.\nTra il 1965 ed il 1971 gioca nel , con cui oltre a vincere la Coppa Anglo-Italiana 1971 (segnando tra l'altro anche una rete in finale) gioca per 3 stagioni nella prima divisione inglese e per 3 stagioni in seconda divisione, collezionando complessivamente 163 presenze e 24 reti in partite di campionato. Dal 1971 al 1973 gioca invece in prima divisione con il , trascorrendo invece i 3 campionati successivi al , sempre nella medesima categoria. Dal 1976 al 1978 fa invece parte della rosa del , club di terza divisione, con cui nell'arco di un biennio realizza 3 reti in 45 partite di campionato. Si ritira definitivamente nel 1981 dopo 3 campionati consecutivi nella NASL (2 ai ed uno ai ), campionato in cui totalizza complessivamente 89 presenze e 10 reti, vincendo tra l'altro il campionato nel 1979."}
{"id": "8869700", "revid": "287204", "url": "https://it.wikipedia.org/wiki?curid=8869700", "title": "Francesco Aviani", "text": "Notizie.\nLa mancanza di precise notizie ha per lungo tempo generato equivoci nelle note a lui dedicate ponendolo anche presente nel XVI secolo o anche sdoppiando il personaggio. Soltanto nel 1956 \u00e8 stato possibile pubblicare alcune pi\u00f9 precise notizie: la supposta data di nascita a Venezia e che i genitori fossero Bernardo e una certa Maddalena, inoltre veniamo a sapere che il 16 ottobre 1703 spos\u00f2 Isabella Carcano.\nLa sua attivit\u00e0 si svolse quasi esclusivamente a Vicenza e dintorni, soprattutto come frescante e prospettico paesaggista.\nNel 1703 decor\u00f2 a fresco gli interni di Villa Chiericati Milan a Sandrigo, nel 1708 forse quelli della cosiddetta \"sala dei Consultori della Repubblica Veneta\" nel convento annesso al santuario di Monte Berico e nel 1714 quelli di Villa Pigafetta Camerini di Montruglio a Mossano. \nNelle pitture a olio si distinse per una nostalgica rappresentazione del paesaggio veneto accompagnato dall'inserimento di vedute di rovine. Se per la rappresentazione della natura si pu\u00f2 trovarlo influenzato da Marco Ricci, nelle prospettive si rivela invece una ispirazione bolognese \u2013 e non \u00e8 da escludere una sua possibile formazione in ambito bibienesco. Senz'altro inizi\u00f2 anche in Veneto il gusto del rovinismo emiliano ripreso poi anche dal detto Ricci. \n\u00c8 singolare come in queste vedute, invece delle consuete scene arcadiche con i personaggi utili a determinare una percezione di dimensione delle rovine, Aviani abbia talvolta voluto inserire alcune scene evangeliche come nelle due tel dei musei vicentini il \"Paesaggio con Lazzaro e il ricco Epulone\" e \"Cristo tra i dottori\"."}
{"id": "8869701", "revid": "1649409", "url": "https://it.wikipedia.org/wiki?curid=8869701", "title": "Vincentas Padolskis", "text": "Biografia.\nVincentas Padolskis nacque a Virbalis il 21 aprile 1904 da Vincas Padolskis e Ona Navickien\u0117 Padolskien\u0117 (nata Vabalait\u0117).\nFormazione e ministero sacerdotale.\nStudi\u00f2 al ginnasio di Kybartai. Nel 1922 venne inviato a Roma per studi. Nel 1925 consegu\u00ec il dottorato in filosofia presso la Pontificia Universit\u00e0 Gregoriana.\nIl 21 agosto 1927 fu ordinato presbitero. Nel 1930 ottenne il dottorato in teologia presso l'Universit\u00e0 di Friburgo. Lo stesso anno ritorn\u00f2 a Roma per completare gli studi. Nel 1931 consegu\u00ec la licenza e l'anno successivo il dottorato nella stessa disciplina. Dal 1932 al 1939 insegn\u00f2 nel seminario di Vilkavi\u0161kis. Il 20 settembre 1938 difese la tesi di abilitazione presso la Facolt\u00e0 di teologia e filosofia dell'Universit\u00e0 Vytautas Magnus di Kaunas e venne nominato professore associato presso il Dipartimento di Nuovo Testamento. Ricopr\u00ec questo incarico fino all'occupazione sovietica del paese.\nMinistero episcopale.\nIl 18 luglio 1940 papa Pio XII lo nomin\u00f2 vescovo ausiliare di Vilkavi\u0161kis e titolare di Laranda. Ricevette l'ordinazione episcopale il 4 agosto successivo dal vescovo di Vilkavi\u0161kis Antanas Karosas, co-consacranti l'arcivescovo-vescovo ausiliare di Vilnius Me\u010dislovas Reinys e il vescovo ausiliare di Kaunas Vincentas Brizgys.\nNel 1944 lasci\u00f2 la Lituania e si trasfer\u00ec a Ratisbona.\nNel luglio del 1944 lo stesso pontefice lo nomin\u00f2 vescovo coadiutore senza diritto di successione di Vilkavi\u0161kis.\nDal 1950 al 1952 fu amministratore apostolico di Vilkavi\u0161kis. Essendo in esilio, non pot\u00e9 per\u00f2 assumere la guida della diocesi.\nNel 1951 si trasfer\u00ec a Roma e divenne rettore del Pontificio collegio lituano di San Casimiro. Guid\u00f2 anche il restauro dell'Accademia cattolica lituana delle scienze in esilio.\nMor\u00ec improvvisamente a Roma il 6 maggio 1960 all'et\u00e0 di 56 anni per attacco cardiaco. Le esequie si tennero l'8 maggio. La salma \u00e8 tumulata nel sacello del Pontificio collegio lituano nel cimitero del Verano.\nGenealogia episcopale.\nLa genealogia episcopale \u00e8:"}
{"id": "8869702", "revid": "110157", "url": "https://it.wikipedia.org/wiki?curid=8869702", "title": "Stewart Talbot", "text": "Carriera.\nEsordisce tra i professionisti nel 1994 all'et\u00e0 di 21 anni con il allenato da John Rudge, che lo preleva dai semiprofessionisti del Moor Green. Qui gioca per 6 stagioni in seconda divisione, inizialmente da riserva (2 sole presenze nella sua prima stagione) e poi via via con frequenza maggiore, diventando titolare fisso a partire dalla stagione 1996-1997; rimane in squadra fino al termine della stagione 1999-2000, totalizzando complessivamente 154 presenze ed 11 reti in partite ufficiali (di cui 137 presenze e 10 reti nella seconda divisione inglese).\nNell'estate del 2000 viene ceduto al , in terza divisione; qui nella sua prima stagione mette a segno 5 reti in 38 presenze, contribuendo alla conquista della promozione in seconda divisione, categoria in cui gioca nei successivi 3 campionati (intervallati da un prestito in quarta divisione allo nella stagione 2002-2003) per complessive 76 presenze e 3 reti. Dal gennaio del 2004 al termine della stagione 2004-2005 gioca invece in terza divisione con il , per complessive 52 presenze e 3 reti. Nell'estate del 2005 si trasferisce poi al , dove gioca per 2 stagioni in quarta divisione e per 2 ulteriori stagioni in serie inferiori (prima in Conference North e poi in Northern Premier League, ovvero sesta e settima serie, a causa di una retrocessione a tavolino nell'estate del 2007 ed un'ulteriore retrocessione sul campo l'anno seguente). Il 5 gennaio 2009 \u00e8 per una partita anche allenatore ad interim del club: dopo la sconfitta per 5-0 subita contro il nell'incontro in questione lascia per\u00f2 il club e va a chiudere la stagione al nella Division One della Northern Premier League (ottava divisione)."}
{"id": "8869703", "revid": "1762097", "url": "https://it.wikipedia.org/wiki?curid=8869703", "title": "Volo Swissair 330", "text": "Il volo Swissair 330 era un volo di linea partito dall'aeroporto Internazionale di Zurigo-Kloten, in Svizzera, e diretto a Hong Kong, con scalo intermedio a Tel Aviv, in Israele. Il 21 febbraio 1970 l'aereo non arriv\u00f2 mai a destinazione: il gruppo terroristico comunista palestinese FPLP-GC colloc\u00f2 una bomba nella stiva e la fece esplodere, provocando la disintegrazione del Convair e la morte di tutte le persone che si trovavano a bordo.\nL'aereo.\nIl velivolo coinvolto era un Convair CV-990-30A-6 Coronado denominato \"Baselland\" (dall'omonimo cantone di Basilea Campagna), marche HB-ICD e numero di serie 30-10-15. Vol\u00f2 per la prima volta nel 1962 ed era equipaggiato con 4 motori turboventola General Electric CJ805-23. Al momento dell'incidente, l'aereo aveva circa otto anni.\nStoria.\nIl 21 febbraio 1970 a bordo del volo c'erano 38 passeggeri e 9 membri dell'equipaggio. Alle 12:15 UTC, circa nove minuti dopo il decollo e mentre il velivolo transitava nell'area di Lucerna, a nord del Passo del San Gottardo, una bomba esplose nel vano bagagli posteriore. L'equipaggio cerc\u00f2 di invertire la rotta e tentare un atterraggio di emergenza a Zurigo, ma ebbe difficolt\u00e0 a interagire con gli strumenti di navigazione a causa del fumo diffusosi nella cabina di pilotaggio. Il Convair devi\u00f2 sempre pi\u00f9 verso ovest e poco dopo si schiant\u00f2 in un'area boscosa a W\u00fcrenlingen, nei pressi di Zurigo, a causa della perdita di energia elettrica. Tutti gli occupanti dell'aereo persero la vita.\nUn ispettore del governo giunse sul posto in elicottero e poco dopo venne seguito da una squadra di 50 investigatori. La polizia rifer\u00ec che una donna aveva consegnato una pistola 9 mm trovata sulla scena dell'incidente subito dopo il disastro. Alcuni dei rottami, compresi dei pezzi di stoffa, erano appesi sulle cime e sui rami degli alberi.\nSi sospett\u00f2 immediatamente un sabotaggio. Un possibile motivo era la vendetta contro la Svizzera per tre palestinesi condannati a 12 anni di reclusione da un tribunale svizzero. Un gruppo di guerriglieri arabi, il Fronte Popolare per la Liberazione della Palestina - Comando Generale, dichiar\u00f2 a Beirut, in Libano, di essere stato responsabile dell'esplosione. Tuttavia, la testata giornalistica Reuters in seguito rifer\u00ec da Amman, in Giordania, che un portavoce del gruppo aveva negato il loro coinvolgimento.\nEra stata usata una bomba innescata da un detonatore barometrico. Lo stesso giorno un'altra bomba esplose a bordo di un Caravelle dell'Austrian Airlines dopo il decollo da Francoforte in rotta verso Vienna. Il Caravelle riusc\u00ec a effettuare un atterraggio di emergenza.\nSpedizioni postali.\nCome scritto da Kibble in \"The Arab Israeli Conflict: No Service, Returned &amp; Captured Mail\", una piccola quantit\u00e0 di posta venne recuperata dal luogo dell'incidente. Venne applicato un contrassegno nero, scritto in lingua francese, ad ogni documento sopravvissuto all'incidente, che tradotto recita:\nL'attentato al Coronado comport\u00f2 un cambiamento nelle pratiche di spedizione in tutto il mondo. In particolare, la posta inviata o inoltrata in Israele attraverso il Regno Unito, l'Italia e gli Stati Uniti doveva essere recapitata via terra o via mare; la consegna aerea in Israele non era pi\u00f9 consentita.\nUn rapporto dell'Agenzia Telegrafica Ebraica del 25 febbraio 1970, intitolato \"La posta aerea dall'Europa non arriva in Israele nonostante le assicurazioni\", recitava:"}
{"id": "8869707", "revid": "53508", "url": "https://it.wikipedia.org/wiki?curid=8869707", "title": "Ri\u1e25la", "text": "Ri\u1e25la (in arabo: \u0631\u062d\u0644\u0629) si riferisce sia a un viaggio che al racconto scritto di quel viaggio, o diario di viaggio. Associato alla nozione islamica medievale di \"viaggio alla ricerca della conoscenza\" (in arabo: \u0627\u0644\u0631\u062d\u0644\u0629 \u0641\u064a \u0637\u0644\u0628 \u0627\u0644\u062c\u0645), il \"ri\u1e25la\" come genere della letteratura araba medievale e della prima et\u00e0 moderna descrive solitamente un viaggio intrapreso con l'intento di eseguire l\"'Hajj\", ma pu\u00f2 includere un itinerario che supera di gran lunga il percorso originario.\nIn letteratura.\nI racconti di viaggio di Ibn Jubayr e Ibn Battuta possono essere definiti \"gli esponenti archetipici della fioritura del genere\", ma non sono le prime opere di questo genere letterario. Riguardo il viaggio alla Mecca di Ibn Jubayr nel 1183, gli scrittori Daniel Grammatico e Louis Werner hanno affermato che: \u00c8 importante notare che questi racconti di viaggio esistevano gi\u00e0 prima che Ibn Jubayr scrivesse il suo: per esempio, il \"ri\u1e25la\" di Abu Bakr ibn al-Arabi, del dodicesimo secolo, o i resoconti dei mercanti e dei diplomatici che avevano visitato delle terre straniere (come i resoconti dell'India e della Cina del nono secolo di Abu Zayd al-Sirafi ed il \"ri\u1e25la\" del decimo secolo di Ahmad Ibn Fadlan sulla missione abbaside sul Volga) sono antecedenti al racconto di Ibn Jubayr.\nIl pi\u00f9 celebre esempio di \"ri\u1e25la\" \u00e8 il manoscritto \"Un capolavoro di coloro che contemplano le meraviglie delle citt\u00e0 e le meraviglie del viaggio\", meglio noto come \"I viaggi\", di Ibn Battuta (in arabo: \u062a\u062d\u0641\u0629 \u0627\u0644\u0646\u0638\u0627\u0631 \u0641\u064a \u063a\u0631\u0627\u0626\u0628 \u0627\u0644\u0623\u0645\u0635\u0627\u0631 \u0648\u0639\u062c\u0627\u0626\u0628 \u0627\u0644\u0623\u0633\u0641\u0627\u0631\u200e, \"Tu\u1e25fat an-Nu\u1e93\u1e93\u0101r f\u012b Ghar\u0101\u02beib al-Am\u1e63\u0101r wa \u02bfAj\u0101\u02beib al-Asf\u0101r\"). \"I viaggi\" \u00e8 un resoconto delle esplorazioni e dei viaggi dello studioso e viaggiatore marocchino Ibn Battuta, il quale lo dett\u00f2 a Ibn Juzayy su ordine del sultano merinide Abu Inan Faris, che era rimasto impressionato dalla storia del viaggiatore. Nonostante Ibn Battuta fosse un esploratore esperto e pieno di informazioni, i suoi viaggi sono rimasti pressoch\u00e9 sconosciuti fuori dal mondo islamico per molti anni.\nAutori.\nTra i pi\u00f9 importanti autori del genere \"Rihla\" troviamo:"}
{"id": "8869710", "revid": "767487", "url": "https://it.wikipedia.org/wiki?curid=8869710", "title": "Medaglia della mezzaluna rossa", "text": "La medaglia della mezzaluna rossa fu una medaglia di merito conferita dal sultano Mehmet V al personale della Mezzaluna rossa per merito.\nStoria.\nLa medaglia venne istituita nel 1912 e destinata al personale della Mezzaluna rossa, associazione fondata l'11 giugno 1868, che si fosse distinto a favore di feriti e malati, senza riguardo alla religione, alla razza o al genere. La decorazione venne istituita in tre classi di cui le due pi\u00f9 basse venivano assegnate dal comitato direttivo dell'organizzazione umanitaria, mentre la medaglia d'oro era concessa direttamente dal sultano. La medaglia poteva essere concessa anche alle donne.\nInsegne.\nLa medaglia poteva essere concessa anche con una barretta da apporre sul nastro del medesimo metallo della medaglia, smaltata di bianco e con riportati in cifre arabe gli anni di servizio nell'organizzazione. Se concessa in tempo di guerra, la medaglia riportava sul nastro una foglia di quercia."}
{"id": "8869712", "revid": "164044", "url": "https://it.wikipedia.org/wiki?curid=8869712", "title": "Stab\u00e6k Fotball 2019", "text": "Questa voce raccoglie le informazioni riguardanti lo Stab\u00e6k Fotball nelle competizioni ufficiali della stagione 2019.\nStagione.\nLo Stab\u00e6k ha chiuso il campionato all'8\u00ba posto, mentre l'avventura nel Norgesmesterskapet si \u00e8 chiusa al quarto turno, con l'eliminazione subita per mano del Viking.\nIl 6 giugno 2019, l'allenatore della squadra Henning Berg ha lasciato il club, per allenare l'Omonia. L'11 giugno successivo, Jan J\u00f6nsson ne ha preso il posto.\nMarcus Sandberg \u00e8 stato il calciatore pi\u00f9 utilizzato in stagione, con 33 presenze tra campionato e coppa. Franck Boli \u00e8 stato invece il miglior marcatore, nonostante sia stato ceduto nel corso del calciomercato estivo: l'ivoriano ha realizzato comunque 8 reti, tra tutte le competizioni.\nMaglie e sponsor.\nLo sponsor tecnico per la stagione 2019 \u00e8 stato Macron, mentre lo sponsor ufficiale \u00e8 stato SpareBank 1. La divisa casalinga \u00e8 composta da una maglietta azzurra a strisce blu, con pantaloncini e calzettoni blu. Quella da trasferta era invece composta da una maglietta bianca con inserti blu, pantaloncini e calzettoni bianchi."}
{"id": "8869720", "revid": "122877856", "url": "https://it.wikipedia.org/wiki?curid=8869720", "title": "Josy Stoffel", "text": "Biografia.\nMigliore sportivo nella ginnastica artistica maschile lussemburghese per ben sedici anni (1949-1964), rappresent\u00f2 il suo Paese in cinque edizioni olimpiche consecutive (1948, 1952, 1956, 1960, 1964), ma senza mai riuscire a vincere medaglie. Nel 2008 gli venne conferito l'Ordine al merito del Granducato di Lussemburgo."}
{"id": "8869723", "revid": "1543377", "url": "https://it.wikipedia.org/wiki?curid=8869723", "title": "I viaggi", "text": "I viaggi, conosciuto anche come Rihla, il cui titolo formale Un capolavoro di coloro che contemplano le meraviglie delle citt\u00e0 e le meraviglie del viaggio (), \u00e8 il diario di viaggio scritto da Ibn Battuta, che documenta la sua vita di viaggi ed esplorazioni, che secondo la sua descrizione copr\u00ec circa .\nRihla \u00e8 la parola araba per un viaggio o il diario di viaggio che lo documenta.\nIl testo.\nDopo essere tornato a casa dai suoi viaggi e su commissione del governatore merinide del Marocco, Abu 'Inan Faris, nel 1354 Ibn Battuta dett\u00f2 un resoconto del suo viaggio a Ibn Juzayy, uno studioso che aveva incontrato a Granada. Il resoconto \u00e8 l'unica fonte delle avventure di Ibn Battuta. Il titolo completo del manoscritto pu\u00f2 essere tradotto come \"Un dono di gran pregio per chi vuol gettar lo sguardo su citt\u00e0 inconsuete e peripli d'incanto\" (). Comunque l'opera \u00e8 semplicemente conosciuta con il nome di \"I viaggi\" (\u0627\u0644\u0631\u062d\u0644\u0629, \"Rihla\").\nNon abbiamo nessuna testimonianza sul fatto che Ibn Ba\u1e6d\u1e6d\u016b\u1e6da scrivesse qualche nota o che tenesse un diario durante i 29 anni in cui viaggi\u00f2. Quando si mise a dettare il resoconto delle sue esperienze dovette far affidamento sui suoi ricordi e sui manoscritti prodotti da viaggiatori precedenti. Ibn Juzayy non ammise le sue fonti e present\u00f2 alcune delle prime descrizioni come osservazioni personali di Ibn Ba\u1e6d\u1e6d\u016b\u1e6da.\nQuando descrive Damasco, La Mecca, Medina e altri luoghi del Medio Oriente, si nota chiaramente che Ibn Battuta copia dei passaggi dal resoconto dell'andaluso Ibn Jubayr che scrisse 150 anni prima. Allo stesso modo, molte delle descrizioni dei luoghi in Palestina di Ibn Juzayy furono copiate da un resoconto del viaggiatore Muhammad al-Abdari del XIII secolo.\nGli studiosi non credono che Ibn Battuta abbia visitato tutti i posti che ha descritto e sostengono che per fornire una descrizione comprensibile dei luoghi nel mondo musulmano, si sia basato su testimonianze orali e abbia fatto uso di resoconti di viaggiatori precedenti. Per esempio, \u00e8 cosa molto strana che Ibn Battuta abbia fatto un viaggio fino al fiume Volga passando per Saraj e Bol\u011far. Oltre a ci\u00f2 ci sono molti dubbi su altri viaggi che fece, come quello verso \u1e62an\u02bf\u0101\u02be in Yemen, l'itinerario da Balkh a Bastam nel Khorasan o quello in Anatolia. L'affermazione di Ibn Battuta che un marocchino chiamato Ab\u016b l Barak\u0101t il Berbero abbia convertito le Maldive all'islam, \u00e8 contraddetta dal \"Tar\u012bkh\", la storia ufficiale delle Maldive, nella quale si sostiene che queste isole si convertirono all'islam dopo i miracoli di un uomo di Tabr\u012bz, chiamato Mawlan\u0101 Shaykh Y\u016bsuf Shams al-D\u012bn. Alcuni studiosi hanno messo in dubbio se abbia visitato davvero la Cina. Ibn Ba\u1e6d\u1e6d\u016b\u1e6da avrebbe plagiato le intere sezioni delle descrizioni della Cina da opere di altri autori come \"Mas\u0101lik al-abs\u0101r f\u012b mam\u0101lik al-am\u1e63\u0101r\" di Shih\u0101b al-\u02bfUmar\u012b o Sulaym\u0101n al-T\u0101jir, 'Ata Malik Juwayni, Rashid al-Din Hamadani e dall'opera il \"Romanzo di Alessandro\". Inoltre gli scritti di Ibn Ba\u1e6d\u1e6d\u016b\u1e6da e Marco Polo condividono molte sezioni e temi, e anche qualche stesso commentario. \u00c8 strano anche che il terzo califfo Uthman abbia lo stesso nome di un uomo che Ibn Ba\u1e6d\u1e6d\u016b\u1e6da incontr\u00f2 in Cina.\nIn ogni caso, anche se la \"Ri\u1e25la\" non \u00e8 completamente basata sulla testimonianza personale dell'autore, essa fornisce un importante resoconto del mondo del XIV secolo. Per l'importanza e vastit\u00e0 delle sue esplorazioni geografiche, Ibn Ba\u1e6d\u1e6d\u016b\u1e6da \u00e8 considerato il Marco Polo del mondo islamico. Il suo viaggio \u00e8 anche un resoconto della realt\u00e0 sociale e religiosa dell'islam nella sua epoca. Il testo della \"Ri\u1e25la\" ha anche un aspetto agiografico in quanto sono trattate numerose vicende di santi e maestri sufi.\nA Ibn Ba\u1e6d\u1e6d\u016b\u1e6da capit\u00f2 spesso di avere uno shock culturale in quelle regioni in cui i costumi locali delle persone recentemente convertite non si addicevano ai musulmani ortodossi. Tra i Turchi e i Mongoli, rimase colpito dalla libert\u00e0 e rispetto delle donne e osserv\u00f2 che nel vedere una coppia turca in un bazar si poteva presupporre che l'uomo fosse il servo della moglie, quando in realt\u00e0 era suo marito. Inoltre afferm\u00f2 che l'abbigliamento tradizionale maldiviano e di qualche regione sub-sahariana in Africa era troppo scollato.\nDopo il viaggio e il completamento dell'opera \"Ri\u1e25la\" nel 1355, si sa molto poco della vita di Ibn Ba\u1e6d\u1e6d\u016b\u1e6da. Fu nominato giudice in Marocco e mor\u00ec nel 1368 o 1369.\nL'opera di Ibn Ba\u1e6d\u1e6d\u016b\u1e6da rimase sconosciuta al di fuori del mondo musulmano fino al XIX secolo, quando il viaggiatore ed esploratore tedesco Ulrich Jasper Seetzen (1767-1811) acquist\u00f2 una collezione di manoscritti vicino-orientali. Tra questi c'era un volume di 94 pagine che conteneva una ridotta versione del testo di Ibn Juzayy. L'orientalista tedesco Johann Kosegarten nel 1818 pubblic\u00f2 tre estratti. Nell'anno successivo venne pubblicato un quarto estratto. Su queste pubblicazioni l'orientalista Silvestre de Sacy scrisse una lunga critica pubblicata nel \"Journal de Savants\".\nTre copie di un altro manoscritto ridotto vennero acquistate dal viaggiatore svizzero Johann Burckhardt e poi donate all'universit\u00e0 di Cambridge. Burckhardt diede una breve panoramica del loro contenuto in un libro che fu pubblicato postumo nel 1819. Il testo arabo venne poi tradotto in inglese dall'orientalista Samuel Lee e pubblicato a Londra nel 1829.\nNegli anni 30 dell'Ottocento, durante l'occupazione francese in Algeria, la Biblioteca Nazionale (BNF) di Parigi acquist\u00f2 cinque manoscritti dei viaggi di Ibn Ba\u1e6d\u1e6d\u016b\u1e6da. Due di questi erano completi, un altro manoscritto, datato 1356, invece contiene solo la seconda parte del lavoro e si ritiene che l'autografo sia Ibn Juzayy. Questi manoscritti vennero utilizzati nel 1843 dall'orientalista franco-irlandese Baron de Slane per produrre una traduzione in francese del viaggio che Ibn Battuta fece in Sudan. Anche gli studiosi francesi Charles Defr\u00e9mery e Beniamino Sanguinetti studiarono questi manoscritti. Agli inizi del 1853 i due pubblicarono una serie di quattro volumi contenenti un'edizione critica del testo arabo, insieme a una traduzione in francese. Nell'introduzione Defr\u00e9mery e Sanguinetti elogiarono le annotazioni di Lee, ma criticarono la sua traduzione perch\u00e9 mancante di precisione, anche nei passaggi pi\u00f9 semplici.\nNel 1929, esattamente un secolo dopo la pubblicazione della traduzione di Lee, lo storico e orientalista H.A.R. Hamilton Gibb pubblic\u00f2 una traduzione in inglese di specifiche parti del testo arabo di Defr\u00e9mery e Sanguinetti. Gibb propose alla societ\u00e0 Hakluyt nel 1922 la sua idea di tradurre e commentare l'intera \"Rihla\" in inglese. La sua intenzione era quella di dividere il testo tradotto in quattro volumi, ognuno dei quali corrispondeva a uno dei volumi pubblicati da Defr\u00e9mery e Sanguinetti. Il primo volume fu pubblicato nel 1958. Gibb mor\u00ec nel 1971, quando aveva completato solo i primi tre volumi. Il quarto volume fu preparato da Charles Beckingham e venne pubblicato nel 1994. Ad oggi il testo di Defr\u00e9mery e Sanguinetti \u00e8 stato tradotto in molte lingue."}
{"id": "8869724", "revid": "465169", "url": "https://it.wikipedia.org/wiki?curid=8869724", "title": "Distretto di Dafeng", "text": "Il distretto di Dafeng () \u00e8 un distretto della Cina, situato nella provincia di Jiangsu e amministrato dalla prefettura di Yancheng. L'area totale \u00e8 3.008,08 chilometri quadrati. La grande citt\u00e0 di Dafeng fa parte del distretto di Dafeng. Il centro amministrativo del distretto appartiene al sottodistretto di Dazhong. Dafeng si trova nella zone umida subtropicale. Il distretto \u00e8 affacciato sul Mar Giallo. Prende il nome di Dazhong e Xinfeng sul territorio del distretto. \nLa maggior parte dei residenti a Dafeng sono gli Han. Le minoranze etniche includono Mongoli, Hui, Tibetani, Miao, Zhuang, Buyi, Manchu, Dong, Yao, Bai, Tujia, Dai, Li, Lisu, She, Gaoshan, Lahu, Shui, Naxi, Tu, Bulang e Xibe. \nIl Segretario distrettuale del partito \u00e8 Xue Shengtang ed il sindaco del distretto Li Zhijun. Il dialetto di Dafeng del mandarino viene parlato. Ci sono un totale di 65 scuole, di cui 31 scuole medie generali con 24194 studenti; 1 scuola professionale secondaria con 5355 studenti; 33 scuole primarie con 27.783 studenti. \nLa precipitazione naturale annuale nel distretto di Dafeng \u00e8 superiore a 1.000 mm e raggiunge pi\u00f9 di 2.000 mm nella stagione delle piogge e almeno 500 mm nella stagione secca. Fangqiang (\u65b9\u5f3a\u9547, 24,132 abitanti nel 2010) e Yuhua (\u88d5\u534e\u9547, 36,030 abitanti nel 2010) erano citt\u00e0 di livello comunale nel 2010. Il porto di Dafeng \u00e8 un porto importante per fare trading con Taiwan. L'isola artificiale di Dongsha esiste. \nSuddivisioni.\nSottodistretti.\nHonghua (\u7ea2\u82b1), Taixi (\u6cf0\u897f), Defeng (\u5fb7\u4e30), Tongde (\u540c\u5fb7), Xintuan (\u65b0\u56e2), Guangming (\u5149\u660e), Laoba (\u8001\u575d), Bazao (\u516b\u7076), Taifeng (\u6cf0\u4e30), Shuangxi (\u53cc\u559c), Limin (\u5229\u6c11), Hengbei (\u6052\u5317), Hengfeng (\u6052\u4e30), Hengnan (\u6052\u5357), Fubei (\u961c\u5317), Daxin (\u5927\u65b0), Fufeng (\u798f\u4e30), Yuanfeng (\u5143\u4e30), Jinfeng (\u664b\u4e30), Jinbei (\u664b\u5317)\nCitt\u00e0.\nChuannan (\u5ddd\u5357), Yangnan (\u6d0b\u5357), Zhonghe (\u4e2d\u5408)\n(\u826f\u597d), Jiancheng (\u5efa\u6210), Runmin (\u6da6\u6c11), Shengli (\u80dc\u5229), Jingsai (\u7ade\u8d5b), Longxin (\u9f99\u5fc3), Donglian (\u4e1c\u8054), \nDongfang (\u4e1c\u65b9) \n(\u8bda\u5fc3), \nHuanghai (\u9ec4\u6d77), Yuhai (\u88d5\u6d77), Minxin (\u6c11\u5fc3), Dongwang (\u4e1c\u65fa), Jixing (\u5409\u5174), Yanhai (\u6cbf\u6d77)\nWenda (\u6587\u8fbe), Liuli (\u516d\u91cc), Miaofeng (\u82d7\u4e30), Wanying (\u4e07\u76c8), Sanhe (\u4e09\u5408), Shenzao (\u6c88\u7076), Shuangzao (\u53cc\u7076), Liuchuan (\u516d\u5ddd), Xizao (\u897f\u7076), Jinlong (\u91d1\u9f99), Shuangfu (\u53cc\u798f), Shuangxing (\u53cc\u661f), Kangning (\u5eb7\u5b81), Yinzao (\u6bb7\u7076), Guzao (\u987e\u7076)\nGangdong (\u6e2f\u4e1c), Qianjin (\u524d\u8fdb), Doulong (\u6597\u9f99), Donghong (\u4e1c\u7ea2), Kaiming (\u5f00\u660e), Xinfeng (\u65b0\u4e30), Yangqiao (\u6d0b\u6865), Chijiu (\u6301\u4e45), Jiufeng (\u4e45\u4e30), Zengchan (\u589e\u4ea7), Xintan (\u65b0\u574d), Fuqiang (\u5bcc\u5f3a), Heping (\u548c\u5e73) "}
{"id": "8869726", "revid": "339392", "url": "https://it.wikipedia.org/wiki?curid=8869726", "title": "Al-Ri\u1e25la", "text": ""}
{"id": "8869728", "revid": "72396", "url": "https://it.wikipedia.org/wiki?curid=8869728", "title": "Tommy Troelsen", "text": "Biografia.\nCon la sua Nazionale vinse la medaglia d'argento alle Olimpiadi di Roma del 1960.\nDopo il ritiro present\u00f2 diverse trasmissioni sportive per emittenti del suo Paese.\nTroelsen \u00e8 morto nel 2021 dopo una lunga malattia."}
{"id": "8869730", "revid": "344503", "url": "https://it.wikipedia.org/wiki?curid=8869730", "title": "Premi BAFTA 2021", "text": "La 74\u00aa edizione dei premi BAFTA, conferiti dalla British Academy of Film and Television Arts alle migliori produzioni cinematografiche del 2020, si \u00e8 tenuta l'11 aprile 2021 alla Royal Albert Hall di Londra.\nLe candidature sono state annunciate il 9 marzo 2021."}
{"id": "8869732", "revid": "1993636", "url": "https://it.wikipedia.org/wiki?curid=8869732", "title": "Medaglia di Acri", "text": "La medaglia di Acri (detta anche medaglia della seconda guerra siriana) fu una medaglia militare conferita dal sultano Abd\u00fclmecid I ai soldati dell'impero ottomano che presero parte al bombardamento di Acri, nell'ambito della Guerra egizio-ottomana (1839-1841) (detta anche \"seconda guerra siriana\"). La medaglia venne successivamente conferita a tutti coloro che avessero prestato servizio nell'intera campagna militare."}
{"id": "8869733", "revid": "22475", "url": "https://it.wikipedia.org/wiki?curid=8869733", "title": "Tour Trinity", "text": "La Tour Trinity, \u00e8 un grattacielo situato nel quartiere finanziario della D\u00e9fense, a Courbevoie, comune alla periferia di Parigi.\n\u00c8 stato progettato dallo studio di architettura \"Cro&amp;Co Architecture\", diretto dall'architetto Jean-Luc Crochon.\nLa Torre misura 167 m ed offre una superficie di su 33 livelli.\nTrinity presenta diverse innovazioni architettoniche:"}
{"id": "8869734", "revid": "663330", "url": "https://it.wikipedia.org/wiki?curid=8869734", "title": "Zacharie Chasseriaud", "text": "Biografia.\nZacharie Chasseriaud \u00e8 nato a Gonesse, Val-d'Oise, Francia il 26 aprile 1996. \u00c8 figlio di Alexandre Chasseriaud e Solange Ferradura; sua sorella \u00e8 l'attrice J\u00e9romine Chasseriaud. Suo zio \u00e8 il produttore musicale Vincent Ferradura, meglio noto come Vinz Vega.\nA sei anni, ha accompagnando la sorella in un'agenzia pubblicitaria e l\u00ec si \u00e8 subito fatto notare. Ha iniziato lavorando in slcune pubblicit\u00e0, in particolare per la Disney e la Heinz. Nel 2004 ha esordito nel cinema interpretando il giovane Nicolas Duvauchelle in \"Poids l\u00e9ger\" di Jean-Pierre Am\u00e9ris. L'anno seguente ha esordito in televisione recitando in un episodio della serie \"La femme coquelicot\". In seguito ha recitato per la televisione in diverse serie televisive tra le quali \"Il commissariato Saint Martin\", \"Commissaire Valence\", \"Little Murders by Agatha Christie\" e \"Vive les vacances!\".\nPoco assiduo negli studi, Zacharie ha lasciato la scuola a quattordici anni ed ha seguito dei corsi per corrispondenza. \u00c8 appassionato di tennis.\nNel 2011 la sua carriera \u00e8 giunta ad un punto di svolta quando ha ottenuto uno dei tre ruoli principali, con Martin Nissen e Paul Bartel, in \"Un'estate da giganti\" de Bouli Lanners, un film pluripremiato che ha valso ai tre giovani attori un Bayard d'Or per le loro interpretazioni al Festival international du film francophone de Namur. \nNel 2013 ha recitato in \"La belle vie\" di Jean Denizot, nel ruolo di Sylvain, uno dei due figli di Yves, un padre in fuga che vive nascosto con i suoi due ragazzi. Un film in gran parte ispirato all'affare Xavier Fortin. In quello stesso anno \u00e8 stato premiato due volte al Festival Jean Carmet de Moulins: premio della giuria e premio del pubblico per la migliore giovane speranza maschile, per il cortometraggio \"Sans les gants\" di Martin Razy.\nVita privata.\nDal 2016 al 2020 \u00e8 stato fidanzato con Chlo\u00e9 Jouannet , figlia dell'attrice Alexandra Lamy e Thomas Jouannet."}
{"id": "8869736", "revid": "119172796", "url": "https://it.wikipedia.org/wiki?curid=8869736", "title": "Torri Soci\u00e9t\u00e9 g\u00e9n\u00e9rale", "text": ""}
{"id": "8869737", "revid": "119172803", "url": "https://it.wikipedia.org/wiki?curid=8869737", "title": "Torre EDF", "text": ""}
{"id": "8869738", "revid": "119172822", "url": "https://it.wikipedia.org/wiki?curid=8869738", "title": "Torre Les Poissons", "text": ""}
{"id": "8869746", "revid": "339392", "url": "https://it.wikipedia.org/wiki?curid=8869746", "title": "Cari Compagni", "text": ""}
{"id": "8869766", "revid": "729019", "url": "https://it.wikipedia.org/wiki?curid=8869766", "title": "Ferrovia Polch-M\u00fcnstermaifeld", "text": "La ferrovia Polch-M\u00fcnstermaifeld era una linea ferroviaria tedesca."}
{"id": "8869779", "revid": "599013", "url": "https://it.wikipedia.org/wiki?curid=8869779", "title": "Lara Lugli", "text": "Biografia.\nNata a Carpi nel 1980, ha esordito a 15 anni in serie C nella squadra locale come palleggiatrice per poi cambiare ruolo e passare alla Big Power Ravenna in A1 nel 1997. Durante la sua carriera ventennale, ha ha calcato i parquet di tutta la penisola, oltre ad una stagione nell'A1 svizzera a Neuchatel, durante la quale ha anche esordito in Challenge Cup.\nHa chiuso la carriera nel febbraio 2019 al Volley Pordenone, dopo esser rimasta incinta. Nel 2021 ha avuto ampio risalto sui media nazionali la sua causa contro la ex-squadra che secondo la giocatrice non le avrebbe pagato l'ultimo mese giocato poich\u00e9 al momento della firma del contratto non aveva dichiarato la sua intenzione di diventare madre. In seguito il club decide di ritirare la citazione in giudizio."}
{"id": "8869791", "revid": "287204", "url": "https://it.wikipedia.org/wiki?curid=8869791", "title": "Lokomotiv Sofia (pallacanestro femminile)", "text": "Il Lokomotiv Sofia (in cirillico: \u201e\u041b\u043e\u043a\u043e\u043c\u043e\u0442\u0438\u0432 \u0421\u043e\u0444\u0438\u044f\u201c) \u00e8 stata una societ\u00e0 di pallacanestro femminile di Sofia, capitale della Bulgaria.\nStoria.\nHa vinto sette campionati bulgari e cinque Coppe di Bulgaria.\nHa disputato tre edizioni di Coppa dei Campioni e sette di Coppa Ronchetti."}
{"id": "8869794", "revid": "156341", "url": "https://it.wikipedia.org/wiki?curid=8869794", "title": "BK Lokomotiv Sofia", "text": ""}
{"id": "8869797", "revid": "156341", "url": "https://it.wikipedia.org/wiki?curid=8869797", "title": "BC Lokomotiv Sofia", "text": ""}
{"id": "8869798", "revid": "36426", "url": "https://it.wikipedia.org/wiki?curid=8869798", "title": "Lampadario Barbarossa", "text": "Il lampadario Barbarossa e un lampadario a ruota, realizzato tra il 1165 e il 1170 su ordine dell'imperatore Federico Barbarossa e di sua moglie Beatrice di Borgogna, appeso sotto la cupola della Cappella Palatina di Carlo Magno nella Cattedrale di Aquisgrana. Il candelabro era un dono in onore di Maria, la protettrice della chiesa, ed era allo stesso tempo un omaggio al suo fondatore Carlo Magno.\nDescrizione.\nIl lampadario Barbarossa \u00e8 in rame dorato e ha un diametro di 4,16 metri. \u00c8 fissato al centro della cupola ottagonale mediante una catena di circa 27 metri che termina con una sfera centrale. Le maglie della catena diminuiscono dall'alto verso il basso da una lunghezza di 150\u00a0mm a 130\u00a0mm e da una larghezza di 74\u00a0mm a 70\u00a0mm. Ci\u00f2 d\u00e0 l'impressione, se vista dal basso, che la catena abbia lo stesso spessore per tutta la sua lunghezza.\nIl lampadario, sospeso a circa quattro metri sopra il pavimento in marmo, \u00e8 composto da otto segmenti circolari e si adatta cos\u00ec alla forma ottagonale della Cappella Palatina. Come nella tradizionale simbologia dei lampadari a ruota, la corona del lampadario simboleggia il muro della Gerusalemme celeste. Questo muro stilizzato contiene otto lanterne grandi e otto piccole a forma di torre, disposte simmetricamente e simboleggianti le porte della citt\u00e0. A causa della sua conformazione ottagonale, il lampadario ha sedici e non dodici torri di lanterne, come dovrebbe essere nella rappresentazione tradizionale della Gerusalemme celeste.\nIl lampadario porta un totale di 48 candele che sono ancora accese in occasioni speciali.\nDue file di otto strisce di rame sono montate una sopra l'altra su un telaio di ferro a forma di ottagono piatto. Esse portano iscrizioni tra fasce strette, colorate di vernice rossa. I contorni delle lettere sono incisi, le lettere sono ricoperte di vernice marrone e l'inizio delle parole in vernice rossa. I diversi versi delle iscrizioni metriche sono separati l'uno dall'altro da appositi separatori (croci e asterischi).\nLa banda inferiore si legge come segue:\nla cui traduzione \u00e8:\nUna fascia di metallo con decorazioni ornamentali traforate \u00e8 rivettata all'esterno di ciascuna fascia di iscrizione. Sull'orlo ottagonale sono presenti torrette rotonde, i cui piedistalli presentano scene incise della vita di Cristo: Annunciazione, Nativit\u00e0, Adorazione dei Magi, Crocifissione (con sole e luna), l'episodio delle donne al sepolcro, Ascensione, Pentecoste e un Cristo in gloria con le lettere apocalittiche. Tra di loro, al centro dei segmenti dell'arco, ci sono torrette pi\u00f9 grandi, con piastre base rettangolari o quadrilatere alternate. Queste targhe mostrano angeli incisi che reggono stendardi con in mano le otto beatitudini. Le targhe originali sono state conservate nel tesoro della cattedrale dalla Seconda guerra mondiale. In origine c'erano 88 statuette d'argento nelle aperture della torretta, rappresentanti santi, angeli e guardiani delle porte, che sono state fuse alla fine del XVIII secolo. Si conservano le piastre di base delle torrette, sulle quali sono rappresentate scene della vita di Ges\u00f9, in particolare le otto beatitudini del discorso della montagna. Una sfera, appiattita nella parte inferiore, collega le aste di sostegno alla catena. Sulla sua faccia inferiore \u00e8 fissato un quadrifoglio con una rappresentazione di San Michele in vernice marrone, con uno stendardo e un'iscrizione.\nIl lampadario Barbarossa \u00e8 uno dei quattro lampadari a ruota medievali conservati in Germania; gli altri sono il lampadario Azelin e il lampadario Hezilo\u00a0nel duomo di Hildesheim e il lampadario Hartwig nella chiesa abbaziale di Comburg."}
{"id": "8869799", "revid": "156341", "url": "https://it.wikipedia.org/wiki?curid=8869799", "title": "WBC Lokomotiv Sofia", "text": ""}
{"id": "8869800", "revid": "156341", "url": "https://it.wikipedia.org/wiki?curid=8869800", "title": "Profesionalen Basketbolen klub Lokomotiv Sofia (femminile)", "text": ""}
{"id": "8869801", "revid": "125824802", "url": "https://it.wikipedia.org/wiki?curid=8869801", "title": "Bengaluru Open", "text": "Il Bengaluru Open \u00e8 un torneo professionistico di tennis giocato sui campi in cemento all'aperto del KSLTA Stadium di Bangalore, in India. Fa parte dell'ATP Challenger Tour e si gioca annualmente, salvo alcune interruzioni, dal 2015.\nA causa della pandemia di COVID-19 \u00e8 stata cancellata l'edizione del 2021 e l'anno successivo si sono tenute due edizioni consecutive nel mese di febbraio, ciascuna con un montepremi di \u00a0$."}
{"id": "8869812", "revid": "1522738", "url": "https://it.wikipedia.org/wiki?curid=8869812", "title": "Bakhsh", "text": ""}
{"id": "8869839", "revid": "4252", "url": "https://it.wikipedia.org/wiki?curid=8869839", "title": "Karoly Grosz (illustratore)", "text": "Biografia.\nFu direttore artistico alla Universal Pictures per gran parte del 1930, dove si occup\u00f2 delle campagne pubblicitarie dell'azienda, creando centinaia di illustrazioni. \u00c8 noto soprattutto per le sue locandine dei classici del genere horror."}
{"id": "8869843", "revid": "1154737", "url": "https://it.wikipedia.org/wiki?curid=8869843", "title": "Bric Agrifoglio", "text": "Il Bric Agrifoglio \u00e8 una montagna delle Prealpi Liguri alta .\nGeografia.\nIl monte si trova non lontano dallo spartiacque Tanaro/Bormida, sul lato Val Bormida, ed \u00e8 collocato sul confine tra il comune ligure di Calizzano e quello Piemontese di Garessio. \u00c8 il rilievo pi\u00f9 alto di una costola montuosa che divide tra loro due valloni tributari del Bormida di Millesimo, quello del rio di Valle a nord-ovest e quello del rio Nero a sud-est. Il Bric Agrifoglio \u00e8 ammantato da boschi di latifoglie e di conifere, con qualche limitata zona a pascolo; sulla cima sorge un ometto in pietrame. La prominenza topografica del Bric Agrifoglio \u00e8 di 67\u00a0m.\nStoria.\nAlla fine degli anni Novanta del Novecento la zona compresa tra il Bric Agrifoglio e il Colle San Bernardo venne incluca in un progetto per la costituzione di un parco eolico, che una decina di anni dopo fu oggetto di una valutazione di impatto ambientale. Il giudizio sulla compatibilit\u00e0 ambientale del progetto fu negativo, perch\u00e9 venne ritenuto che fosse prevalente \"l\u2019interesse alla conservazione della qualit\u00e0 dell\u2019ambiente rispetto all\u2019interesse del proponente ed a quello pubblico della produzione di energia\".\nGeologia.\nLa montagna \u00e8 costituita da rocce metamorfiche, come micascisti e gneiss, che nell'area del Bric Agrifoglio sono caratterizzati dalla presenza di mica nera in lamine ben sviluppate.\nAccesso alla cima.\nIl Bric Agrifoglio pu\u00f2 essere facilmente raggiunto a piedi o in mountain bike dalla sella a quota che lo separa dal Bric Verdiola La selletta di partenza pu\u00f2 a sua volta essere agevolmente raggiunta dal Colle del Quazzo oppure, con un percorso pi\u00f9 lungo, dal Colle San Bernardo. Affrontando un dislivello maggiore si pu\u00f2 anche raggiungere la montagna per sentiero partendo dalla chiesa parrocchiale di Calizzano."}
{"id": "8869851", "revid": "227910", "url": "https://it.wikipedia.org/wiki?curid=8869851", "title": "Croce delle Ardenne", "text": "La croce delle Ardenne \u00e8 una croce in legno, oro e gemme del periodo carolingio, forse fabbricata in un monastero nelle Ardenne lussemburghesi. Dal 1894 si trova nel Germanisches Nationalmuseum di Norimberga (numero di inventario 763\u00a0kg).\nStoria.\nLa croce \u00e8 probabile opera del secondo quarto del IX secolo, opera di un artigiano sconosciuto attivo nel nord della Francia.\nIl nome di \"croce delle Ardenne\", con cui ad oggi questa croce \u00e8 comunemente nota, \u00e8 dovuto alla sua presunta origine nell'ara lussemburghese delle Ardenne. Non \u00e8 chiara neppure la funzione originaria, poich\u00e9 il pomello e la spina all'estremit\u00e0 inferiore del gambo sono frutto di modifiche successive e il supporto originale non pu\u00f2 pi\u00f9 essere ricostruito. Tuttavia, si pu\u00f2 presumere che si trattasse di una croce astile.\nLa croce \u00e8 stata musealizzata dopo essere stata acquistata sul mercato antiquario tedesco nel 1894.\nDescrizione e stile.\nLa croce \u00e8 alta 73\u00a0cm, rivestita d'oro e tempestata di gemme e vetro colorato. \u00c8 uno dei pochi esempi sopravvissuti di una \"crux gemmata\" dell'arte carolingia. Queste croci furono usate nella liturgia cristiana tra il V e il XII secolo, poste sull'altare ma senza una figura di Cristo. Il loro significato simbolico e l'impressione data da lontano erano pi\u00f9 importanti del valore della croce, motivo per cui si trova utilizzato anche il vetro colorato accanto alle pietre preziose.\nLe estremit\u00e0 della croce latina hanno doppie punte leggermente incurvate verso l'esterno e i bracci si incrociano in un nodo centrale a cerchio. In origine, l'anima in legno era completamente rivestita di lamina: sul davanti e sui bordi con oro, sul retro con rame dorato. Il braccio destro ha per\u00f2 perso il rivestimento. I bordi e il centro sono accentuati con fili intrecciati, con viticci in filigrana sui fianchi. Un altro viticcio con uva ondulato orna la lamiera posteriore. Il centro del rovescio \u00e8 ora vuoto, ma probabilmente presentava una raffigurazione dell'Agnus Dei. Il lato anteriore \u00e8 ricoperto da pietre preziose e pezzi di vetro, disposti su tre file su ciascuna delle braccia della croce. Le file centrali, ornate da gemme pi\u00f9 grandi, ospitano gemme di vetro con particelle di quarzo fuse, a imitazione di zaffiri. Sono forati, il che suggerisce che erano gi\u00e0 stati utilizzati come pietre preziose. Alle imitazioni di zaffiri centrali sono accompagnati da granati pi\u00f9 piccole e altre gemme di vetro, disposti in file alternate a borchie di lamine d'oro. Le borchie sono decorate con segmenti di filo metallico a forma di croce.\nNel nodo centrale si trova una corona di tredici pietre (granato, crisoprasio e vetro, in origine sedici), alternatamente rettangolari e tonde, disposte attorno a un grande cristallo di rocca centrale. Il cristallo \u00e8 contenuto in una cornice con graffette simili a foglie, attorno alle quali in origine si trovava un ulteriore anello di biglie di vetro. Forse il cristallo di rocca consentiva la vista di una reliquia perduta, attaccata dietro di esso.\nIl numero totale originale di pietre e gemme di vetro era 111. Delle 29 imitazioni di zaffiro nelle file centrali, 15 sono state conservate, quattro sono state sostituite. Un totale di 56 pietre e vetri pi\u00f9 piccoli (dell'originale 82) sono ancora \"in situ\", ma 34 di essi devono essere considerati come sostituzioni successive. I 22 rimanenti delle rifiniture originali mostrano la prevalenza dei colori bianco, blu, verde e rosso che \u00e8 stato osservato sulle croci gemmate sin dal IX secolo.\nL'epoca di realizzazione della croce della croce \u00e8 desumibile dalla forma e dalla tecnologia delle incastonature di pietre preziose e delle lavorazioni della lamina d'oro, strettamente legate alla \"Stephansbursa\" nelle insegne imperiali e alla copertina del Salterio di Carlo il Calvo nella Biblioth\u00e8que nationale de France. La datazione, restringibile al secondo quarto del IX secolo, \u00e8 confermata dal viticcio ondulato sul rovescio, paragonabile ai motivi dei manoscritti di Tours della prima met\u00e0 del IX secolo. Allo stesso tempo, questi confronti portano a ricondurre l'origine della croce all'area culturale carolingia."}
{"id": "8869853", "revid": "1924342", "url": "https://it.wikipedia.org/wiki?curid=8869853", "title": "Giveon", "text": "Biografia.\nNato e cresciuto a Long Beach in California, Evans si \u00e8 avvicinato al mondo della musica fin da bambino, incoraggiato anche dalla madre. Diplomatosi alla Long Beach Polytechnic High School, ha iniziato a seguire un programma musicale educativo presso il Grammy Museum, dove ha avuto l'occasione di conoscere le opere di Frank Sinatra, diventata poi la sua massima ispirazione artistica.\nIl suo singolo di debutto, \"Garden Kisses\", \u00e8 stato pubblicato in maniera indipendente nell'agosto 2018. Nel novembre 2019 ha pubblicato \"Like I Want You\", per poi partecipare come artista di supporto al \"Ugh, A Mini Tour Again\" di Snoh Aalegra. Il 27 marzo 2020 ha messo in commercio sotto la Epic Records il suo EP di debutto \"Take Time\", che \u00e8 arrivato 35\u00ba nella Billboard 200 e 4\u00ba nelle classifiche R&amp;B, ricevendo anche una candidatura ai Grammy Awards 2021 come miglior album R&amp;B. Il mese successivo ha collaborato con Drake nel brano \"Chicago Freestyle\", che \u00e8 diventata la sua prima entrata nella Billboard Hot 100 al numero 14. Il 2 ottobre ha pubblicato il suo secondo EP \"When It's All Said and Done\", anticipato dal singolo \"Stuck on You\".\nNel marzo 2021 ha pubblicato la raccolta \"When It's All Said and Done... Take Time\", che include i brani inseriti nei precedenti due EP. Tale compilation ha esordito al 5\u00ba posto della Billboard 200 con copie vendute, divenendo la prima top ten del cantante nella classifica. Nello stesso mese collabora con Justin Bieber e Daniel Caesar nel singolo \"Peaches\", che ha esordito al primo posto della Hot 100 statunitense, divenendo la sua prima numero uno in madrepatria. In contemporanea il suo singolo del 2020 \"Heartbreak Anniversary\", contenuto in \"Take Time\", riscopre popolarit\u00e0 su TikTok, raggiungendo il 2\u00ba posto in Nuova Zelanda, il 12\u00ba in Australia e il 16\u00ba negli Stati Uniti."}
{"id": "8869854", "revid": "133557", "url": "https://it.wikipedia.org/wiki?curid=8869854", "title": "II mar delle blatte", "text": ""}
{"id": "8869855", "revid": "1632387", "url": "https://it.wikipedia.org/wiki?curid=8869855", "title": "Blackswan", "text": "Le Blackswan (, stilizzato anche in BLACKSWAN) sono un gruppo femminile sudcoreano, formatosi a Seul dell'etichetta DR Music.\nOriginalmente, il gruppo \u00e8 nato nel 2011 con il nome di Rania, con una formazione iniziale di otto membri. Successivamente il gruppo \u00e8 stato rinominato in BP Rania nel 2016, per poi ritornare al vecchio nome nel 2018. Nel giugno 2020 il gruppo ha cambiato nuovamente nome, questa volta in Blackswan, per poi ri-debuttare con l'album \"Goodbye Rania\" il 16 ottobre 2020.\nStoria.\n2020: Formazione, debutto ed abbandono di Hyeme.\nIl 26 giugno 2020, il girl group Rania annuncia che tutti i membri del gruppo, eccetto Seunghyun, avrebbero ri-debuttato come Blackswan, aggiungendo due nuovi membri: Judy e Fatou.\nIl debutto del gruppo \u00e8 stato pi\u00f9 volte posticipato a causa di problemi finanziari in seguito alla pandemia di COVID-19.\nIl 16 ottobre 2020 le Blackswan debuttano con l'album in studio \"Goodbye Rania\", che contiene il singolo \"Tonight\" e vecchi singoli delle Rania.\nIl 7 novembre Hyeme ha abbandonato il gruppo in seguito alla scadenza del proprio contratto quinquennale con DR Music e a causa di uno scandalo, in cui viene rivelato che abbia truffato un amico per 50 milioni di won sudcoreani. A seguito della controversia, il gruppo \u00e8 andato in pausa per un breve periodo di tempo.\nIl 10 maggio 2021 DR Music ha annunciato l'apertura di audizioni per aggiungere nuovi membri alle Blackswan.\nNel settembre del 2021, il gruppo pubblica il loro primo single album nella attuale formazione da 4: il titolo \u00e8 \u2018Close to Me\u2019, ed \u00e8 trainato dall\u2019omonima title track.\nFormazione.\nEx-membri"}
{"id": "8869868", "revid": "287204", "url": "https://it.wikipedia.org/wiki?curid=8869868", "title": "Jeanette Lee", "text": "\u00c8 stata soprannominata \"la vedova nera\" dai suoi amici perch\u00e9, nonostante il suo comportamento dolce, \"mangiava le persone vive\" quando arrivava a un tavolo da biliardo.\nBiografia.\nCarriera.\nLee ha iniziato a giocare a biliardo nel 1989. Ha continuato a classificarsi come la giocatrice numero 1 di biliardo al mondo negli anni '90 e ha ricevuto il premio Sportsperson of the Year della Women's Professional Billiard Association (WPBA) nel 1998. \u00c8 stata tre volte seconda ai Campionati del mondo di Palla 9 (femminile), dal 1993 al 1996. Oltre a molti piazzamenti al top del WPBA Tour, ha vinto la medaglia d'oro per gli Stati Uniti ai Giochi mondiali del 2001 ad Akita, in Giappone, e ha vinto il Torneo dei Campioni vincitore di e 2003. Lee ha anche scritto \"The Black Widow's Guide to Killer Pool\" .\nNel 2001, Lee ha sfidato Efren Reyes in una partita di esibizione race -to-13 a nine-ball, a Manila, nelle Filippine, ma ha perso 4-13. \nPer il 2007, si \u00e8 classificata 4 # nel sondaggio \"Fans s Top 20 giocatori preferiti\" \"Pool &amp; Biliardo Magazine.\" \nNel 2013, Lee \u00e8 stato inserito nella Hall of Fame del Billiard Congress of America.\nVita privata.\nLee vive a Tampa, in Florida, con le sue tre figlie. Avendo sofferto di scoliosi, Lee \u00e8 una forte sostenitrice delle persone colpite dalla malattia e ora \u00e8 la portavoce nazionale della \"Scoliosis Association\". Lee \u00e8 apparsa su \"Sport Science di\" Fox Sports Net, dove ha imbucato 12 palline in un solo colpo, il 30 marzo 2008. Orange County Choppers ha costruito la Black Widow Bike in onore di Lee nel programma televisivo \"American Chopper\" . Nel febbraio 2021, ha annunciato che le era stato diagnosticato un cancro ovarico terminale."}
{"id": "8869873", "revid": "899609", "url": "https://it.wikipedia.org/wiki?curid=8869873", "title": "Frisia (Paesi Bassi)", "text": ""}
{"id": "8869877", "revid": "119174651", "url": "https://it.wikipedia.org/wiki?curid=8869877", "title": "Vincent Vaugris", "text": ""}
{"id": "8869880", "revid": "119174674", "url": "https://it.wikipedia.org/wiki?curid=8869880", "title": "Vincenzo Valgrisio", "text": ""}
{"id": "8869881", "revid": "322321", "url": "https://it.wikipedia.org/wiki?curid=8869881", "title": "Henri Streicher", "text": "Biografia.\nOrdinato prete per la congregazione dei Missionari d'Africa il 23 settembre 1887, trascorse alcuni anni come insegnante a Gerusalemme e nel 1890 fu inviato in Uganda.\nFu eletto vescovo titolare di Tabraca e nominato vicario apostolico del Victoria-Nyanza settentrionale il 1\u00ba febbraio 1897.\nFondo la congregazione indigena delle Figlie di Maria nel 1899 e quella delle Suore del Cuore Immacolato di Maria nel 1927.\nLasci\u00f2 la guida del vicariato apostolico dell'Uganda il 2 giugno 1933 e fu nominato arcivescovo titolare di Brisi e assistente al Soglio Pontificio.\nTrascorse il resto della sua vita prima a Ibanda e poi a Villa-Maria.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8869884", "revid": "767487", "url": "https://it.wikipedia.org/wiki?curid=8869884", "title": "Kylie Auldist", "text": "Biografia.\nKylie Auldist ha avviato la sua carriera come corista per Ren\u00e9e Geyer e Jimmy Barnes e come membro di numerosi gruppi come Curtis Late, Secret Masters, Small Fish Deep Sea, Megabias, Polyester e The Bamboos. Nel 2008 ha firmato un contratto con la Tru Thoughts. L'anno successivo ha collaborato con i Cookin' on 3 Burners in \"This Girl\", il cui remix del 2016 realizzato da Kungs \u00e8 divenuto un grande successo nelle classifiche europee. A dicembre 2014 si \u00e8 esibita al Woodford Folk Festival.\nTra il 2013 e il 2016 ha vinto due Music Victoria Awards, rispettivamente per gli album \"Still Life\" e \"Family Tree\", mentre nel 2018 \u00e8 stata candidata ad un APRA Music Award."}
{"id": "8869886", "revid": "36426", "url": "https://it.wikipedia.org/wiki?curid=8869886", "title": "Tratti di fune", "text": ""}
{"id": "8869905", "revid": "1924342", "url": "https://it.wikipedia.org/wiki?curid=8869905", "title": "Heartbreak Anniversary", "text": "Heartbreak Anniversary (reso graficamente HEARTBREAK ANNIVERSARY) \u00e8 un singolo del cantante statunitense Giveon, pubblicato il 21 febbraio 2020 come secondo estratto dal primo EP \"Take Time\".\nVideo musicale.\nIl video musicale, diretto da Salomon Ligthelm, \u00e8 stato reso disponibile su YouTube il 12 marzo 2021.\nSuccesso commerciale.\n\"Heartbreak Anniversary\" ha raggiunto il vertice della Mainstream R&amp;B/Hip-Hop Airplay, avendo registrato oltre 18,4 milioni di audience radiofonica, un aumento del 24% rispetto alla settimana precedente che gli ha permesso di spodestare \"Leave the Door Open\" dei Silk Sonic.\nNella classifica britannica il singolo \u00e8 diventato il primo ingresso da solista per il cantante, entrando in top seventy-five al numero 60 con copie distribuite nella terza settimana di marzo 2021."}
{"id": "8869915", "revid": "12109", "url": "https://it.wikipedia.org/wiki?curid=8869915", "title": "World Association of Nuclear Operators", "text": ""}
{"id": "8869921", "revid": "1418004", "url": "https://it.wikipedia.org/wiki?curid=8869921", "title": "Clive Sinclair (scrittore)", "text": "Biografia.\nNato il 19 febbraio 1948 a Hendon, ha studiato alla University of East Anglia e all'Universit\u00e0 della California, Santa Cruz.\nNel 1973 ha esordito nella narrativa con il romanzo \"Bibliosexuality\", mentre la sua prima raccolta di racconti, \"Cuori d'oro\", \u00e8 stata pubblicata nel 1979 e due anni dopo \u00e8 stata insignita del Somerset Maugham Award.\nEditore dal 1983 al 1987 del giornale ebraico The Jewish Chronicle, nel 1997 ha vinto il Premio Jewish Quarterly-Wingate con \"The Lady with the Laptop and Other Stories\".\nMembro della Royal Society of Literature dal 1983, \u00e8 morto a Londra il 5 marzo 2018 a causa di un cancro."}
{"id": "8869922", "revid": "110157", "url": "https://it.wikipedia.org/wiki?curid=8869922", "title": "Ross Poldark", "text": "Ross Poldark \u00e8 il primo dei dodici romanzi della serie \"Poldark\" scritta da Winston Graham. \u00c8 stato pubblicato nel 1945.\nTrama.\nPrologo.\nNel febbraio 1783, Joshua Poldark, sentendosi avvicinare il momento della propria morte, manda a chiamare suo fratello Charles Poldark e gli dice di essere preoccupato di non riuscire a vivere abbastanza a lungo per vedere il figlio Ross tornare a casa dall'America.\nLibro Primo.\n Ottobre 1783 - Aprile 1785 \nRoss Poldark torna in Cornovaglia dopo aver prestato servizio con l'esercito britannico nella Guerra d'indipendenza americana. La guerra lo ha lasciato con una prominente cicatrice sul volto ed una marcata zoppia. Quando torna, scopre che suo padre \u00e8 morto e che la donna che amava, Elizabeth Chynoweth, \u00e8 ora fidanzata con suo cugino, Francis Poldark. Tornato a Nampara, la sua casa di famiglia, la trova in pessime condizioni e chiede ai servi Jud e Prudie Paynter di aiutarlo a riparare la propriet\u00e0. \nElizabeth e Francis finiscono con lo sposarsi e Ross, che ancora prova qualcosa per la donna, tende ad isolarsi sempre pi\u00f9. Riesce ad uscire dal suo stato solo grazie all'aiuto e all'amicizia della cugina Verity, sorella di Francis. In seguito Ross porta Verity Poldark ad un ballo, dove la giovane conosce il capitano Andrew Blamey. Quando Elizabeth e Francis si presentarono al ballo anche se non avevano programmato di recarvisi, Ross decide di andarsene.\nRoss e Jud si recano alla Fiera di Redruth, dove Ross interviene in aiuto di un adolescente picchiato da un gruppo di persone. Dopo avergli salvato la vita l'uomo scopre che quello che pensava un ragazzo \u00e8 in realt\u00e0 una ragazza di 13 anni di nome Demelza Carne. Scoperto che il padre \u00e8 un minatore che beve molto e che la picchia, decide di portarsela a casa e di darle un lavoro come domestica.\nRoss si reca a Trenwith per parlare con Charles. Invece trova Elizabeth e hanno una discussione. Tornato a casa Ross vi trova Tom Carne, il padre di Demelza, che insieme ad alcuni amici si \u00e8 l\u00ec recato in cerca della figlia. I due hanno una discussione che degenera in una rissa, ma poi Tom se ne torna a casa da solo.\nVerity \u00e8 intenzionata a rivedere il capitano Blamey ma la sua famiglia, che ha scoperto che l'uomo ha un passato violento ed ha accidentalmente ucciso la moglie incinta, le proibisce di rivederlo. Ross acconsente che la cugina si veda in segreto con Blamey a Nampara. \nIn seguito Ross aiutato un minatore Zacky Martin ad organizzare il matrimonio di Jim Carter e della sua ragazza incinta, Jinny Martin, e concede loro un cottage.\nCharles e Francis, scoperto che Verity si vede col capitano Blamey, si precipitano a Nampara. Francis sfida Blamey a duello e resta ferito al collo mentre Blamey alla mano. Blamey decide, seppur a malincuore, di andarsene via troncando il rapporto con Verity. \nTempo dopo Elizabeth da alla luce un bambino, Geoffrey Charles Poldark. Durante la festa di battesimo del piccolo, Charles ha avuto un attacco di cuore e Ross sente un gruppo di donne affermare che la gente pensa che lui si stia approfittando di Demelza. \nJinny ha dato alla luce un bambino, Benjamin Carter. Una notte, mentre Jim \u00e8 a caccia di frodo, Jinny e il bambino vengono aggrediti da un pazzo che in passato aveva dimostrato interesse per la donna. I due sopravvivono, ma il piccolo Benjamin rimane con una cicatrice sul viso.\nLibro Secondo.\nAprile - Maggio 1787 \nHorace Treneglos, il signor Renfrew, il dottor Choake, il capitano Henshawe, il signor Nathaniel Pearce vengono invitati da Ross a Nampara per discutere dei lavori alla Wheal Leisure e per decidere quanto investire in quell'impresa.\nJim Carter viene scoperto mentre sta cacciando di frodo e arrestato. Nonostante Ross parli in suo favore durante il processo, il giovane viene condannato a due anni di prigione. \nDopo aver sentito i pettegolezzi che vogliono la figlia come l'amante di Ross, il padre di Demelza, che nel frattempo ha smesso di bere e si \u00e8 risposato, si reca a Nampara per convincere la figlia a tornare a casa. Demelza prende tempo affermando che essendo stata assunta per un anno di lavoro deve prima chiedere il permesso al suo padrone. Tom Carne se ne va affermando di aspettare che lei torni a casa entro fine settimana.\nTornato a casa dopo la condanna di Jim, Ross trova Demelza con indosso un vestito appartenuto a sua madre, Grace Poldark. L'uomo va su tutte le furie e litigata con la ragazza. Successivamente le chiede scusa e finisce per baciarla. Temendo che tra i due possa nascere qualcosa, l'uomo le dice di andare a letto. Demelza per\u00f2 lo raggiunge nella sua camera da letto per chiedergli aiuto per slacciare il vestito. Ross la baci\u00f2 di nuovo e lei gli disse che aveva mentito sul bisogno di aiuto. I due poi dormono insieme.\nLibro Terzo.\nGiugno - Dicembre 1787 \nRoss e Demelza si sposano il 24 giugno 1787 alla presenza dei soli testimoni necessari.\nCharles Poldark muore a settembre.\nDemelza assume Jinny come domestica a Nampara.\nRoss, preoccupato per lo stato di salute di Verity, la invita a trascorrere del tempo con lui e la moglie a Nampara. Demelza \u00e8 inizialmente spaventata per la visita di Verity, temendo di non riuscire a farle buona impressione. Tra le due per\u00f2 nasce fin da subito una bella amicizia. Durante il periodo di permanenza di Verity a casa loro, Demelza si fa raccontare da Ross la storia dell'amore tormentato della cugina con il capitano Blamey. Il primo mercoled\u00ec di ottobre, Demelza e Verity si recano a Truro per fare compere e durante la strada di ritorno Demelza confessa a Verity di essere incinta.\nRoss e Demelza vengono invitati a Trenwith per Natale.\nCuriosit\u00e0.\nNell'albero genealogico dei Poldark disegnato da Winston Graham, la morte di Charles Poldark viene riportata come avvenuta nell'anno 1786. Nel libro, tuttavia, questa ha luogo nel settembre 1787."}
{"id": "8869926", "revid": "1310927", "url": "https://it.wikipedia.org/wiki?curid=8869926", "title": "A.P.S. Zakynthos", "text": ""}
{"id": "8869931", "revid": "767487", "url": "https://it.wikipedia.org/wiki?curid=8869931", "title": "Albert Galaburda", "text": "Si \u00e8 laureato nel 1971 alla School of Medicine dell'Universit\u00e0 di Boston. In seguito \u00e8 stato professore di neurologia alla Medical School dell'Universit\u00e0 di Harvard. Ha pubblicato numerosi articoli scientifici nel campo della neurologia cognitiva, in particolare sulle disabilit\u00e0 nell'apprendimento. \nAssieme a Norman Geschwind, negli anni '80 ha proposto l'ipotesi Geschwind-Galaburda, una teoria neurologica che mette in relazione le abilit\u00e0 cognitive dei due sessi con le caratteristiche immunologiche e con la lateralizzazione delle funzioni cerebrali. \u00c8 stato tra i primi ad individuare le cause biologiche della dislessia. \nRiconoscimenti.\nNel 2017 ha ricevuto l'Einstein Award della Dyslexia Foundation, attribuito dalla Harvard Medical School a ricercatori che hanno dato significativi contributi alla comprensione della dislessia, migliorando in tal modo la vita delle persone con tale disabilit\u00e0.\nAltri riconoscimenti sono stati il Pattison Prize in Neuroscience, Scienziato dell'Anno dalla \"Association for Children with Learning Disabilities\", il Neuronal Plasticity Prize dalla IPSEN Foundation of France, e il Lifetime Achievement Award in Behavioral Neurology dalla American Academy of Neurology."}
{"id": "8869932", "revid": "36426", "url": "https://it.wikipedia.org/wiki?curid=8869932", "title": "Convento della Verna (Bibbiena)", "text": ""}
{"id": "8869934", "revid": "400694", "url": "https://it.wikipedia.org/wiki?curid=8869934", "title": "Yahoo.com", "text": ""}
{"id": "8869939", "revid": "716642", "url": "https://it.wikipedia.org/wiki?curid=8869939", "title": "Bruno Rodrigues (calciatore 2001)", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 28 dicembre 2020 in occasione dell'incontro di Primeira Liga vinto 4-1 contro il .\nStatistiche.\n\"Statistiche aggiornate al 9 marzo 2021\"."}
{"id": "8869940", "revid": "458786", "url": "https://it.wikipedia.org/wiki?curid=8869940", "title": "Bruno Miguel Ferreira Rodrigues", "text": ""}
{"id": "8869944", "revid": "124692449", "url": "https://it.wikipedia.org/wiki?curid=8869944", "title": "Tawny Newsome", "text": "Biografia.\nOriginaria di Vacaville, in California, Tawny Newsom frequenta la scuola di teatro a Chicago dove inzia la carriera comica con The Second City Presta poi la voce come corista durante il tour di una tribute band dei Talking Heads, cosa che le permette di entrare a far parte del cast di \"Documentary Now!\" nello stesso ruolo.\nI primi ruoli importanti della Newsome in televisione sono quelli di Chelsea Leight-Leigh nella serie televisiva \"Bajillion Dollar Propertie$\" e di Nina in \"The Comedy Get Down\". Fa poi parte del cast principale della terza stagione di \"Brockmire\" e del pilota della serie televisiva ABC \"Woman Up\".\nNel 2020 viene ingaggiata quale doppiatrice per il personaggio principale del Guardiamarina Backet Mariner nella serie televisiva animata di CBS All Access \"\", per la quale riceve una candidatura ai Critics' Choice Super Awards come Miglior voce femminile in una serie tv animata, e appare in un ruolo principale nella serie Netflix \"Space Force\".\nDal 2018 la Newsome \u00e8 co-conduttrice del podcast \"Yo, Is This Racist?\" assieme ad Andrew Ti. Appare inoltre come ospite in podcast quali \"Comedy Bang! Bang!\" e \"Spontaneanation with Paul F. Tompkins\".\nLa Newsome \u00e8 inoltre una muicista e fa parte del gruppo musicale Four Lost Souls accanto a Jon Langford, Bethany Thomas e John Szymanski. Il gruppo ha pubblicato un album omonimo nel 2017. Nel giugno 2020 Bethany Thomas inizia a lavorare in coppia con Tawny Newsome registrando otto tracce nello studio che quest'ultima ha allestito nel proprio garage, brani che verranno raccolti nell'album \"Material Flats\", pubblicato il 9 ottobre successivo su LP dall'etichetta discografica Fine Alpinist Records.\nDoppiatrici italiane.\nNelle versioni in italiano dei suoi lavori, Tawny Newsome \u00e8 stata doppiata da:\nCome doppiatrice, \u00e8 stata sostituita da:"}
{"id": "8869945", "revid": "1573940", "url": "https://it.wikipedia.org/wiki?curid=8869945", "title": "Chrysolina herbacea", "text": "Chrysolina herbacea (,1825) \u00e8 un coleottero appartenente alla famiglia Chrysomelidae.\nDescrizione.\nAdulto.\nSi tratta di un insetto di medio-piccole dimensioni, che si aggirano tra i 7 e i di lunghezza. Presenta una forma ovale, tipica delle specie del genere, e una colorazione verde brillante molto accesa. Alcuni individui possono presentare colorazioni rosso ramato e blu violetto.\nBiologia.\nGli adulti compaiono a met\u00e0 aprile. Sono frequenti sulle piante di \"Mentha\" e si possono osservare durante le ore di luce. Si possono trovare anche lungo i corsi d'acqua e talvolta pu\u00f2 sopravvivere a brevi immersioni in acqua.\nDistribuzione.\n\"C. herbacea\" \u00e8 diffusa in Europa centrale e meridionale."}
{"id": "8869991", "revid": "1057320", "url": "https://it.wikipedia.org/wiki?curid=8869991", "title": "Accuse di molestie sessuali su minore a Michael Jackson del 1993", "text": "Le accuse di molestie sessuali su minore a Michael Jackson del 1993 si ebbero quando il dentista e aspirante sceneggiatore di Los Angeles Evan Chandler accus\u00f2 pubblicamente il cantante statunitense Michael Jackson di avere abusato sessualmente di suo figlio tredicenne Jordan Christopher \"Jordie\" Chandler. I verbali del caso indicano che Jackson e Jordan si conobbero nel febbraio 1993, ma altre fonti indicano invece il maggio 1992. Il patrigno di Jordan, il rivenditore d'auto David Schwartz, present\u00f2 Jordan a Jackson dopo che il cantante aveva noleggiato un'auto dalla sua concessionaria. Inizialmente Chandler incoraggi\u00f2 l'amicizia tra i due. Tuttavia, successivamente Chandler espresse i propri sospetti alla sua ex-moglie June, che aveva la custodia di Jordan, circa il fatto che loro figlio potesse avere avuto una relazione \"inappropriata\" con Jackson.\nIl 15 luglio il dott. Mathis Abrams, uno psichiatra, invi\u00f2 una lettera all'avvocato di Chandler, Barry Rothman, affermando che sussistevano \"ragionevoli sospetti\" di abusi sessuali su minore. Abrams scrisse che se ci fosse stata una denuncia per abuso su minori, sarebbe stato obbligato per legge a contattare il Dipartimento dei servizi per l'infanzia della contea di Los Angeles. Il 4 agosto Chandler e Jordan si incontrarono con Jackson e Anthony Pellicano, l'investigatore privato di Jackson, e Chandler lesse la lettera di Abrams. Quindi, egli propose di negoziare per risolvere la faccenda privatamente con un accordo finanziario. Chandler e Rothman rifiutarono un'offerta di dollari fatta da Jackson. Il 14 settembre 1993, i Chandler fecero causa a Jackson per molestie sessuali, seduzione, condotta dolosa, inflizione intenzionale di disagio emotivo, frode e negligenza.\nIl 24 agosto 1993, durante la terza parte del Dangerous World Tour di Jackson, la notizia si diffuse sulla stampa e ricevette attenzione mediatica a livello internazionale. Jackson cancell\u00f2 le date restanti della tourn\u00e9e per motivi di salute dovuti allo scandalo. Nel gennaio 1994, Jackson raggiunse con la famiglia un accordo finanziario per la cifra di 23 milioni di dollari. Nel settembre 1994, le indagini furono archiviate in quanto i Chandler si rifiutarono di collaborare, lasciando il caso senza il suo principale testimone.\nLo scandalo dovuto alle accuse ebbe ripercussioni sull'immagine pubblica di Jackson e sulle vendite dei suoi dischi. La Pepsi-Cola, all'epoca sponsor del cantante, rescisse il contratto per l'impatto mediatico negativo che aveva travolto l'immagine di Jackson, che inoltre fu costretto a cancellare met\u00e0 delle date del Dangerous World Tour e poi a sospenderlo del tutto. Altre accuse di pedofilia fatte da terzi tornarono a colpire Michael Jackson nel 2003, che sfociarono, nel 2005, nel processo penale nel quale il cantante venne completamente assolto da tutte le accuse. Nel novembre 2009, cinque mesi dopo la morte di Jackson, Evan Chandler si suicid\u00f2 sparandosi in testa nel suo appartamento di Jersey City nel New Jersey, dopo svariati anni di depressione e allontanamento dalla famiglia.\nAntefatti.\nNel 1991 il cantante aveva pubblicato l'album \"Dangerous\" e nel 1992 si era imbarcato nel \"Dangerous World Tour\", che si protrasse fino al 1993. Sia l'album che il tour ebbero un grandissimo successo in tutto il mondo, facendo di Jackson uno degli artisti pi\u00f9 ricchi e pi\u00f9 pagati dell'epoca e creando una grande attenzione mediatica sulle finanze dell'artista. Secondo \"Consequence\" nel 1993 la pop star Michael Jackson era \"il musicista pi\u00f9 famoso del mondo\". Nel febbraio dello stesso anno, durante una pausa del tour, Jackson si trovava a Los Angeles alla guida di un'auto da solo quando questa si guast\u00f2 e venne portata in un'officina locale della catena Rent-A-Wreck. Il proprietario, David Schwartz, disse a Jackson che il figlio della sua attuale moglie era un suo grande fan e telefon\u00f2 allora alla consorte, June Chandler-Schwartz, chiedendole se volesse conoscere Jackson. La donna port\u00f2 con s\u00e9 il figlio, Jordan Chandler, nato da un precedente matrimonio, e chiese a Jackson se voleva chiamarlo qualche volta al telefono, dandole il numero telefonico della loro casa. Il padre di Jordan, Evan Chandler, era un dentista di Beverly Hills aspirante sceneggiatore che aveva tra i suoi pazienti molti VIP e, pertanto, era riuscito a piazzare una sua sceneggiatura a Hollywood scrivendo il film comico \"Robin Hood - Un uomo in calzamaglia\", diretto da Mel Brooks.\nJackson inizi\u00f2 a telefonare a Jordan e i due divennero presto amici molto stretti; cos\u00ec il cantante invit\u00f2 Jordie, insieme alla sorellastra e alla madre, a visitare il Neverland Ranch nel fine settimana. Tutti insieme si recarono anche in vacanza a Las Vegas e in Florida. Questi viaggi interferirono con le visite prefissate di Jordan al padre biologico Evan, in quanto Jordie preferiva passare il suo tempo con Jackson e stare al Neverland Ranch.\nNel mese di maggio 1993, Jordie, sua sorella Lily e June accompagnarono Jackson a Monte Carlo per la cerimonia dei \"World Music Awards\". Le foto e i filmati di Jackson seduto in prima fila tra il pubblico che teneva Jordy seduto sulle sue gambe fecero il giro del mondo e i tabloid iniziarono a insinuare che il cantante si fosse trovato una nuova famiglia; il \"National Enquirer\" pubblic\u00f2 un articolo intitolato \"Michael's New Adopted Family\" (\"La nuova famiglia adottiva di Michael\"), insinuando il fatto che Jackson aveva \"rubato\" Jordan a suo padre, ma nessuno fece insinuazioni sulla sessualit\u00e0 dell'artista, facendo, anzi, notare che Jackson sedeva accanto ad un'avvenente donna asiatica (June) accennando ad una possibile nuova fiamma. Secondo l'avvocato di June, Michael Freeman, Evan era geloso e si sentiva \"tagliato fuori\". La donna raccont\u00f2 a Jackson delle lamentele dell'ex marito, che l'artista non aveva ancora conosciuto di persona. Al suo ritorno dal Principato di Monaco, Jackson soggiorn\u00f2 per cinque giorni a casa Schwartz-Chandler dormendo in camera con Jordan e il suo fratellastro. \nIl primo weekend di giugno 1993, Evan pass\u00f2 per una visita a sorpresa nella casa dell'ex moglie ed entr\u00f2 nella camera da letto del figlio senza preavviso e, nella penombra, trov\u00f2 Jordie che giocava con Michael Jackson e i due si presentarono per la prima volta. Evan Chandler ebbe inizialmente una buona impressione del cantante, ma in seguito rifer\u00ec che cominci\u00f2 ad avere sospetti sulla condotta di Jackson, anche se disse che il cantante e Jordan erano vestiti quando li vide a letto insieme e non afferm\u00f2 mai di avere assistito a una cattiva condotta da parte dell'artista. Quando Jackson chiese a Evan di ritirare Jordie dalla scuola per permettergli di seguirlo nelle tappe dell'Asia e del Sudamerica del suo \"Dangerous World Tour\", il padre del ragazzo inizi\u00f2 ad essere contrariato e ruppe i contatti con l'artista.\nAccuse.\nAll'inizio di luglio, Dave Schwartz telefon\u00f2 a Evan Chandler per discutere della relazione di Jordan con Jackson. All'insaputa di Evan, Schwartz registr\u00f2 la telefonata. Chandler era ostile nei confronti di Jackson, descrivendolo come \"malvagio\". Egli disse che, se non avesse ottenuto da Jackson i soldi che gli chiedeva, avrebbe assunto \"il figlio di puttana pi\u00f9 cattivo che potesse trovare\", l'avvocato Barry Rothman, per mettere alla berlina il cantante, umiliarlo e distruggergli la carriera definendo tale avvocato come un uomo senza scrupoli: \"\u00e8 spregevole, \u00e8 cattivo, \u00e8 molto intelligente e ha fame di pubblicit\u00e0\".\nQuando Schwartz gli chiese che effetto avrebbe avuto la faccenda su suo figlio Jordan, Evan replic\u00f2:\nChandler aggiunse anche che:\nNell'agosto 1993 Chandler estrasse un dente a Jordan. Mentre Jordie era sotto anestesia, Evan somministr\u00f2 al figlio un potente farmaco chiamato Amobarbital, un medicinale dalle propriet\u00e0 ipnotiche che negli Stati Uniti venne considerato per anni una sorta di \"siero della verit\u00e0\" ma che venne accusato da alcuni psicologi e scienziati di avere in realt\u00e0 la capacit\u00e0 di fissare nuovi e falsi ricordi, sostituendo quelli precedenti; Evan chiese al ragazzo, sotto l'influsso di questo farmaco, se Jackson gli avesse mai toccato i genitali e Jordan rispose di si.\nEvan Chandler e i suoi legali chiesero a Jackson un risarcimento di 20 milioni di dollari, altrimenti avrebbero portato il caso in tribunale e lo avrebbero dato in pasto ai media. Jackson la ritenne un'estorsione e rifiut\u00f2 categoricamente. Qualche settimana dopo, il team di avvocati di Jackson fece una controfferta di 1 milione di dollari; essa venne respinta da Chandler, che ora chiedeva 15 milioni. Gli avvocati di Jackson rifiutarono nuovamente e abbassarono l'offerta a dollari.\nIl 15 luglio lo psichiatra infantile dott. Mathis Abrams scrisse a Rothman, che aveva chiesto il parere di un esperto per sostenere in tribunale le accuse nei confronti di Jackson. Abrams scrisse che sussisteva un \"ragionevole sospetto\" di abusi sessuali, su via del tutto ipotetica senza avere mai incontrato prima Evan o Jordan. Egli scrisse inoltre, che se ci fosse stata una reale denuncia per abuso su minori, e non un mero fatto ipotetico, sarebbe stato obbligato per legge a contattare il Dipartimento dei servizi per l'infanzia della contea di Los Angeles. Il 17 agosto Evan port\u00f2 Jordan da Abrams e gli disse che Jordan era stato molestato. Nel corso di una seduta durata tre ore, non filmata dato che precedente al \"caso Michael Crowe\" (che port\u00f2 all'obbligo di filmare gli interrogatori dei minorenni da parte di dipartimenti per l'infanzia e polizia), Jordan rivel\u00f2 al dottore che Jackson lo aveva abusato sessualmente per mesi, e diede reseconti grafici di masturbazione e sesso orale. Jordan ripet\u00e9 le accuse davanti agli agenti di polizia e descrisse le parti intime di Jackson.\nIndagini.\nIl 18 agosto il Los Angeles Police Department apr\u00ec un'indagine criminale nei confronti di Michael Jackson per abusi su minore. Inizialmente June Chandler disse alla polizia di non credere che Jackson avesse molestato suo figlio; tuttavia, cambi\u00f2 idea pochi giorni dopo.\nIl 21 agosto fu emesso un mandato di perquisizione e la polizia si present\u00f2 ai cancelli del Neverland Ranch. Furono interrogati circa trenta bambini amici di Jackson; tutti negarono che il cantante fosse un pedofilo. Gary Hearne, l'autista di Jackson, testimoni\u00f2 nella sua deposizione di aver portato di notte Jackson a casa di Jordan per poi andare a riprenderlo la mattina, per un periodo di circa un mese.\nIl giorno che le accuse furono rese pubbliche, il 24 agosto 1993, Jackson si trovava a Bangkok per il \"Dangerous World Tour\". Quel giorno, Anthony Pellicano, un detective privato assunto da Jackson, tenne una conferenza stampa nella quale accus\u00f2 Evan Chandler di volere estorcere 20 milioni di dollari a Michael Jackson. Egli non menzion\u00f2 il fatto che Jackson aveva fatto diverse contro offerte. Anche la famiglia Jackson ind\u00ec una conferenza stampa per comunicare che Michael era vittima di estorsione. Il 26 agosto, i promoter di Jackson diffusero pubblicamente un nastro nel quale il cantante si scusava con i fan per la cancellazione del suo secondo concerto in due giorni.\nDopo che Rothman abbandon\u00f2 il caso Chandler senza dare spiegazioni, il 31 agosto l'avvocato Gloria Allred tenne una conferenza stampa comunicando che dietro mandato dei Chandler, avrebbe intentato una causa civile nei confronti di Michael Jackson. Il 10 settembre anche la Allred dichiar\u00f2 di avere abbandonato il caso, declinando ulteriori commenti e senza spiegare la motivazione. Il 13 settembre i Chandler assunsero come nuovo legale Larry R. Feldman.\nNel settembre 1993, alcuni agenti di polizia si recarono nelle Filippine per interrogare una coppia di ex domestici di Jackson. Tuttavia, entrambi mancavano di credibilit\u00e0 a causa di una discussione su stipendi arretrati che avevano avuto con Jackson.\nIl 6 ottobre 1993 Jordan Chandler fu sottoposto a esame psichiatrico dal dott. Richard Gardner a New York. Il dott. Gardner aveva formulato la tesi della sindrome da alienazione genitoriale nel 1985, un disordine psicologico che insorge principalmente nel contesto delle controversie sulla custodia dei figli. Jordan diede il suo racconto di quello che era presumibilmente successo tra lui e Jackson nel maggio 1993, durante il loro viaggio a Monaco per i \"World Music Awards\".\nGli Schwartz consegnarono alle autorit\u00e0 la registrazione della conversazione telefonica avuta con Evan Chandler a luglio, che trapel\u00f2 sulla stampa. La registrazione in questione fu un caposaldo della difesa mediatica di Jackson. Jackson dedusse dal nastro di essere vittima di un padre geloso che era solo in cerca di denaro. Il nastro fu pubblicamente diffuso dall'investigatore privato di Jackson, Anthony Pellicano che, secondo alcuni detrattori, lo avrebbe reso pubblico solo dopo alcuni opportuni tagli. Nell'ottobre 1994, Mary A. Fischer della rivista \"GQ\" riport\u00f2 la notizia che Chandler, prima di accusare Jackson ufficialmente di molestie sessuali sul figlio, aveva chiesto alla pop star di fargli avere un contratto per una sceneggiatura da scrivere, altrimenti lo avrebbe denunciato alla polizia.\nTestimonianze dello staff e di altri bambini.\nBrett Barnes, undici anni, dichiar\u00f2 pubblicamente di avere diviso il letto con Jackson, ma di non avere mai subito abusi sessuali: \u00abIo ero da una parte del letto e lui dall'altra. Era un letto grande\u00bb. Wade Robson, dieci anni, disse a Fox Television di avere dormito con Jackson e che nulla di sessuale era accaduto.\nUn ex responsabile della sicurezza di Neverland fece svariate accuse nei confronti di Jackson, dicendo di essere stato licenziato perch\u00e9 \"sapeva troppo\" e dichiarando di avere ricevuto ordine da Jackson di distruggere una fotografia di un bambino nudo. Invece di denunciare questi fatti alla polizia, egli vendette la storia a \"Hard Copy\" per la somma di dollari. Il 13 dicembre 1993, una cameriera di Jackson, Blanca Francia, dichiar\u00f2 di avere lasciato il lavoro \"per il disgusto\" provato dopo avere assistito a Jackson che faceva la doccia con un bambino, ma di non avere informato la polizia. Lisa D. Campbell riport\u00f2 che la Francia era stata licenziata nel 1991 e che anche lei aveva venduto la sua storia a \"Hard Copy\" per dollari. Tuttavia, quando Diane Dimond intervist\u00f2 Blanca Francia nel suo show, la donna neg\u00f2 di essere stata licenziata anche se ammise di avere ricevuto un compenso da \"Hard Copy.\"\nIndagine su Evan Chandler.\nLa polizia avvi\u00f2 anche un'indagine parallela su Evan Chandler per estorsione, scoprendo che l'uomo era in ritardo con gli alimenti di dollari nei confronti della ex moglie nonostante fosse ben pagato come dentista. A seguito di un'indagine durata cinque mesi, il vice procuratore distrettuale della contea di Los Angeles Michael Montagna rilasci\u00f2 una dichiarazione pubblica in cui affermava che nessuna accusa era stata mossa contro Chandler, citando la mancata denuncia per estorsione da parte degli avvocati di Jackson in modo tempestivo e la disponibilit\u00e0 di Jackson a negoziare con Chandler per diverse settimane. Montagna disse anche che le discussioni tra i rappresentanti di Jackson e Barry K. Rothman, l'avvocato di Chandler in quel momento, sembravano essere stati tentativi di risolvere una possibile causa civile, non tentativi di estorcere denaro.\nUtilizzo dei sedativi.\nChandler ammise di aver impiegato dei sedativi sul figlio nell'intervento dentistico eseguito su Jordan, durante il quale il ragazzo aveva detto che Jackson gli aveva toccato il pene. L'Amobarbital \u00e8 un barbiturico che pu\u00f2 indurre nelle persone uno stato ipnotico se viene iniettato per endovena. Alcuni studi effettuati nel 1952 dimostrarono che tale stato pu\u00f2 indurre \"falsi ricordi\". Secondo Alison Winter della University of Chicago, questo tipo di droghe mettono le persone in uno stato di \"estrema suggestionabilit\u00e0\".\nMark Torbiner, l'assistente di poltrona che effettu\u00f2 l'anestesia durante l'intervento, disse a \"GQ\" che somministrava abitualmente l'Amobarbital ai pazienti, per tranquillizzarli in caso di interventi delicati. Secondo Diane Dimond dello show televisivo \"Hard Copy\", i registri dello studio dimostrerebbero invece che solitamente venivano usati Robinul e Vistaril.\nEsame corporale.\nIl 10 febbraio 1993 Michael Jackson rivel\u00f2 nel corso di un'intervista televisiva condotta da Oprah Winfrey e mandata in onda in tutto il mondo, di soffrire di vitiligine, una patologia cutanea che distrugge la pigmentazione della pelle e crea macchie pi\u00f9 chiare. L'intervista fu vista da 90 milioni di telespettatori e, dopo la messa in onda, fu ampiamente riportata dai media. Secondo Pellicano, Jordan Chandler disse che nel luglio 1993 Jackson si era sollevato la maglietta per fargli vedere le macchie sulla sua pelle.\nIl 20 dicembre 1993 gli investigatori dell'ufficio dello sceriffo della contea di Santa Barbara e del LAPD convocarono Jackson per un esame corporale, poich\u00e9 la polizia voleva verificare la descrizione fatta da Jordan dei genitali del cantante. Gli agenti fotografarono Jackson completamente nudo, cercando macchie dovute alla vitiligine descritte da Jordan sul pene e sullo scroto di Jackson.\nPresenziarono all'esame il procuratore distrettuale Tom Sneddon, due detective, due fotografi, due medici, due degli avvocati di Jackson e una guardia del corpo. Gli avvocati e Sneddon acconsentirono a uscire dalla stanza quando l'esame ebbe inizio. In evidente imbarazzo, Jackson si spogli\u00f2 completamente e si mise in piedi al centro della stanza. L'esame dur\u00f2 circa 25 minuti in totale.\nIl 28 gennaio 1994 l'agenzia Reuters e \"USA Today\" riferirono che una fonte non identificata li aveva informati che \"le fotografie semplicemente non corrispondevano alla descrizione del ragazzo\". Secondo il detective Bill Dworin del LAPD, che parl\u00f2 a NBC News nel febbraio 2003, invece la descrizione di Jordan dei gentitali di Jackson corrispondeva ampiamente con le immagini ricavate dall'esame. Il procuratore distrettuale e il fotografo dello sceriffo hanno dichiarato che la descrizione era accurata, ma gli investigatori ritennero che le foto non corrispondessero alla descrizione. Nel marzo 1994 la madre di Jackson, Katherine, fu chiamata a testimoniare di fronte al Grand Jury della contea di Los Angeles. Gli investigatori le chiesero se il figlio avesse alterato l'aspetto dei propri genitali. Jordan aveva affermato nella sua deposizione che Jackson era circonciso. Tuttavia, l'autopsia effettuata sul corpo di Jackson nel 2009 rivel\u00f2 che non lo era, senza nessun segno di ricostruzione chirurgica.\nAccuse e ritrattazione da parte di La Toya Jackson.\nL'8 dicembre 1993 la sorella di Jackson, La Toya Jackson, che si era estraniata dalla famiglia e non lo vedeva da anni, dichiar\u00f2 in una conferenza stampa da Tel Aviv che suo fratello era un pedofilo. Afferm\u00f2 inoltre di avere visto assegni intestati a famiglie di svariati ragazzini e che gli abusi fisici patiti da Jackson durante l'infanzia lo avevano trasformato in un molestatore. Il giorno dopo, La Toya ribad\u00ec le accuse alla conduttrice Katie Couric durante il programma televisivo \"Today\": \u00abSo che si portava sempre dei ragazzini in camera e rimanevano nella sua stanza per giorni. Poi sarebbero usciti [...] Ci sarebbe stato un altro ragazzo e avrebbe portato qualcun altro ma mai due alla volta\u00bb.\nLa Toya afferm\u00f2 di avere le prove della pedofilia di Jackson e si offr\u00ec di diffonderle dietro compenso di . Varie riviste scandalistiche cercarono di avere l'esclusiva, ma le offerte non si concretizzarono, come scritto dal biografo di Michael Jackson J. Randy Taraborrelli, \"perch\u00e9 La Toya non aveva molto da offrire, dopotutto\". Il resto della famiglia la disconobbe.\nNegli anni 2000, la donna ritratt\u00f2 le accuse dicendo di essere stata costretta a farle, sotto minacce, dal suo ex-marito e manager Jack Gordon, un uomo manesco che aveva stretti contatti con la mafia e che arriv\u00f2 a violentarla e picchiarla a sangue lasciandola quasi in fin di vita nella stanza di un hotel e a chiedergli pi\u00f9 volte di mentire riguardo alla sua famiglia cos\u00ec da ottenere cospicui compensi da parte di televisioni e giornali di tutto il mondo. Nel 2009, dopo essersi riappacificata da qualche anno con la famiglia Jackson, La Toya ribad\u00ec alla giornalista Barbara Walters che suo fratello non era mai stato un pedofilo e non aveva mai abusato di nessun bambino.\nRisposta di Jackson.\nIl 22 dicembre 1993 Michael Jackson rispose pubblicamente alle accuse per la prima volta, in una trasmissione via satellite dal Neverland Ranch:\nReazione dei mass media.\nMolte delle informazioni circa le accuse furono rese disponibili (ufficialmente o meno) dall'accusa. Jackson fu ritratto come colpevole dai media, che ricorsero a titoli sensazionalistici lasciando implicitamente sottintesa la sua colpevolezza. Furono scritti articoli che citavano storie della sua presunta attivit\u00e0 criminale, fu diffuso materiale delle indagini di polizia in corso, e furono pubblicate fotografie poco lusinghiere di Jackson.\nDue settimane dopo la diffusione delle accuse, titoli come \"Michael Jackson: Cala il sipario\" riflettevano l'attitudine colpevolista della maggior parte dei media. Il \"New York Post\" usc\u00ec con il titolo \"Peter Pan o pervertito?\". In un servizio per lo show sensazionalistico \"Hard Copy\", un giornalista dichiar\u00f2 di essere in possesso di materiale comprovante \"abusi sessuali da parte di Jackson sull'attore bambino Macaulay Culkin\". In realt\u00e0, i documenti indicavano che Culkin aveva negato qualsiasi contatto sessuale con Jackson.\nDue tabloid acquistarono documenti confidenziali dal dipartimento di polizia della citt\u00e0 di Los Angeles per la cifra di . Svariati ex dipendenti di Jackson che avevano lavorato a Neverland vendettero le proprie storie dei suoi presunti abusi sessuali su bambini a varie testate scandalistiche, invece di denunciare i fatti alla polizia. Una coppia chiese , dichiarando di essere certa che Jackson avesse masturbato Macaulay Culkin almeno in un'occasione. Per un compenso di , avrebbero anche affermato che Jackson aveva messo le mani nei pantaloni di Culkin per poi praticargli una fellatio. Culkin ha fortemente negato l'accusa e lo ha fatto di nuovo in tribunale durante il processo a Jackson del 2005.\nCausa legale.\nIl 14 settembre 1993 Jordan Chandler e i suoi genitori intentarono una causa civile nei confronti di Jackson. La causa affermava che Jackson aveva abusato sessualmente, sedotto, e intenzionalmente causato disagio emotivo a un minore. In novembre, gli avvocati di Jackson chiesero che il caso venisse sospeso per un massimo di sei anni o almeno fino al termine delle indagini penali. Le preoccupazioni per un processo civile durante un'indagine penale in corso e l'accesso da parte dei pubblici ministeri alle informazioni sui processi civili dei querelanti, derivavano dal diritto costituzionale di Jackson di appellarsi al quinto emendamento.\nIl giudice della Corte Superiore David M. Rothman fiss\u00f2 la deposizione di Jackson prima della fine del gennaio 1994, ma disse che avrebbe riconsiderato la questione se l'imputato fosse stato incriminato penalmente. Jackson accett\u00f2 di deporre il 18 gennaio. I suoi avvocati dissero che era ansioso di testimoniare, ma comunicarono anche che avrebbero potuto opporsi alla deposizione se le accuse penali fossero state presentate o fossero ancora all'esame alla sua data di deposizione. Dichiararono che se le accuse fossero state formalizzate, avrebbero richiesto che il processo penale iniziasse per primo. Tuttavia, quando le autorit\u00e0 notificarono agli avvocati di Jackson che le indagini sarebbero proseguite almeno fino a febbraio, la difesa di Jackson non riusc\u00ec ad ottenere un rinvio della causa civile. Rothman respinse la mozione del rinvio del processo civile fino alla conclusione delle indagini penali, e stabil\u00ec il 21 marzo 1994 come data di inizio del processo.\nIl 24 gennaio 1994 i pubblici ministeri annunciarono che non avrebbero perseguito legalmente Evan Chandler per tentata estorsione, poich\u00e9 gli avvocati di Jackson erano stati troppo lenti nel denunciare l'estorsione alla polizia e avevano invece cercato di negoziare un accordo monetario per diverse settimane. Chandler aveva presentato la sua richiesta di liquidazione all'inizio di agosto 1993, e gli avvocati di Jackson lo avevano ufficialmente accusato di tentata estorsione solo alla fine di agosto. Nell'indagine sull'estorsione, non \u00e8 mai stato richiesto un mandato di perquisizione per perquisire le case e gli uffici di Chandler e Barry Rothman. Nessuna giuria si riun\u00ec quando entrambi gli uomini rifiutarono l'interrogatorio della polizia.\nNel febbraio 1994, il Grand Jury della contea di Santa Barbara si riun\u00ec per valutare se dovessero essere presentate delle accuse penali nei confronti di Jackson. Nel 1994 i dipartimenti dell'accusa in California avevano speso oltre 2 milioni di dollari e convocato due volte una giuria, ma le accuse di Jordan Chandler non furono ritenute corroborate dall'evidenza.\nAccordo extragiudiziale.\nIl team dei legali di Jackson si riun\u00ec tre volte per discutere il caso. Alla fine, venne convenuto che il cantante era troppo provato fisicamente e psicologicamente per sopportare un lungo processo e che avrebbe dovuto risolvere il problema in via extragiudiziale.\nL'accordo venne formalizzato il 25 gennaio 1994, con messi in un fondo fiduciario per Jordan, 1.5 milioni a ciascuno dei genitori, e 5 milioni di dollari all'avvocato della famiglia, per un totale di circa 23 milioni di dollari. Secondo una mozione passata al giudice Melville nel 2004, \"l'accordo riguardava accuse di negligenza e il risarcimento \u00e8 stato gestito dalla compagnia di assicurazioni del signor Jackson. Il [vettore] ha negoziato e pagato l'accordo, nonostante le proteste del signor Jackson e del suo consulente legale personale\".\nIl 29 gennaio 1994 l'Associated Press riport\u00f2 la notizia che Jackson aveva richiesto alla sua assicurazione (la Transamerica Insurance Group) di finanziare l'accordo. Un legale della TIG, Jordan Harriman, si occup\u00f2 il 13 gennaio di presentare l'offerta a Jackson per risolvere la questione. Jackson rifiut\u00f2 la prima proposta dell'assicurazione ma seguirono ulteriori negoziazioni. Russ Wardrip, analista della compagnia di assicurazioni, invi\u00f2 una raccomandata all'avvocato di Jackson, Howard Weitzman, specificando:\nNel 2004, Thomas Mesereau, avvocato di Jackson, disse: \u00abLe persone che intendono guadagnare milioni di dollari dai dischi e dalla promozione musicale [di Jackson] non volevano avere pubblicit\u00e0 negativa derivante dalla causa legale che potesse interferire con i loro profitti. Michael Jackson ora rimpiange di avere accettato di pagare per l'accordo extragiudiziale. Questi accordi economici furono stipulati con una condizione primaria: quella condizione era che il signor Jackson non avesse mai ammesso alcun illecito. [Lui] neg\u00f2 sempre di avere fatto qualcosa di illecito [...] il signor Jackson ora si rende conto di essere stato mal consigliato all'epoca\u00bb. Lo stesso Jackson volle spiegare la sua scelta di risolvere la questione in maniera extragiudiziale: \u00abVolevo andare avanti con la mia vita. Troppe persone erano gi\u00e0 state ferite. Voglio fare dischi. Voglio cantare. Voglio esibirmi di nuovo [...] \u00c8 il mio talento. Il mio duro lavoro. La mia vita. Questa \u00e8 la mia decisione\u00bb. Egli disse anche che voleva evitare il \"circo mediatico\", spiegando che pagare era l'unico modo per far s\u00ec che tutti i programmi televisivi e giornalistici sugli scandali sul suo conto non lo accusassero per reati mai commessi.\nGli avvocati di Jackson specificarono che l'accordo economico non poteva essere utilizzato come prova di colpevolezza in futuri casi civili e penali, e che entrambe le parti avevano firmato un accordo di riservatezza.\nChiusura dell'indagine.\nIl procuratore distrettuale Gil Garcetti afferm\u00f2 che l'accordo non aveva avuto ripercussioni sull'azione penale e che le indagini erano in corso. Jordan Chandler fu intervistato dopo l'accordo dai detective alla ricerca di prove di molestie su minore, ma non scatt\u00f2 nessuna incriminazione. Il 2 maggio 1994 la giuria della contea di Santa Barbara si sciolse senza avere mai incriminato formalmente Jackson, mentre la giuria della contea di Los Angeles prosegu\u00ec le indagini.\nI Chandler smisero di collaborare con gli inquirenti il 6 luglio 1994. La polizia non prosegu\u00ec ulteriormente le indagini. Citando la mancanza dell'evidenza dei fatti senza la testimonianza di Jordan, lo Stato della California chiuse ufficialmente l'indagine il 22 settembre 1994. Il procuratore distrettuale Sneddon e Lauren Weis, capo dell'unit\u00e0 per i crimini sessuali della contea, affermarono che la fine delle indagini non rifletteva alcuna mancanza di fiducia nella credibilit\u00e0 delle presunte vittime. L'intero procedimento giudiziario coinvolse due giurie e oltre 400 testimoni ascoltati in un periodo di 13 mesi.\nConseguenze.\nUna settimana dopo l'accordo nel gennaio 1994, il procuratore distrettuale di Los Angeles Garcetti annunci\u00f2 di sostenere la modifica di una legge che proibiva alle vittime di violenza sessuale di essere obbligate a testimoniare nei procedimenti penali. L'emendamento, introdotto nell'assemblea statale di febbraio, avrebbe immediatamente consentito a Garcetti di costringere Jordan Chandler a testimoniare.\nIl 15 febbraio 1994 il programma televisivo \"PBS Frontline\" mand\u00f2 in onda il documentario \"Tabloid Truth: The Michael Jackson Story\", che tratta della stampa scandalistica che si era preoccupata maggiormente di vendere copie piuttosto che fornire un resoconto accurato dello scandalo. Il documentario riport\u00f2 la notizia che la coppia di domestici filippini di Jackson, Mariano \"Mark\" e Ofelia \"Faye\" Quindoy, avevano venduto la loro storia ai giornali. . Phillip e Stella LeMarque, altra coppia di ex-dipendenti di Jackson, vendettero una storia di pedofilia ai tabloid attraverso l'ex attore di film pornografici Paul Barresi, che nel 1990 aveva venduto con successo una storia al \"National Enquirer\" sostenendo di avere una relazione con John Travolta, per poi ritrattare. Cogliendo l'opportunit\u00e0 dello scandalo, Barresi aveva registrato su nastro le presunte prove e disse al \"Globe\" di essere intenzionato a consegnarle al procuratore distrettuale. Il tabloid e Barresi si accordarono per . Il giornalista di \"Splash News\" Kevin Smith dichiar\u00f2: \u00abMolte persone che hanno affermato di avere visto Jackson fare questo, quello o quell'altro - non sarebbero andati prima dalla polizia. Il loro interesse principale era il denaro e sarebbero venuti da giornalisti che avrebbero potuto dare loro dei soldi. Quindi, in quelle circostanze, i giornalisti sanno di pi\u00f9 su quello che \u00e8 successo di quanto ne sappia la polizia\u00bb.\nTre anni dopo, Victor M. Gutierrez pubblic\u00f2 il libro \"Michael Jackson was my lover: the secret diary of Jordy Chandler\" sulla relazione tra Jordan Chandler e Jackson. Gutierrez afferm\u00f2 che il libro si basava sul diario personale di Jordan all'epoca dei fatti, che conteneva i dettagli dei presunti incontri sessuali tra i due. Secondo un giornalista del quotidiano tedesco \"Die Tageszeitung\", negli anni ottanta Gutierrez aveva frequentato come reporter le riunioni della North American Man Boy Love Association (NAMBLA), un'associazione che propugnava la depenalizzazione della pedofilia e della pederastia. Egli disse che il gruppo riteneva Jackson \"uno di loro\" e che i membri dell'associazione insistevano sul fatto che la relazione tra Jordan e Jackson fosse \"romantica\". .\nNel 1997 Jackson fece causa a Gutierrez per diffamazione dopo che lo scrittore aveva dichiarato di essere in possesso di un nastro nel quale si sentiva Jackson che molestava suo nipote Jeremy, figlio di Jermaine Jackson. Il giudice diede ragione a Jackson e stabil\u00ec in suo favore un risarcimento pari a 2.7 milioni di dollari. Gutierrez, per non pagare, scapp\u00f2 in Cile dopo la causa. Una volta in Cile, Gutierrez venne arrestato e incriminato dalla polizia perch\u00e9 tent\u00f2 di incastrare un politico del luogo per mostrare che era pedofilo, pagando un ragazzino intorno ai pesos per mentire riguardo a dei presunti abusi. Jackson inoltre cit\u00f2 in giudizio la giornalista Diane Dimond chiedendo un risarcimento di 100 milioni di dollari, dopo che la donna era apparsa nella trasmissione televisiva \"Ken and Barkley\" per discutere del presunto nastro incriminante di Gutierrez. La causa venne archiviata nel 1997.\nConseguenze sulla famiglia Chandler.\nJordan si emancip\u00f2 legalmente dai genitori all'et\u00e0 di 14 anni. Nel 1996 Evan Chandler fece causa a Jackson per circa 60 milioni di dollari, sostenendo che il cantante aveva violato l'accordo di riservatezza sul caso perch\u00e9 aveva accennato ad alcuni particolari durante un'intervista con la giornalista Diane Sawyer e pubblicato nell'album \"\" (1995) alcune canzoni che, secondo Chandler, riguardavano il caso del 1993. Nel 1999 un tribunale si pronunci\u00f2 a favore di Jackson e respinse la causa. \nIl 5 agosto 2005, Jordan present\u00f2 una denuncia per tentato omicidio e una richiesta per un ordine restrittivo contro suo padre. Il motivo era che Evan avrebbe colpito Jordan alla testa da dietro con un peso di 5 chili e mezzo e avrebbe anche cercato di soffocarlo.\nIl 5 novembre 2009, cinque mesi dopo la morte di Michael Jackson, Evan Chandler fu trovato senza vita, dopo essersi sparato con una pistola nel suo appartamento nel New Jersey: la causa della morte, ovviamente, non pu\u00f2 essere ricollegata per certo a quella di Michael Jackson.\nConseguenze sulla carriera di Jackson.\nLa reputazione commerciale e l'immagine pubblica di Jackson diminuirono in seguito alle accuse. Il governo di Dubai gli proib\u00ec di esibirsi in risposta a un opuscolo anonimo che lo attaccava come immorale. Jackson dovette rinunciare a un accordo per comporre una canzone e girare un video da collegare al film \"La famiglia Addams 2\", e restitu\u00ec un anticipo di 5 milioni di dollari. Il 14 novembre 1993 la PepsiCo interruppe la collaborazione con l'artista durata nove anni, inducendo alcuni fan a boicottare l'azienda. Secondo fonti contrastanti, Jackson aveva accettato di comporre la musica per il videogioco \"Sonic the Hedgehog 3\", ma abbandon\u00f2 il progetto a causa delle accuse.\nNel maggio 1994, Jackson si spos\u00f2 con Lisa Marie Presley, l'unica figlia di Elvis Presley, creando una grande attenzione mediatica. Secondo i suoi detrattori, il matrimonio sarebbe stato in realt\u00e0 una trovata pubblicitaria per distogliere l'attenzione dei media dalle accuse di presunti abusi.\nIl successivo album di Jackson, \"\", pubblicato nel giugno del 1995, \"crea un'atmosfera di paranoia\" secondo il critico musicale Stephen Thomas Erlewine di Allmusic. Il suo contenuto si concentra sulle lotte pubbliche che Jackson ha dovuto affrontare prima della produzione del disco. In canzoni come \"Scream\", \"They Don't Care About Us\", \"This Time Around\", \"Money\", \"Tabloid Junkie\" e \"2 Bad\", Jackson esprime la sua rabbia nei confronti dei media e dei suoi detrattori. Nella ballata \"Stranger in Moscow\", egli lamenta la sua \"rapida e improvvisa caduta in disgrazia\". In \"D.S.\", egli attacca un personaggio fittizio, identificato nel libretto dell'album con il nome \"Dom S. Sheldon\" (per questioni legali) quando in realt\u00e0, per tutta la durata del brano, Jackson pronuncia il nome \"Thomas \"Tom\" Sneddon\", il procuratore distrettuale che aveva richiesto il suo esame corporale e che lo aveva indagato durante il caso Chandler. Jackson descrive il personaggio come un suprematista bianco che avrebbe agganci col Ku Klux Klan e che manda lettere all'FBI e che vuole \"il suo culo, vivo o morto\". In un'intervista con Diane Dimond, Sneddon rispose: \u00abNon gli ho fatto, diciamo, l'onore di ascoltarlo, ma mi \u00e8 stato detto che la canzone finisce con il suono di uno sparo\u00bb.\nAccuse successive.\nIl 18 dicembre 2003, Jackson fu rinviato a giudizio per dieci capi d'accusa, di cui quattro minori: quattro per presunte molestie su un minore, quattro per presunta somministrazione di una sostanza intossicante (alcool) su un minore al fine di abusare sessualmente di Gavin Arvizo (un ragazzo di tredici anni che aveva aiutato a guarire dal cancro), uno per presunte tentate molestie su minori e uno per presunta cospirazione, ovvero trattenere il ragazzo e la sua famiglia prigionieri a fini estorsivi e di sottrazione di minori. Jackson neg\u00f2 tutte le accuse. Sneddon condusse nuovamente le indagini.\nIl processo ebbe inizio a Santa Maria in California, il 31 gennaio 2005. Il giudice consent\u00ec l'ammissione di testimonianze circa accuse passate, incluso il caso del 1993, per stabilire se l'imputato avesse una propensione a commettere determinati reati. Tuttavia, Jordan Chandler lasci\u00f2 gli Stati Uniti per evitare di testimoniare. Al suo posto testimoni\u00f2 invece sua madre, June, che ammise di non vedere pi\u00f9 il figlio da anni e di non aver mai visto personalmente Jackson abusare di nessun bambino, incluso suo figlio.\nMichael Jackson fu prosciolto da tutte le accuse il 13 giugno 2005.\nNel 2016, Jordan, ormai 36enne, venne nuovamente chiamato a testimoniare in una successiva causa di presunti abusi intentata contro gli eredi di Jackson dal coreografo Wade Robson e dall'ex attore James Safechuck, che in passato avevano difeso Jackson durante le precedenti accuse, ma Chandler si rese nuovamente irraggiungibile, cos\u00ec gli investigatori contattarono sua sorella minore, Lily Chandler, la quale present\u00f2 istanza al giudice, chiedendo il blocco della deposizione affermando di non ricordare alcun abuso sessuale dato che aveva solo cinque anni ai tempi delle accuse del 1993."}
{"id": "8870002", "revid": "104458", "url": "https://it.wikipedia.org/wiki?curid=8870002", "title": "Artem Galunin", "text": ""}
{"id": "8870011", "revid": "599013", "url": "https://it.wikipedia.org/wiki?curid=8870011", "title": "Art\u00ebm Galunin", "text": "Biografia.\nAttivo in gare FIS dal gennaio del 2019, ha esordito in Coppa del Mondo il 12 gennaio 2020 in Val di Fiemme (9\u00ba), ai Campionati mondiali a Oberstdorf 2021, dove \u00e8 stato 47\u00ba nel trampolino normale e 10\u00ba nella gara a squadre, e ai Giochi olimpici invernali a , dove si \u00e8 piazzato 39\u00ba nel trampolino normale e 42\u00ba nel trampolino lungo."}
{"id": "8870013", "revid": "287204", "url": "https://it.wikipedia.org/wiki?curid=8870013", "title": "Lila De Nobili", "text": "\u00c8 diventata nota come disegnatrice e illustratrice della rivista \"Vogue\" e in seguito per le sue collaborazioni in veste di scenografa e costumista con registi come Luchino Visconti, Franco Zeffirelli e Raymond Rouleau.\nConsiderata \u201cl\u2019ultima grande protagonista della scenografia dipinta\u201d, si ritir\u00f2 dalla professione alla fine degli anni Sessanta per dedicarsi esclusivamente alla pittura.\nZeffirelli la defin\u00ec come \"la pi\u00f9 grande scenografa e costumista del XX secolo, la maestra di tutti noi. Ogni volta che progetto un'opera penso a lei\".\nBiografia.\nLila De Nobili nasce a Castagnola, una frazione di Lugano, in Svizzera.\nSuo padre era il marchese Prospero De Nobili, esponente della famiglia aristocratica ligure dei De Nobili di Vezzano.\nSua madre Dola Vert\u00e8s apparteneva a una famiglia ebrea ungherese. Suo zio era il pittore e stilista Marcel Vert\u00e8s (1895-1961).\nLila studi\u00f2 con Ferruccio Ferrazzi all'Accademia di Belle Arti di Roma.\nNel 1943 si stabilisce a Parigi, dove vive fino alla morte.\nInizia a fare l\u2019illustratrice per i grandi stilisti francesi, nonch\u00e9 per le pi\u00f9 importanti riviste di moda. Come illustratrice, si distinse soprattutto per la sua intensa collaborazione per \"Vogue Paris\".\nNel 1947 diventa famosa come scenografa e costumista: lavora per tutti i pi\u00f9 famosi registi del tempo, tra cui Raymond Rouleau, Luchino Visconti, Franco Zeffirelli, Peter Hall, Giancarlo Menotti. Sul palco collabor\u00f2 in opere come \"Angel Pavement\" (1947), \"Le voleur d'enfants\" (1948), \"A Streetcar Named Desire\" (1949), \"La Petite Lili\" (1951), \"Anna Karenine\" (1951), \"Gigi\" (1951), \"Cyrano de Bergerac\" (1953), \"The Country Girl\" (1954), \"The Crucible\" (1954), \"La Plume de Ma Tante\" (1958), \"L'Arl\u00e9sienne\" (1958), \"Carmen\" (1959) e \"The Aspern Documenti\" (1961).\nHa realizzato costumi memorabili nell'opera, in particolare alla Scala di Milano con Luchino Visconti, Maria Callas, Franco Zeffirelli, Luigi Squarzina e in Inghilterra con Frederick Ashton, Tony Richardson e Peter Hall, tra il 1957 e il 1962, in sei produzioni di opere di Shakespeare, e \"Carmen\" al Palais Garnier nel 1958.\nCon Raymond Rouleau ha progettato la prima francese di \"A Streetcar Named Desire con Arletty\", ha vestito Ingrid Bergman come Hedda Gabler e ha lavorato con \u00c9dith Piaf, Simone Signoret, Margot Fonteyn e altri. Ha lavorato anche a Spoleto con Gian Carlo Menotti.\nSi ritira dalla professione alla fine degli anni Sessanta, per dedicarsi esclusivamente alla pittura. La sua pennellata sfumata e atmosferica, rapida e rifinita in mille velature, ha incantato generazioni di artisti fino a Robert Wilson e David Hockney, che la ritrasse. Le migliaia di figure, di volti e di gesti che affollano la sua opera per il palcoscenico, ma anche i taccuini d\u2019appunti su cui disegn\u00f2 fino alla fine, compongono una \"com\u00e9die humaine\" di inesauribile, stupefacente ricchezza.\nVisse in isolamento in un attico da \"boh\u00e8me\" sotto i tetti di Parigi con i suoi gatti fino alla morte, avvenuta nel 2002 all'et\u00e0 di 86 anni a Parigi."}
{"id": "8870021", "revid": "648716", "url": "https://it.wikipedia.org/wiki?curid=8870021", "title": "Short track alla XXVIII Universiade invernale", "text": "Le gare di short track alla XXVIII Universiade invernale si sono svolte dal 5 al 7 febbraio 2017 al Palazzo dello Sport Baluan Sholak di Almaty in Kazakistan."}
{"id": "8870025", "revid": "1185701", "url": "https://it.wikipedia.org/wiki?curid=8870025", "title": "Andreas Ilves", "text": "\u00c8 fratello di Kristjan, a sua volta combinatista nordico. \nBiografia.\nIlves, attivo in gare FIS dal gennaio del 2016, ha esordito in Coppa del Mondo il 24 novembre 2018 a Kuusamo (51\u00ba) e ai Campionati mondiali a Oberstdorf 2021, dove si \u00e8 classificato 42\u00ba nel trampolino normale, 45\u00ba nel trampolino lungo e 8\u00ba nella sprint a squadre."}
{"id": "8870032", "revid": "599013", "url": "https://it.wikipedia.org/wiki?curid=8870032", "title": "Vid Vrhovnik", "text": "Biografia.\nAttivo in gare FIS dal settembre del 2012, Vrhovnik ha esordito in Coppa del Mondo il 21 gennaio 2017 a Chaux-Neuve (43\u00ba) e ai Campionati mondiali a Lahti 2017, dove si \u00e8 classificato 49\u00ba nel trampolino normale, 47\u00ba nel trampolino lungo e 11\u00ba nella sprint a squadre. Ai Mondiali juniores di Kandersteg/Goms 2018 ha vinto la medaglia d'oro nella 5\u00a0km e ai successivi XXIII Giochi olimpici invernali di , sua prima presenza olimpica, si \u00e8 piazzato 28\u00ba nel trampolino normale e 42\u00ba nel trampolino lungo; l'anno seguente ai Mondiali di Seefeld in Tirol 2019 \u00e8 giunto 32\u00ba nel trampolino normale, 29\u00ba nel trampolino lungo e 11\u00ba nella sprint a squadre, mentre a quelli di Oberstdorf 2021 si \u00e8 classificato 35\u00ba nel trampolino normale, 33\u00ba nel trampolino lungo e 10\u00ba nella sprint a squadre. L'anno dopo ai XXIV Giochi olimpici invernali di si \u00e8 piazzato 37\u00ba nel trampolino normale e 36\u00ba nel trampolino lungo."}
{"id": "8870033", "revid": "104458", "url": "https://it.wikipedia.org/wiki?curid=8870033", "title": "Gasper Brecl", "text": ""}
{"id": "8870048", "revid": "599013", "url": "https://it.wikipedia.org/wiki?curid=8870048", "title": "Ga\u0161per Brecl", "text": "Biografia.\nAttivo in gare FIS dal gennaio del 2013, Brecl ha esordito in Coppa del Mondo il 30 novembre 2018 a Lillehammer (54\u00ba) e ai Campionati mondiali a Oberstdorf 2021, dove si \u00e8 classificato 40\u00ba nel trampolino normale, 25\u00ba nel trampolino lungo e 10\u00ba nella sprint a squadre."}
{"id": "8870052", "revid": "599013", "url": "https://it.wikipedia.org/wiki?curid=8870052", "title": "Naoki Nakamura", "text": "Biografia.\nOriginario di Sapporo e attivo in gare FIS dal marzo 2013, Nakamura ha esordito in Coppa del Mondo il 30 gennaio 2016 a Sapporo (38\u00ba) e nello stesso anno ai Mondiali juniores di R\u00e2\u0219nov ha vinto la medaglia di bronzo nella gara a squadre. Ha esordito ai Mondiali di volo a Planica 2020, dove \u00e8 stato 35\u00ba nella gara individuale e 5\u00ba in quella a squadre, e ai Campionati mondiali a Oberstdorf 2021, dove si \u00e8 classificato 4\u00ba nella gara a squadre; il 28 marzo 2021 dello stesso anno ha conquistato a Planica il primo podio in Coppa del Mondo (2\u00ba). Ai XXIV Giochi olimpici invernali di , suo esordio olimpico, si \u00e8 piazzato 38\u00ba nel trampolino normale, 29\u00ba nel trampolino lungo e 5\u00ba nella gara a squadre."}
{"id": "8870055", "revid": "104458", "url": "https://it.wikipedia.org/wiki?curid=8870055", "title": "Keiichi Sat\u014d", "text": ""}
{"id": "8870056", "revid": "104458", "url": "https://it.wikipedia.org/wiki?curid=8870056", "title": "Keiichi Sato", "text": ""}
{"id": "8870057", "revid": "119182308", "url": "https://it.wikipedia.org/wiki?curid=8870057", "title": "Basilica di San Lorenzo Martire (Monticelli d'Ongina)", "text": "La basilica di San Lorenzo Martire \u00e8 la parrocchiale di Monticelli d'Ongina, in provincia di Piacenza e diocesi di Fidenza. La sua costruzione fu voluta e finanziata da Carlo Pallavicino, signore di Monticelli e vescovo di Lodi, nel 1471 e termin\u00f2 nel 1480. La chiesa venne consacrata nel 1549 da Marco Gerolamo Vida, prevosto di Monticelli e vescovo di Alba.\nStoria.\nQuando Carlo Pallavicino diventa vescovo di Lodi e succede al padre Rolando come signore di Monticelli d'Ongina, si accorge che all'interno delle mura del suo borgo natio non c'\u00e8 una chiesa e che gli abitanti sono costretti ad uscire dalla fortificazione per recarsi alle funzioni nelle chiese parrocchiali di San Giorgio e di San Giovanni. Decide cos\u00ec di porvi rimedio e, grazie alla sua amicizia con Papa Paolo II, riesce rapidamente ad ottenere il permesso per l'edificazione della chiesa, che inizia nel 1471. Nel 1480 la costruzione della \"regia ed insigne\" collegiata abbaziale di Monticelli viene portata a termine. La nuova chiesa si distingue subito per ricchezza ed importanza e gode di molti benefici, tanto che dai religiosi della zona veniva considerata una tappa importante ed ambita della loro carriera ecclesiastica. Ne \u00e8 un esempio mons. Marco Gerolamo Vida, canonico della Cattedrale di Cremona, che, una volta divenuto vescovo di Alba, mantiene comunque il titolo di prevosto di Monticelli. A lui si deve la consacrazione della collegiata, avvenuta il 22 giugno 1549. Le ricchezze della collegiata di Monticelli portarono a proteste e pretese da parte delle chiese vicine e della diocesi di Cremona, tanto che nel 1580 Papa Gregorio XIII decise di nominarla indipendente da qualsiasi diocesi, direttamente soggetta alla Santa Sede. Nel 1601, con la creazione da parte di Papa Clemente VIII della diocesi di Borgo San Donnino anche Monticelli viene fatto rientrare nei territori della nuova diocesi. Con il decreto del 9 gennaio 1942 Papa Pio XII eleva la collegiata di Monticelli a Basilica Romana Minore."}
{"id": "8870070", "revid": "682087", "url": "https://it.wikipedia.org/wiki?curid=8870070", "title": "Wu Lien-teh", "text": "Biografia.\nNoto per il suo lavoro nella sanit\u00e0 pubblica della Repubblica di Cina di inizio '900 e in particolare, per la peste della Manciuria del 1910-1911, Wu \u00e8 stato il primo studente di medicina di origine cinese a studiare all'Universit\u00e0 di Cambridge e fu anche il primo malese nominato per il Premio Nobel per la fisiologia o la medicina nel 1935. Inoltre fu tra i primi fautori dell'utilizzo di maschere di protezione contro agenti patogeni, in special modo introdusse una maschera facciale in cotone idrofilo."}
{"id": "8870073", "revid": "119178908", "url": "https://it.wikipedia.org/wiki?curid=8870073", "title": "Aston Martin Vantage GT2", "text": "L'Aston Martin Vantage GT2 \u00e8 una vettura da competizione realizzata dalla Aston Martin Racing dal 2008 al 2015. Durante la sua carriera ha preso parte a 6 edizioni della 24 Ore di Le Mans (2011, 2012, 2013, 2014, 2015, 2017).\nDescrizione.\nPresentata nella primavera del 2008 \u00e8 basata sull'Aston Martin Vantage del 2008, \u00e8 stata progettata per soddisfare i regolamenti di classe FIA e ACO GT2, per partecipare ai campionati FIA GT, American Le Mans Series, Le Mans Series e 24 ore di Le Mans. \nIl motore dell'Aston Martin Vantage GT2 \u00e8 una versione modificata dell'AJ37 da 4,3 litri derivato dalla vettura stradale. Il motore con cilindrata incrementa a 4,5 litri, conserva il blocco cilindri e l'albero motore dell'auto stradale, ma utilizza componenti inedite, tra cui testate, bielle, valvole, alberi a camme e un sistema di scarico. Il motore \u00e8 inoltre dotato di un sistema di lubrificazione a carter secco, che consente di posizionare il motore pi\u00f9 in basso per ridurre il baricentro.\nL'auto utilizza un telaio in alluminio incollato con pannelli in fibra di carbonio e presenta uno splitter anteriore, un diffusore posteriore e alettone posteriore e un fondo piatto.\nLa Vantage GT2 \u00e8 progettata per essere alimentata attraverso etanolo E85 o carburante da corsa.\nStoria.\nLa vettura ha fatto il suo debutto in gara nel campionato American Le Mans Series, al Gran Premio di Long Beach nel 2008 guidata da Paul Dragon, ex ministro del Regno Unito, e Jonny Cocker, campione britannico GT 2004.\nLe Aston Martin Vantage GT2 hanno anche corso in molte altre serie, tra cui la Le Mans Series e l'Intercontinental Le Mans Cup. Due Vantage hanno esordito alla 24 Ore di Le Mans 2011, gestite dalle scuderie Jota Racing AMR e Gulf AMR Middle East. Entrambe le vetture alla fine si sono ritirate, una a causa di problemi meccanici e l'altra a causa di un incidente.\nPer la stagione 2012 l'Aston Martin Racing ha aggiornato le specifiche della Vantage GT2 ai nuovi regolamenti GTE.\nIn primo luogo \u00e8 stata inserita una nuova costruzione modulare che implementa una serie di barre staccabili nella struttura anteriore, consentendo estrarre direttamente tutto il motore in maniera pi\u00f9 semplice e veloce. Ci\u00f2 consente di smontare e rimontare il motore in meno di un'ora senza toccare le sospensioni a differenza della vecchia configurazione. Anche la sospensione posteriore e il telaio ausiliario sono stati modificati per facilitare la manutenzione. Per aumentare la sicurezza, \u00e8 stato modificato il roll bar e il serbatoio.\nAltri aggiornamenti includono una generale riduzioni di peso, con l'alleggerimento per molti componenti tra cui la batteria.\nTra i cambiamenti ci sono anche un nuovo paraurti anteriore, minigonne laterali e alettone posteriore. Le modifiche hanno anche migliorato il sistema di raffreddamento dell'abitacolo per il conducente.\nNek giugno 2013 durante la 24 ore di Le Mans il pilota danese a bordo di una Vantage mor\u00ec a causa di un incidente. Nel 2013 la vettura ha portato alla vittoria con alla guida Jamie Campbell-Walter e Stuart Hall del campionato pilota nella classe GTE Am del Campionato del mondo endurance. L'anno seguente nella stessa classe ha vinto il campionato piloti (con David Heinemeier Hansson e Kristian Poulenc) e quelle relativo alle scuderie. Nel 2016 nella classe GTE Pro ha ottenuto la vittoria del campionato scuderie e piloti (con Nicki Thiim e Marco S\u00f8rensen). Nel 2017, ultimo suo anno di attivit\u00e0, ha vinto nella GTE Am la classifica piloti (con Paul Dalla Lana, Pedro Lamy e Mathias Lauda) e delle scuderie."}
{"id": "8870088", "revid": "709565", "url": "https://it.wikipedia.org/wiki?curid=8870088", "title": "Ambasciata d'Italia a Pretoria", "text": "L'ambasciata d'Italia a Pretoria \u00e8 la missione diplomatica della Repubblica Italiana nella Repubblica del Sudafrica. Essa \u00e8 accreditata anche in Madagascar, Lesotho, Mauritius e Namibia.\nLa sede \u00e8 a Pretoria (capitale amministrativa), nel quartiere di Arcadia. La residenza si trova invece nel quartiere di Waterkloof.\nLa missione in Sudafrica dispone inoltre di una cancelleria ed una residenza a Citt\u00e0 del Capo (capitale legislativa). La cancelleria \u00e8 situata nel centro della citt\u00e0, in una palazzina che comprende anche il Consolato d'Italia. La residenza risale al 1920 e si trova nel quartiere di Bishopscourt.\nAltre sedi diplomatiche dipendenti.\nOltre l'ambasciata a Pretoria, esiste una rete consolare italiana, divisa in tre circoscrizioni consolari, dipendenti dalla Cancelleria consolare dell'ambasciata, dal Consolato Generale a Johannesburg e dal Consolato a Citt\u00e0 del Capo:"}
{"id": "8870101", "revid": "985522", "url": "https://it.wikipedia.org/wiki?curid=8870101", "title": "Navetta portaincenso", "text": ""}
{"id": "8870103", "revid": "767487", "url": "https://it.wikipedia.org/wiki?curid=8870103", "title": "Ivan Bre\u010devi\u0107", "text": "Carriera.\nClub.\nHa giocato nella massima serie dei campionati sloveno, cinese e croato.\nStatistiche.\nPresenze e reti nei club.\n\"Statistiche aggiornate al 10 marzo 2021.\""}
{"id": "8870141", "revid": "2180477", "url": "https://it.wikipedia.org/wiki?curid=8870141", "title": "Chromis dimidiata", "text": "Chromis dimidiata () \u00e8 un pesce osseo appartenente alla famiglia Pomacentridae e alla sottofamiglia Chrominae.\nDistribuzione e habitat.\nLa specie \u00e8 diffusa nelle zone tropicali dell'Oceano Indiano dalle coste africane orientali all'Indonesia e alla Thailandia. \u00c8 presente anche nel Mar Rosso. \nVive in gruppi nella parta superiore delle barriere coralline e nelle lagune, talvolta si incontra solitario. Si pu\u00f2 trovare a profondit\u00e0 fra 1 e 36 metri.\nDescrizione.\nL'aspetto \u00e8 quello tipico del genere \"Chromis\". La colorazione \u00e8 bruno scuro o nera nella parte anteriore del corpo e biancastra nella parte posteriore, le due colorazioni sono divise da una linea netta subverticale, il colore scuro comprende la parte spinosa della pinna dorsale e i raggi spinosi della pinna anale. Nell'areale indopacifico che occupa esistono altre specie come \"Chromis iomelas\", \"C. margaritifer\" e \"C. xanthura\" che hanno un pattern di colorazione simile e si possono distinguere grazie alla maggiore o minore estensione della colorazione scura.\nRaggiunge i di lunghezza.\nBiologia.\nComportamento.\n\u00c8 un animale diurno.\nAlimentazione.\nSi nutre di alghe e zooplancton.\nPredatori.\n\u00c8 preda di \"Cephalopholis hemistiktos\" e di \"Cephalopholis miniata\".\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio.\nConservazione.\n\u00c8 considerata una specie abbondante nell'areale. Viene catturato in maniera abbastanza occasionale per il mercato acquariofilo. La lista rossa IUCN classifica questa specie come \"a rischio minimo\" vista l'ampiezza dell'areale che si sovrappone a numerose aree protette e le popolazioni abbondanti e in condizioni di stabilit\u00e0."}
{"id": "8870143", "revid": "1573940", "url": "https://it.wikipedia.org/wiki?curid=8870143", "title": "Chromis iomelas", "text": "Chromis iomelas \u00e8 un pesce osseo appartenente alla famiglia Pomacentridae e alla sottofamiglia Chrominae.\nDistribuzione e habitat.\nLa specie \u00e8 diffusa nelle zone tropicali dell'Oceano Pacifico occidentale dalla Grande Barriera Corallina Australiana alla Nuova Guinea, alle Samoa, Vanuatu e le Isole della Societ\u00e0. Non \u00e8 presente a nord della Nuova Guinea n\u00e9 in Micronesia.\nVive in gruppi o solitario nella parta esterna delle barriere coralline e nei canali che separano i reef. Si incontra a profondit\u00e0 fra 3 e 35 metri.\nDescrizione.\nL'aspetto \u00e8 quello tipico del genere \"Chromis\". La colorazione \u00e8 bruno scuro o nera nella parte anteriore del corpo e biancastra nella parte posteriore, le due colorazioni sono divise da una linea netta subverticale, il colore scuro comprende la met\u00e0 anteriore della parte spinosa della pinna dorsale mentre la pinna anale \u00e8 completamente bianca. Nell'areale indopacifico che occupa esistono altre specie come \"Chromis dimidiata\", \"C. margaritifer\" e \"C. xanthura\" che hanno un pattern di colorazione simile e si possono distinguere grazie alla maggiore o minore estensione della colorazione scura.\nRaggiunge gli di lunghezza.\nBiologia.\nComportamento.\n\u00c8 un animale diurno. Forma banchi insieme all'affine \"Chromis margaritifer\".\nAlimentazione.\nSi nutre di alghe e zooplancton.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio."}
{"id": "8870150", "revid": "709565", "url": "https://it.wikipedia.org/wiki?curid=8870150", "title": "Acido sebaleico", "text": "Lacido sabaleico \u00e8 un acido grasso polinsaturo componente del sebo umano. \u00c8 composto da 18 atomi di carbonio con doppi legami in posizione 5=6 e 8=9, in notazione delta 18:2\u03945c,8c.\nSebbene presente in quantit\u00e0 relativamente piccole, \u00e8 il maggiore acido polinsaturo nei lipidi superficiali della pelle umana, essendo presente a concentrazioni doppie rispetto a quelle dell'acido linoleico, 18:2\u03949c,12c.\nBiosintesi e cascata.\nLa biosintesi avviene per allungamento attivato da elongasi dell'acido sapienico, il principale acido grasso del sebo umano, e successivo inserimento di un doppio legame 5=6 attivato da delta 5-desaturasi.\nAvendo un gruppo 1,4 diene (5,8,cis,cis diene), come l'acido arachidonico (20:4\u039495c,8c,11c,14c), pu\u00f2 essere un substrato per la 5-lipossigenasi e pu\u00f2 convertirsi nell'analogo 5-idrossi ottadecadienoico, 5-HODE (5-OH-18:2\u03946t,8c). L'ulteriore conversione in leucotrieni non \u00e8 ipotizzabile a causa della mancanza del doppio legame 11=12. Come il 5-HETE, il 5-HODE ha solo deboli attivit\u00e0 biologiche sui neutrofili e sugli eosinofili, ma una volta ossidato diviene un potente attrattore dei granulociti, l'acido 5-osso-6,8-ottadecadienoico, 5-osso-ODE (5-O=18:2\u03946t,8c). I cheratinociti umani hanno la capacit\u00e0 di sintetizzare quantit\u00e0 sostanziali 5-osso-ODE da 5-HODE anche se non stimolati.\nI potenti effetti chemiotattici del 5-osso-ODE, stimolando la migrazione dei neutrofili, e la presenza del suo precursore, l'acido sebaleico, nelle ghiandole sebacee aumentano la possibilit\u00e0 che possa essere coinvolto nell'indurre l'infiltrazione dei leucociti nell'acne e nella dermatite seborroica."}
{"id": "8870152", "revid": "1573940", "url": "https://it.wikipedia.org/wiki?curid=8870152", "title": "Chromis margaritifer", "text": "Chromis margaritifer \u00e8 un pesce osseo appartenente alla famiglia Pomacentridae e alla sottofamiglia Chrominae.\nDistribuzione e habitat.\nLa specie \u00e8 diffusa nelle zone tropicali dell'Oceano Indiano orientale e dell'Oceano Pacifico occidentale dalle coste nordoccidentali dell'Australia alle isole Christmas e Lord Howe fino alle Tuamotu, le isole Izu in Giappone, le Sporadi Equatoriali e le isole Cocos. \nVive in gruppi o solitario nelle parti esposte delle barriere coralline e nelle lagune (dove \u00e8 pi\u00f9 raro). Frequesta barriere miste di coralli e alghe calcaree o anche fondi rocciosi privi di madrepore. Si pu\u00f2 trovare a profondit\u00e0 fra 2 e 20 metri.\nDescrizione.\nL'aspetto \u00e8 quello tipico del genere \"Chromis\". La colorazione \u00e8 bruno scuro o nera nella parte anteriore del corpo e biancastra nella parte posteriore, le due colorazioni sono divise da una linea netta subverticale, il colore scuro comprende la parte spinosa della pinna dorsale e pi\u00f9 di met\u00e0 della pinna anale, compresi i raggi molli. Nell'areale indopacifico che occupa esistono altre specie come \"Chromis iomelas\", \"C. dimidiata\" e \"C. xanthura\" che hanno un pattern di colorazione simile e si possono distinguere grazie alla maggiore o minore estensione della colorazione scura.\nRaggiunge i di lunghezza.\nBiologia.\nComportamento.\n\u00c8 un animale diurno.\nAlimentazione.\nSi nutre di alghe e zooplancton (soprattutto copepodi e larve di pesci.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio."}
{"id": "8870167", "revid": "1573940", "url": "https://it.wikipedia.org/wiki?curid=8870167", "title": "Chromis xanthura", "text": "Chromis xanthura () \u00e8 un pesce osseo appartenente alla famiglia Pomacentridae e alla sottofamiglia Chrominae.\nDistribuzione e habitat.\nLa specie \u00e8 diffusa nelle zone tropicali dell'Oceano Indiano orientale e dell'Oceano Pacifico occidentale. Il suo areale si estende dalle Cocos fino all'Indonesia meridionale, raggiunge a est le isole Marchesi e Pitcairn, a sud la Nuova Caledonia e a nord le isole Izu in Giappone. Ci sono segnalazioni dalle Maldive, da Taiwan e dalle isole principali del Giappone. \nSi trova frequentemente lungo le cadute verticali della parte esterna delle barriere coralline ma anche nei pressi delle barriere costiere in acqua bassa. Gli adulti stazionano in sciami poco coesi nell'acqua aperta sopra i coralli mentre i giovanili vivono nei pressi del fondale. Si pu\u00f2 trovare a profondit\u00e0 fra 3 e 40 metri.\nDescrizione.\nL'aspetto \u00e8 quello tipico del genere \"Chromis\". La colorazione dell'adulto \u00e8 molto variabile, nelle popolazioni delle Isole Marianne pu\u00f2 essere assente il colore chiaro nella parte posteriore del corpo. Normalmente la livrea va da grigio antracite a nera metallica nella parte anteriore del corpo mentre \u00e8 biancastra nella parte posteriore, le due colorazioni sono divise da una linea netta subverticale, il colore scuro copra due terzi circa del corpo mentre la parte chiara comunemente comprende solo il peduncolo caudale, la pinna caudale e gli ultimi raggi molli posteriori delle pinne dorsale e anale. Nell'areale indopacifico che occupa esistono altre specie come \"Chromis iomelas\", \"C. dimidiata\" e \"C. margaritifer\" che hanno un pattern di colorazione simile e si possono distinguere grazie alla maggiore o minore estensione della colorazione scura. I giovanili sono grigio scuro brillante o blu metallico con pinna caudale giallo arancio vivace.\nRaggiunge i di lunghezza.\nBiologia.\nAlimentazione.\nSi nutre di zooplancton.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio. Il nido viene costruito in piccoli spiazzi sabbiosi in posizioni riparate.\nAcquariofilia.\nSi trova abbastanza frequentemente sul mercato acquariofilo."}
