{"id": "8909577", "revid": "1821847", "url": "https://it.wikipedia.org/wiki?curid=8909577", "title": "Rufo Ruffo della Scaletta", "text": "Biografia.\nRufo Ruffo della Scaletta nacque a Roma il 15 dicembre 1888, da Antonio e da Ludovica Borghese.\nLa nobile famiglia era originaria della Calabria, ma nel XVII secolo un suo antenato, Antonio Ruffo di Bagnara, acquist\u00f2 il feudo di Scaletta, in Sicilia, dando origine a un nuovo ramo della famiglia. Dopo l'Unit\u00e0 d'Italia il nonno Vincenzo si trasfer\u00ec a Roma. Di profondi sentimenti cattolici, fin da giovane studente Rufo fu attento ai movimenti di carattere sia letterario sia religioso e la sua villa romana divenne un cenacolo culturale di incontri e confronti con una ristretta cerchia di amici. Fondamentale per la sua formazione religiosa e intellettuale fu la frequentazione di padre Giovanni Genocchi nei primi anni del Novecento, ma non si avvicin\u00f2 alle idee e alle istanze del movimento modernista. Un altro personaggio che influenz\u00f2 la sua giovinezza fu Giovanni Cena, incontrato nel 1911 grazie ad amici comuni, portatore di un socialismo filantropico e umanitario. Inizi\u00f2 a interessarsi di alcune problematiche del Mezzogiorno conoscendo illustri meridionalisti del tempo, come Leopoldo Franchetti, Gaetano Salvemini, Umberto Zanotti Bianco e le loro principali opere o prese di posizione nei confronti delle popolazioni meridionali. Con Zanotti Bianco fece un'esperienza per lui singolare: un viaggio di due settimane, nel maggio del 1912, nella provincia di Reggio Calabria per una inchiesta sulle condizioni di vita dei maestri elementari che insegnavano in quella provincia. Studi\u00f2 legge all'Universit\u00e0 di Roma e si laure\u00f2 con una tesi su \"L'azione dello Stato nella colonizzazione interna\", che pubblic\u00f2 sulla \"Rivista internazionale di scienze sociali e discipline ausiliare\" nel 1912.\nIn questo studio, comparando la situazione e le politiche di altre realt\u00e0 come l'Austria-Ungheria, l'Impero tedesco, gli Stati Uniti, sottolineava il fatto che l'azione dello Stato nella colonizzazione interna doveva creare tutte quelle circostanze di ambiente tese a favorirla, facilitando i trasporti, incrementando i rimboschimenti per una migliore distribuzione delle piogge, offrendo la terra a prezzi convenienti per quegli emigranti che con i loro risparmi intendevano acquistarne una quota. Lo Stato doveva, in definitiva, assicurare tutti i mezzi necessari per una efficace e stabile immigrazione nelle terre da colonizzare, soprattutto nelle province meridionali.\nIl 28 novembre 1914 spos\u00f2 Gabriella Bacci, figlia del conte Annibale e della marchesa Alfonsina Rusconi. Da questo matrimonio nacquero quattro figli: Sigerio (24 ottobre 1915), che fu 12\u00ba principe della Scaletta; Ludovica (17 febbraio 1917), 'patrizia di Messina'; Giovanni (12 novembre 1918), 'patrizio napoletano e nobile patrizio di Messina', disperso nella campagna di Russia e morto presumibilmente nel dicembre del 1942, e infine Benedetto (7 marzo 1922), scomparso all'et\u00e0 di 16 anni il 30 agosto 1938.\nDurante la prima guerra mondiale si arruol\u00f2 come volontario. Ader\u00ec nel 1919 al Partito Popolare Italiano (PPI) fondato nel gennaio di quell'anno da don Luigi Sturzo. Nelle elezioni politiche del novembre 1919 decise, in un primo momento, di presentarsi come candidato in Sicilia, ma poi si ritir\u00f2 per sue ragioni personali dalla competizione elettorale. Continu\u00f2 tuttavia il suo impegno nel PPI e il 30 novembre 1921 fu annoverato dal Consiglio nazionale tra i membri della direzione. Nell'ambito della direzione del Partito segu\u00ec in modo particolare la politica estera e fu nominato esperto alla conferenza internazionale economica di Genova dell'aprile 1922, in cui si affront\u00f2 la questione della ricostruzione economica dell'Europa dopo la guerra.\nEbbe modo di illustrare la sua visione dei complessi problemi del primo dopoguerra durante il IV Congresso nazionale del Partito, tenutosi a Torino dal 12 al 14 aprile 1923.\nGi\u00e0 in un articolo giornalistico del 1921 aveva manifestato le sue forti riserve sul trattato di pace di Versailles, su quella impalcatura di \u00abpace vendicativa\u00bb che in quella sede era stata costruita, soprattutto a danno della Germania, con il pesante sistema delle riparazioni, e che poteva essere preludio di nuove e pi\u00f9 pericolose instabilit\u00e0 internazionali.\nNella relazione dell'aprile del 1923 present\u00f2 la situazione internazionale con lucida visione, mettendo l'accento sul fatto che stavano emergendo due potenti forze economiche rappresentate dagli Stati Uniti e dal Giappone, mentre tardava a manifestarsi un nuovo e pi\u00f9 stabile assetto mondiale, denunciando nuovamente la pericolosit\u00e0 dei trattati di pace unilaterali sottoscritti a Versailles, la debolezza strutturale della Societ\u00e0 delle Nazioni, la corsa agli armamenti che tendeva sempre pi\u00f9 a indebolirla, la politica protezionista dei vari Stati, il nodo ancora irrisolto e difficile delle riparazioni che avevano inasprito il contrasto e l'odio tra Germania e Francia. Di converso, i principi della morale cristiana potevano e dovevano giocare un ruolo positivo nei rapporti internazionali e il PPI aveva il dovere di lavorare perch\u00e9 le relazioni fra i popoli fossero ispirate agli ideali cristiani, seguendo soprattutto gli insegnamenti di Benedetto XV e promuovendo contatti con partiti affini nei vari Stati europei, che orientavano la loro azione ai principi sociali del cristianesimo. Auspicava quindi una maggiore collaborazione tra Italia, Inghilterra e Stati Uniti da una parte e tra Italia e Stati danubiani dall'altra. Era assoluto interesse del governo italiano aiutare i Paesi dell'ex Impero austro-ungarico a risollevarsi economicamente e stringere con essi solidali contatti di amicizia.\nLa sua approfondita relazione si allarg\u00f2 anche verso altri scacchieri geopolitici come il Mediterraneo, con i conseguenti rapporti dell'Italia con la Turchia e il mondo arabo. A conclusione del IV congresso fu eletto tra i membri del Consiglio nazionale fino alla celebrazione del successivo.\nAnche nel V congresso, l'ultimo, celebrato a Roma dal 28 al 30 giugno 1925, Ruffo tenne la relazione incentrata sulla politica estera. In quella sede riprese i principi espressi a Torino muovendo una critica alla politica estera italiana che, a suo avviso, fino a quel momento non aveva favorito la costruzione di una vera pace in Europa. Due forze si contrapponevano nel teatro europeo: quelli che volevano che tutte le divergenze degli Stati passassero dalla Societ\u00e0 delle Nazioni e si andasse a una vera cooperazione internazionale liberalizzando anche il commercio da ogni vincolo protezionistico, e quelli che invece intendevano far prevalere il proprio egoismo e imporre il diritto della forza nelle varie questioni ancora da risolvere. L'Italia aveva bisogno di promuovere una buona politica con tutti gli Stati per favorire l'economia, il commercio e la stessa emigrazione, mentre la politica fascista andava nella direzione opposta e verso un'unica meta: la costituzione di un Impero. Secondo Ruffo l'Italia si condannava cos\u00ec a un pericoloso isolamento. Il suo discorso fu una chiara condanna della politica estera fascista condotta sino ad allora, lontana dallo spirito della Societ\u00e0 delle Nazioni, pur riconoscendo che vi erano stati alcuni risultati positivi come il trattato di amicizia italo-iugoslavo, l'accordo per Fiume, il patto di collaborazione con la Cecoslovacchia, la ripresa delle relazioni con la Russia. Ma pesava, di contro, l'assenza di una notevole azione politica italiana nei consessi internazionali, l'atteggiamento ostile nei confronti della Societ\u00e0 delle Nazioni e verso alcuni atti internazionali che avrebbero favorito una pace duratura.\nNel 1923 fu tra i firmatari dell'atto costitutivo della Societ\u00e0 Editrice Libraria Italiana (SELI) e anche della Societ\u00e0 italiana tipografica editrice che stampava \"Il Popolo\", quotidiano del Partito. L'anno dopo fu eletto presidente della sezione romana del PPI contribuendo generosamente a tenerla in piedi anche da un punto di vista finanziario. Si candid\u00f2 alle elezioni politiche del 6 aprile 1924, ma senza successo, anche per le crescenti violenze fasciste. La sua villa in quegli anni divenne punto di riferimento per incontri riservati della dirigenza del Partito.\nGli scriveva Sturzo da Parigi il 19 luglio 1926: \u00abTi raccomando assai la SELI. Desidero che abbia una sistemazione, la pi\u00f9 economica possibile, purch\u00e9 viva. Ci tengo assai. Spero che il Bollettino riprenda le sue pubblicazioni al pi\u00f9 presto\u00bb\nSciolto il Partito, nel novembre del 1926, Ruffo si ritir\u00f2 nel privato e segu\u00ec altre attivit\u00e0 pi\u00f9 neutrali nell'ambito del comitato permanente dell'Istituto internazionale di agricoltura e come ministro plenipotenziario, dal 1932, del Sovrano Militare Ordine di Malta presso la Santa Sede. Mantenne l'attivit\u00e0 di conferenziere e viaggi\u00f2 molto all'estero, interessandosi in particolare dei problemi dell'emigrazione e del lavoro. Negli anni 1930 torn\u00f2 il suo interesse verso i problemi del Mezzogiorno e la passione per le ricerche archeologiche.\nPartecip\u00f2 alla seconda guerra mondiale come ufficiale di aeronautica sui fronti dell'Albania e dell'Africa settentrionale. Nel 1946 volle anche laurearsi in filosofia presso l'Universit\u00e0 di Roma. All'indomani della guerra si iscrisse alla Democrazia Cristiana (DC) e fu tra i probiviri del Partito dal 1948 al 1953. Il suo mai sopito interesse verso la politica estera si concretizz\u00f2 in alcune conferenze tra il 1948 e il 1949. Come per il primo dopoguerra, anche nel secondo il nodo restava la Germania: dalla pace con la Germania dipendevano il processo di unione europea e l'abbassamento o l'inasprimento del conflitto ideologico tra Stati Uniti e Unione Sovietica. Bisognava rafforzare quella parte della Germania sotto il controllo degli Alleati occidentali concedendo ampi poteri politici oltre che amministrativi. In altra occasione, nella commissione di politica estera della DC, nel maggio del 1949, parl\u00f2 della politica estera degli Stati Uniti e di una eventuale crisi economica nella nazione provocata da sovrapproduzione nel campo agricolo e industriale. Mor\u00ec a Roma il 23 febbraio 1959.\nBibliografia.\nL'archivio Ruffo \u00e8 custodito dagli eredi a Roma; tracce della sua attivit\u00e0 nel Partito Popolare Italiano si trovano nell'Archivio storico dell'Istituto Luigi Sturzo a Roma."}
{"id": "8909583", "revid": "119735432", "url": "https://it.wikipedia.org/wiki?curid=8909583", "title": "Power Blade", "text": " \u00e8 un videogioco d'azione del 1990 sviluppato e pubblicato da Taito per Nintendo Entertainment System. Il gioco ha ricevuto un seguito, \"Power Blade 2\", distribuito in Giappone con il titolo di .\nTrama.\n\"Power Blade\" \u00e8 ambientato nel 2191 sul pianeta New Earth.\nModalit\u00e0 di gioco.\n\"Power Blade\" ha un gameplay simile a \"Mega Man\", presenta sei livelli, altrettanti boss e due difficolt\u00e0 di gioco. Un sistema di password permette di tracciare i progressi.\nSviluppo.\nLa versione statunitense presenta livelli differenti dalla versione giapponese, nonostante lo stile grafico sia identico tra i due giochi, fatto salva la sostituzione del protagonista con un clone di Arnold Schwarzenegger. La copertina di Power Blade \u00e8 realizzata da Mike Winterbauer ispirandosi al film \"Terminator\"."}
{"id": "8909585", "revid": "1910023", "url": "https://it.wikipedia.org/wiki?curid=8909585", "title": "Barletta Andria Trani", "text": ""}
{"id": "8909586", "revid": "4252", "url": "https://it.wikipedia.org/wiki?curid=8909586", "title": "Tempio Buddhista all'Esquilino", "text": ""}
{"id": "8909587", "revid": "110157", "url": "https://it.wikipedia.org/wiki?curid=8909587", "title": "Museo universitario di zoologia e anatomia comparata", "text": "Il Museo universitario di zoologia e anatomia comparata \u00e8 un museo scientifico situato a Modena.\nStoria.\nDi fondazione settecentesca come le raccolte universitarie di paleontologia e mineralogia, con cui condivide l'origine, il Museo di zoologia e di anatomia comparata ha come finalit\u00e0 quella di conservare reperti faunistici di particolare interesse per il territorio locale. In seguito a lasciti di cittadini modenesi ed acquisti, avvenuti a pi\u00f9 riprese tra il 1830 ed il 1845, il patrimonio museale si \u00e8 accresciuto rapidamente, soprattutto nel settore ornitologico, anche grazie a frequenti donazioni da parte del duca Francesco IV d'Este sia di esemplari esotici allevati a corte e morti in cattivit\u00e0, sia di fauna locale. Recentemente, le collezioni zoologiche hanno visto un nuovo incremento grazie a materiale donato da privati o enti pubblici, o proveniente da sequestri effettuati presso tassidermisti o confiscati a cacciatori o frutto di raccolte di studio. Allestito nell'ambito del Dipartimento universitario di Biologia animale, conta oggi all'incirca 3000-3500 vertebrati naturalizzati (uccelli, mammiferi, pesci, rettili), un centinaio dei quali appartenenti alla \"fauna vertebrata del Modenese\", montati sotto forma di piccoli diorami; circa 1000 esemplari di vertebrati (soprattutto pesci e rettili) conservati sotto liquidi; circa 250 scheletri e parti anatomiche di vertebrati; qualche centinaio di invertebrati conservati in alcool o formalina. Il patrimonio comprende anche un'importante collezione malacologica costituita da qualche migliaio di scatole, ciascuna delle quali con uno o pi\u00f9 esemplari; un centinaio di scatole entomologiche con un numero imprecisato di esemplari; una decina di vetrine contenenti una ricca collezione di animali parassiti e velenosi (Collezione Franchini)."}
{"id": "8909588", "revid": "110157", "url": "https://it.wikipedia.org/wiki?curid=8909588", "title": "Primo amore, ultimi riti", "text": "Primo amore, ultimi riti \u00e8 una raccolta di racconti di Ian McEwan. Venne pubblicata per la prima volta nel 1975 da Jonathan Cape e ripubblicata nel 1997 da Vintage.\nContesto.\nLa raccolta \u00e8 il primo lavoro pubblicato di McEwan ed \u00e8 stata considerata dall'autore (insieme alla sua seconda raccolta di racconti, \"Fra le lenzuola\") come un'opportunit\u00e0 per sperimentare e trovare la sua voce come scrittore. In un'intervista del 1979 con Christopher Ricks, McEwan ha commentato: \"Erano una specie di laboratorio per me. Mi hanno permesso di provare cose diverse, di scoprire me stesso come scrittore\". Come opera che ritrae McEwan, lo scrittore, nella sua giovinezza, forse \u00e8 giusto che il tema dominante sia quello dell'adolescenza, della divisione confusa e pericolosa tra infanzia e et\u00e0 adulta; inoltre i temi del sesso, della perversione e del grottesco nelle sue molteplici forme sono presenti ovunque.\nRacconti.\nIl libro \u00e8 composto da otto racconti, con la storia che da il titolo alla raccolta posta come settima:\n\"L'ultimo giorno d'estate\" (\"Last Day of Summer\").\nIl racconto \u00e8 la storia inquietante di un ragazzino di dodici anni che, avendo perso sua madre, trova un'altra figura materna in Jenny, una donna grande che viene a vivere con lui. In uno dei loro tanti viaggi sul Tamigi in barca a remi, Jenny e la piccola Alice muoiono annegate. L'evento \u00e8 descritto in modo ossessionante da McEwan \"Jenny \u00e8 grande e la mia barca \u00e8 piccola... scorre velocemente come un otturatore di macchina fotografica\" e non sentiamo alcun giudizio morale, nessun rimorso, solo il narratore \"aggrappato al guscio verde senza niente nella mia mente.\" Il significato sembra tanto pi\u00f9 pesante per questo motivo, Kiernan Ryan crede che in realt\u00e0 suggerisca una \"fantasia matricida.\"\n\"Fatto in casa\" (\"Homemade\").\nLa seconda storia della raccolta, \u00e8 una storia inquietante di un adolescente soddisfatto di s\u00e9, fiducioso nella sua capacit\u00e0 di superare il suo amico in ogni disciplina \"adulta\": bere, fumare, ecc., finch\u00e9 non si rende conto di essere ancora vergine. Il protagonista decide quindi di fare sesso con la sorella di dieci anni, che non trova affatto attraente, con la grottesca pretesa di giocare a 'Mamma e Pap\u00e0'.\n\"Farfalle\" (\"Butterflies\").\nIn una delle sue passeggiate in citt\u00e0, un uomo socialmente isolato incontra una ragazza e si mette a camminare con lei. All'arrivo in un canale arido e deserto, le chiede di toccargli il pene e dopo la annega.\n\"Geometria solida\" (\"Solid Geometry\").\nIl protagonista evita sua moglie, Maisie (che sembra disperata di suscitare un certo affetto da lui) a favore della lettura del diario movimentato del suo bisnonno. Ryan vede il diario come un \"simbolo dell'eredit\u00e0 patriarcale\", ed \u00e8 giusto che fornisca al protagonista i mezzi per sbarazzarsi di sua moglie una volta per tutte. Legge una sezione in cui il suo bisnonno vede uno scienziato contorcersi il corpo in un modo che lo fa scomparire dentro di s\u00e9, e lo applica a sua moglie.\n\"Conversazione con l'uomo dell'armadio\" (\"Conversation with a Cupboard Man\").\nUn giovane, che \u00e8 stato trattato da bambino dalla madre fino all'et\u00e0 di diciassette anni, viene cacciato di casa quando la donna decide di risposarsi ed \u00e8 cos\u00ec costretto ad imparare a badare a se stesso.\n\"Cocker a teatro\" (\"Cocker at the Theatre\").\nIl racconto pi\u00f9 breve della raccolta \u00e8 il racconto di alcune coppie di attori che simulano il sesso, solo per essere interrotte da una coppia che fa sesso per davvero.\n\"Primo amore, ultimi riti\" (\"First Love, Last Rites\").\nIl racconto che da il titolo alla raccolta racconta la storia di un uomo e della sua amante adolescente, Sissel, che si godono una lunga estate d'amore.\n\"Travestimenti\" (\"Disguises\").\nUn ragazzo, Henry, viene preso sotto l'ala dell'eccentrica zia, che gli fa indossare costumi elaborati per i loro pasti serali. Le cose diventano strane quando Henry si trova di fronte ad un costume composto da una parrucca ed un abito da ragazza. La strana pressione sulla sua sessualit\u00e0 viene rilasciata quando si innamora di Linda, e McEwan sembra sciogliere la mascolinit\u00e0 del ragazzo facendolo divertire nel vestito della ragazza \"invisibile dentro questa ragazza\". Il finale \u00e8 tutt'altro che conclusivo e non sappiamo cosa ne sar\u00e0 di Henry.\n\u00c8 stato suggerito da tutti i critici che, oltre all'adolescenza, le storie ruotano attorno alla difficolt\u00e0 di diventare un \"uomo\", qualunque cosa la societ\u00e0 consideri un uomo. McEwan ha descritto gli adolescenti come \"i perfetti estranei\" e attraverso il suo uso di narrazioni in prima persona in questa raccolta si concentra su quel periodo di transizione difficile e spesso scioccante.\nPremi.\n\"Primo amore, ultimi riti\" ha ricevuto il Somerset Maugham Award nel 1976; casualmente, l'amico di McEwan Martin Amis era stato l'autore precedente a ricevere il premio.\nAccoglienza.\nLa collezione \u00e8 stata ben accolta dalla critica. Nel \"Dictionary of Literary Biography\", John Fletcher scrisse: \"Una scrittura del genere sarebbe semplicemente sensazionale se non fosse, come quella di Kafka, puntata, cos\u00ec accurata, cos\u00ec incapace di rimanere inorridita. Nella scrittura contemporanea ci si deve rivolgere al francese. letteratura per incontrare un simile contrasto tra l'eleganza del linguaggio e la qualit\u00e0 inquietante del materiale; nello scrivere in inglese McEwan \u00e8 del tutto unico.\" Il critico Robert Towers ha descritto l'Inghilterra di McEwan in \"The New York Review of Books\" come \"un deserto piatto, disseminato di macerie, popolato da mostri e mostri, la maggior parte di loro si articola abbastanza da raccontare le proprie storie con un potere narrativo affascinante e un istinto incrollabile per il dettaglio perfetto e disgustoso\"; Towers ha definito la raccolta \"forse il pi\u00f9 brillante e sinistro lotto di racconti usciti dall'Inghilterra dai tempi di \"The Wrong Set\" di Angus Wilson.\"\nSul \"The New York Times\", Michael Mewshaw ha affermato che \"anche la sinossi della trama pi\u00f9 misurata pu\u00f2 rendere queste storie sensazionali o leggermente psicopatiche [...] Ma ci\u00f2 che suona lurido e macabro in sintesi appare sulla pagina come toccante e spesso attraente. Questo \u00e8 un tributo a Ian McEwan, un giovane scrittore britannico che ha uno straordinario talento nell'umanizzare personaggi potenzialmente sgradevoli.\" Mentre Mewshaw sosteneva che i personaggi centrali di \"Fatto in casa\" e \"Conversazione con l'uomo dell'armadio\" fossero letterari e sofisticati in misura incompatibile con le loro situazioni, Mewshaw scrisse anche che le storie \"indicano subito che [McEwan] \u00e8 uno scrittore di arguzia, fantasia e incisivit\u00e0.\" Un articolo sfavorevole \u00e8 apparso su \"Kirkus Reviews\", tuttavia, dove il recensore si lamentava: \"Non ci sono elementi di bella invenzione disegnata e sorpresa qui - solo troppo letteralmente riesce a sporcarsi le mani. [...] Una sorta di provocazione, ma \u00e8 davvero giustificata da tale un fetore travolgente?\"\nDavid Malcolm ha dichiarato nel 2002 che \"Cocker a teatro\" \u00e8 \"forse la pi\u00f9 debole delle storie\" ma si riferiva alle altre come \"evocazioni piuttosto dettagliate e minuziose di umore e sentimenti, di desiderio, vergogna, incertezza, disgusto, e confusione.\" Lucas Wittmann del \"The Daily Beast\" ha elencato la raccolta nel 2010 come uno dei pi\u00f9 forti lavori pre-\"Espiazione\" di McEwan insieme alla sua altra raccolta di racconti, sostenendo: \"In tutte queste storie giace l'essenza della visione immaginaria di McEwan, e per ogni fan del suo lavoro, questo \u00e8 il punto da cui iniziare a capire come si \u00e8 evoluto come scrittore anche se non ha mai rinunciato a trovare l'umanit\u00e0 e l'umorismo oscuro nelle nostre debolezze collettive.\" Al contrario, Sandra Martin ha scritto su \"The Globe and Mail\" che McEwan si \u00e8 evoluto come artista sin dai suoi primi lavori e che \"Primo amore, ultimi riti\" \u00e8 tra i libri in cui l'autore \u00e8 uno \"shocker letterario\" piuttosto che un \"romanziere innovativo e compassionevole\", paragonandolo al punk rock.\nAdattamenti cinematografici.\nDal racconto \"L'ultimo giorno d'estate\" \u00e8 stato tratto nel 1984 il film televisivo \"Last Day of Summer\", diretto da Derek Banham ed interpretato da Annette Badland nel ruolo di Jenny e Graham McGrath in quello di Tom.\nDal racconto \"Farfalle\" Wolfgang Becker ha tratto nel 1988 un film intitolato \"Farfalle\". Dallo stesso racconto nel 2005 Max Jacoby ha tratto il cortometraggio \"Butterflies\".\nDal racconto \"Geometria solida\" \u00e8 stato tratto nel 2002 un cortometraggio televisivo intitolato \"Solid Geometry\". Questo adattamento \u00e8 stato diretto da Denis Lawson ed interpretato da Ewan McGregor nel ruolo di Phil e da Ruth Millar in quello di Maisie.\nDal racconto \"Conversazione con l'uomo dell'armadio\" \u00e8 stato tratto nel 1993 il film \"Conversazione con l'uomo dell'armadio\", diretto da Mariusz Grzegorzek.\nDal racconto \"Primo amore, ultimi riti\" \u00e8 stato tratto un film del 1997 intitolato \"First Love, Last Rites\". Il film, diretto da Jesse Peretz, \u00e8 stato interpretato da Natasha Gregson Wagner nel ruolo di Sissel e Giovanni Ribisi in quello di Joey."}
{"id": "8909589", "revid": "1817847", "url": "https://it.wikipedia.org/wiki?curid=8909589", "title": "Porto di La Caletta", "text": "Il porto di La Caletta, chiamato localmente anche porto della Caletta o porto de La Caletta, \u00e8 uno dei pi\u00f9 importanti porti turistici della costa orientale della Sardegna, con la sua estensione di circa 15 ettari e la possibilit\u00e0 di ospitare fino a 500 imbarcazioni.\nLocazione e gestione.\nIl porto sorge 50\u00a0km a sud di Olbia, nell'area compresa fra il promontorio della Torre di San Giovanni e la foce del Canale Vivarelli. \u00c8 gestito dalla frazione di La Caletta e da Posada, nonch\u00e9 dal Circolo Nautico La Caletta.\nStoria.\nIl porto di La Caletta si colloca in un'area nella quale sorgeva l'antico \"Portus Luguidonis\" dei romani, citato da Tolomeo nei suoi scritti. Venne denominato \"Pedras Niddas\" (Pietre nere) dagli abitanti da luogo e \"La Calitta\" dai naviganti.\nPrima della costruzione.\nDunque, il porto \u00e8 collocato nei pressi dell'originario \"Portus Luguidonis\", anche se molte fonti stabiliscono che questo antico porto sorgesse nella baia situata tra la chiesa di San Giovanni e la Torre di San Giovanni, a distanza di circa 100 metri.\nIn ogni caso c'\u00e8 da dire che gi\u00e0 dal 1877, nell'attuale zona dove oggi sorge il porto di La Caletta, dei piroscafi \"postali\" collegavano la Sardegna con Civitavecchia, Livorno e Genova. Le principali merci trasportate erano gli estratti delle miniere di Lula (sempre in provincia di Nuoro) ed il carbone di legna proveniente dai boschi dell'entroterra(questi prodotti venivano anche stivati nel muristenes presente a pochi metri dalla chiesa di San Giovanni). Questi tipi di traffici mercantili, eseguiti in maniera del tutto arcaica senza l'ausilio di alcun tipo di opera portuale, proseguirono fino al secondo dopoguerra.\nTra il 1956 e il 1958 il porto venne costruito utilizzando i fondi della regione autonoma Sardegna.\nDopo la costruzione.\nPer circa vent'anni il porto svolse una significativa funzione di porto commerciale a servizio di tutta la provincia di Nuoro. I dati statistici relativi, ad esempio, al 1961, indicano un transito di 161 navi e la conseguente movimentazione, tra imbarchi e sbarchi, di circa 32.000 tonnellate di merci varie, ponendo il porto di La Caletta come il quarto porto pi\u00f9 importante della Sardegna, dopo Cagliari, Olbia e Porto Torres.\nLa successiva evoluzione dei trasporti marittimi di cabotaggio, caratterizzata dalla quasi scomparsa delle navi di piccolo tonnellaggio a favore delle navi traghetto di tipo Roll-on/roll-off di media e grande stazza, determin\u00f2 l'esaurimento commerciale dello scalo marittimo di La Caletta, nel frattempo non opportunamente adeguato, nelle sue caratteristiche strutturali, alle esigenze imposte dal mutamento dei vettori marittimi.\nL'estate 1992 e il SeaCat.\nL'evoluzione qualitativa e lo sviluppo quantitativo del trasporto marittimo di passeggeri ed auto, che negli anni '70 fece calare l'importanza del porto di La Caletta come porto commerciale, segna, sul finire degli anni '80, una tappa che ribalta radicalmente convinzioni e previsioni ormai consolidate.\nMentre compagnie di navigazioni nazionali, come la Tirrenia, avevano puntato principalmente su navi-traghetto tradizionali di dimensioni sempre maggiori ma mai in grado di superare i 20 nodi di velocit\u00e0, nel 1990 un catamarano australiano denominato SeaCat faceva il suo ingresso nel mercato. Era un catamarano lungo 74 metri, in grado di trasportare 100 veicoli e 450 passeggeri, ma con la capacit\u00e0 di viaggiare ad una velocit\u00e0 di oltre 40 nodi. Vinse il premio \"Nastro Azzurro\" per la traversata atlantica pi\u00f9 veloce e successivamente trov\u00f2 un vasto impiego in varie rotte di collegamento come quella tra l'Australia e la Tasmania o tra la Francia e il Regno Unito.\nNell'estate del 1992, per la prima volta nel mediterraneo, una societ\u00e0 pubblico-privata, la Sardinia Express, sperimenta un collegamento marittimo per passeggeri ed auto tra La Caletta e Civitavecchia, proprio con l'utilizzo del catamarano SeaCat, in grado di percorrere la tratta in sole tre ore e mezza contro le solite 7 ore.\nQuesto collegamento marittimo rivoluziona le convinzioni consolidate e porta, a prescindere dai problemi di entit\u00e0 organizzativa e finanziaria incontrati dalla Sardinia Express, nel settore del trasporto passeggeri\u2011auto tra la Sardegna ed il Continente, elementi di innovazione e modernit\u00e0 di grande rilievo tecnico, con significativi contenuti economici e sociali. Tra tali elementi innovativi, vanno principalmente evidenziati:\nQuesta tratta, seppur esercitata con una sola nave, nei soli mesi di agosto e settembre e senza nessun supporto pubblicitario, riusc\u00ec a trasportare 20.000 passeggeri e 5.000 veicoli (secondo l'agenzia di viaggi Delmar furono addirittura 30.000 passeggeri e 10.000 auto). Alla luce di questi dati e di quelli riferibili al traffico passeggeri del porto di Olbia (circa 2.000.000 unit\u00e0 l'anno), con l'esercizio di un collegamento ma\u00adrittimo effettuato con mezzi veloci nel periodo compreso tra maggio e settem\u00adbre la potenzialit\u00e0 della tratta La Caletta\u2011Civitavecchia viene sti\u00admata prudenzialmente in 200.000 passeggeri e 50.000 autoveicoli l'anno.\nConseguentemente a questo episodio, ma soprattutto in virt\u00f9 della felice posizione geografica, alcune compagnie di navigazione hanno manifestato concretamente il loro interessamento all'utilizzo del porto di La Caletta per delle tratte di collegamento con il continente, complementare al pi\u00f9 importante scalo portuale di Olbia. L'analisi tecnica delle caratteristiche attuali della struttura di La Caletta, con particolare riferimento all'inadeguatezza della banchina d'attracco, ha costituito e costituisce tutt'oggi un serio ostacolo al suo concreto utilizzo.\nA febbraio 2006 venne seriamente considerato di ripristinare la tratta La Caletta-Civitavecchia, sempre gestita dalla Sardinia Express, ma alla fine questa notizia non si concretizz\u00f2 mai.\nOggi.\nNell'ultimo ventennio il porto di La Caletta ha svolto principalmente funzione di porto peschereccio e porto turistico; va peraltro rimarcato che l'ampia dimensione del bacino portuale e la felice posizione geografica hanno stimolato lo sviluppo di questi due ultimi settori.\nAd oggi la flotta peschereccia, composta da circa 35 unit\u00e0, con una stazza lorda complessiva di circa 600 tonnellate e con 100 addetti diretti, rappresenta una delle pi\u00f9 grandi flotte pescherecce della Sardegna.\nServizi.\nNel porto sono presenti diverse attivit\u00e0, tra cui una scuola velica con relativi corsi e un servizio di motonavi con crociere giornaliere nei pressi del golfo di Orosei.\nInoltre, all'interno del porto \u00e8 presente una capitaneria di porto della guardia costiera.\nDati tecnici.\nIl porto \u00e8 racchiuso in un molo di sovraflutto di circa 625 metri ed un molo di sottoflutto di 205 metri, il quale \u00e8 banchinato internamente, consentendo l'ormeggio delle imbarcazioni pi\u00f9 grandi (anche se, ultimamente, anche su una parte del molo di sovraflutto vengono ormeggiate barche altrettanto grandi). Sempre sul molo di sottoflutto si trova la darsena dei pescatori, nella quale \u00e8 ormeggiata la flotta peschereccia.\nIl porto \u00e8 ridossato dai venti di scirocco, tramontana e grecale.\nInformazioni.\nAttrezzature.\nVengono riportate le attrezzature presenti nel porto:\nSi noti che non \u00e8 presente la pompa di benzina, ma solo quella di gasolio (utilizzata principalmente dai pescherecci).\nObblighi e divieti.\nVengono elencati gli obblighi e i divieti del porto:"}
{"id": "8909591", "revid": "36426", "url": "https://it.wikipedia.org/wiki?curid=8909591", "title": "Palazzo da Filicaja", "text": "Palazzo da Filicaja \u00e8 un edificio storico di Firenze, situato in borgo degli Albizi 10.\nStoria e descrizione.\nL'edificio, di origini trecentesche, si presenta oggi come \"bel modello di semplice casa borghese fiorentina del XV secolo\" (Walther Limburger). Con la semplice facciata, in parte intonacata, regolarmente scandita dalle finestre ad arco incorniciate da bozze piane, il palazzo in effetti rimanda ad un disegno comune quanto armonioso, assolutamente rappresentativo della tradizione architettonica fiorentina. \nAppartenuto alla famiglia dei da Filicaja dall'origine e fino alla fine dell'Ottocento, \u00e8 inoltre da segnalare quale casa natale del poeta Vincenzo da Filicaja (1642-1707), ricordato da una lapide posta sulla facciata e da un busto ottocentesco inserito in una nicchia sovrastante l'epigrafe. \nLa facciata \u00e8 stata restaurata nel 1972. Nel grande androne \u00e8 un'altra memoria sempre relativa al poeta, posta nel 1739 e timbrata dall'arme della famiglia (d'oro, a tre scaglioni di rosso). \nL'edificio \u00e8 sottoposto a vincolo architettonico dal 1963."}
{"id": "8909594", "revid": "36426", "url": "https://it.wikipedia.org/wiki?curid=8909594", "title": "Palazzo da Filicaia", "text": ""}
{"id": "8909595", "revid": "36426", "url": "https://it.wikipedia.org/wiki?curid=8909595", "title": "Palazzo Da Filicaia", "text": ""}
{"id": "8909596", "revid": "36426", "url": "https://it.wikipedia.org/wiki?curid=8909596", "title": "Palazzo Da Filicaja", "text": ""}
{"id": "8909611", "revid": "599013", "url": "https://it.wikipedia.org/wiki?curid=8909611", "title": "Uri Dahan", "text": "Carriera.\nCresciuto nel settore giovanile dell', ha esordito in prima squadra il 25 gennaio 2020 disputando l'incontro di Ligat ha'Al pareggiato 0-0 contro l'.\nStatistiche.\nPresenze e reti nei club.\n\"Statistiche aggiornate al 15 gennaio 2021.\""}
{"id": "8909620", "revid": "1870933", "url": "https://it.wikipedia.org/wiki?curid=8909620", "title": "Matteo Di Giusto", "text": "Caratteristiche tecniche.\n\u00c8 una seconda punta.\nCarriera.\nCresciuto nel settore giovanile dello , debutta in prima squadra il 25 agosto 2019 giocando il secondo tempo del match perso 4-0 contro lo ; al termine della stagione viene ceduto a titolo definitivo al .\nStatistiche.\n\"Statistiche aggiornate al 5 aprile 2021\"."}
{"id": "8909622", "revid": "36426", "url": "https://it.wikipedia.org/wiki?curid=8909622", "title": "Palazzo Albizi", "text": ""}
{"id": "8909624", "revid": "1363832", "url": "https://it.wikipedia.org/wiki?curid=8909624", "title": "Irene Schroll", "text": "Biografia.\nNel 1990, \u00e8 stata selezionata per il suo primo e unico campionato del mondo, dove ha vinto la medaglia d'argento nella gara a squadre con Daniela H\u00f6rburger, Inga Kesper e Petra Schaaf e si \u00e8 classificata quindicesima nello sprint. Quest'inverno, si assicura un settimo posto in una Coppa del Mondo individuale e una vittoria di squadra a Kontiolahti ."}
{"id": "8909626", "revid": "300067", "url": "https://it.wikipedia.org/wiki?curid=8909626", "title": "Ko Tai Chuan", "text": ""}
{"id": "8909627", "revid": "203463", "url": "https://it.wikipedia.org/wiki?curid=8909627", "title": "Ipotesi Geschwind-Galaburda", "text": "L'ipotesi Geschwind-Galaburda \u00e8 una teoria neurologica proposta nel 1985 da Norman Geschwind e Albert Galaburda, che mette in relazione le abilit\u00e0 cognitive dei due sessi con la lateralizzazione delle funzioni cerebrali. \nL'idea di base \u00e8 che le differenze nei tempi di maturazione degli emisferi cerebrali sono mediate dai livelli di testosterone nel sistema circolatorio e che la maturazione sessuale fissa l'evoluzione dei due emisferi dopo la pubert\u00e0. \nSecondo questa teoria, il cervello dei maschi raggiunge la piena maturazione pi\u00f9 tardi di quello delle femmine e l'emisfero sinistro matura pi\u00f9 tardi del destro. "}
{"id": "8909632", "revid": "599013", "url": "https://it.wikipedia.org/wiki?curid=8909632", "title": "Vatnsfj\u00f6r\u00f0ur (Brei\u00f0afj\u00f6r\u00f0ur)", "text": "Vatnsfj\u00f6r\u00f0ur (in lingua islandese: \"Fiordo del lago\") \u00e8 un fiordo situato nel settore nordoccidentale dell'Islanda. \nDescrizione.\nVattarfj\u00f6r\u00f0ur \u00e8 il pi\u00f9 occidentale dei fiordi della regione dei Vestfir\u00f0ir. \u00c8 una diramazione sulla sponda settentrionale del vasto Brei\u00f0afj\u00f6r\u00f0ur. Il fiordo \u00e8 largo 2,5 km e penetra per circa 9 km nell'entroterra.\nNel fiordo si apre la valle Vatnsdalur dove si trova il lago Vatnsdalsvatn, che \u00e8 l'elemento geografico che d\u00e0 il nome al fiordo (\"fiordo del lago\").\nNella valle scorre il fiume Vatnsdals\u00e1, il pi\u00f9 importante della regione del Vestur-Bar\u00f0astrandars\u00fdsla. Non ci sono passerelle o ponti sul Vatnsdals\u00e1, che non \u00e8 facilmente guadabile al di fuori dei periodi in cui la portata \u00e8 minima.\nDal 1975 l'area del fiordo \u00e8 considerata area naturale protetta.\nDenominazione.\nLa denominazione \"Vatnsfj\u00f6r\u00f0ur\", che significa \"fiordo del lago\" \u00e8 abbastanza comune nella lingua islandese. Oltre a questo fiordo si chiama cos\u00ec anche il Vatnsfj\u00f6r\u00f0ur (\u00cdsafjar\u00f0ardj\u00fap), un fiordo che si dirama nella sponda meridionale dell'ampio \u00cdsafjar\u00f0ardj\u00fap.\nStoria.\nSecondo il Landn\u00e1mab\u00f3k, lo storico libro degli insediamenti in Islanda, \u00e8 in questo fiordo che nell'anno 868 sbarc\u00f2 il norvegese Hrafna-Fl\u00f3ki Vilger\u00f0arson, partito alla ricerca della terra trovata a settentrione da Gar\u00f0ar Svavarsson, allora nota come \"Gardars holme\".\nFloki install\u00f2 un campo invernale nel fiordo oggi chiamato Vatnsfj\u00f6r\u00f0ur, presso Bar\u00f0astr\u00f6nd. Le acque del fiordo erano talmente ricche di pesce che Floki e i suoi compagni non si preoccuparono di raccogliere fieno durante l'estate, cosicch\u00e9 nel successivo rigido inverno, tutto il loro bestiame mor\u00ec per mancanza di nutrimento. Nell'attesa della primavera Floki scal\u00f2 le pi\u00f9 alte montagne che sovrastavano il suo campo. Da lass\u00f9 scorse un grande fiordo, oggi chiamato \u00cdsafjar\u00f0ardj\u00fap, che allora era ricoperto di ghiaccio alla deriva. Per questo motivo diede alla nuova terra il nome di \"\u00cdsland\" (Terra del ghiaccio).\nVie di comunicazione.\nAll'altezza di questo fiordo la strada S60 Vestfjar\u00f0avegur lascia la costa e prosegue verso nord. La S62 Bar\u00f0astrandarvegur passa lungo la sponda occidentale e prosegue fino al Patreksfj\u00f6r\u00f0ur. \nIl traghetto da Stykkish\u00f3lmur e Flatey termina la sua corsa presso la fattoria Brj\u00e1nsl\u00e6kur."}
{"id": "8909645", "revid": "92723", "url": "https://it.wikipedia.org/wiki?curid=8909645", "title": "Hatzor HaGlilit", "text": "Hatzor HaGlilit (, letteralmente \"Hatzor di Galilea\") \u00e8 una citt\u00e0 sull'altopiano di Korazim nel nord di Israele vicino a Rosh Pina e Safad. Prende il nome dal vicino sito biblico di Hazor. Nel 2019 aveva una popolazione di abitanti.\nStoria.\nHatzor era una citt\u00e0 cananea e successivamente israelita all'interno della trib\u00f9 di Neftali (Giosu\u00e8 19:36) durante la tarda et\u00e0 del bronzo e l'inizio dell'et\u00e0 del ferro, che fu conquistata dal sovrano assiro Tiglatpileser III nel 732 a.C. e la sua popolazione fu deportata, mentre la citt\u00e0 era rasa al suolo.\nHatzor HaGlilit fu fondata tra il 1952 e il 1953 come accampamento di transizione. Il nuovo insediamento fondato si trovava sui terreni del villaggio palestinese spopolato di Mughr al-Khayt, 1\u00a0km a sud-est del sito del villaggio. I due accampamenti di transizione adiacenti furono inizialmente chiamati \"Hatzor A\" e \"Hatzor B\", dal nome del vicino sito biblico di Hazor, e ospitavano immigrati e rifugiati, principalmente ebrei del Nord Africa.\nNel 1956, Hatzor HaGlilit ottenne lo status di consiglio locale. Nel 1958, Hatzor HaGlilit aveva una popolazione di abitanti e ricevette lo status di citt\u00e0 di sviluppo. Nel corso del tempo, la citt\u00e0 ha conservato il suo status demografico ebraico religioso-tradizionale e in seguito \u00e8 stato creato anche un quartiere ebraico ultraortodosso, dove risiede Gur Hassids.\nNel dicembre 2011, secondo l'Ufficio centrale di statistica, la citt\u00e0 aveva una popolazione di abitanti, con una crescita della popolazione dello 0%."}
{"id": "8909653", "revid": "1573940", "url": "https://it.wikipedia.org/wiki?curid=8909653", "title": "Onnia", "text": "Onnia \u00e8 un genere di trilobiti dell'Ordoviciano medio e superiore appartenente alla famiglia Trinucleidae.\nDescrizione.\nQuesto trilobite si sviluppa maggiormente in larghezza. La porzione cefalica convessa \u00e8 circondata da un bordo punteggiato, nel quale la disposizione dei fori risulta caratteristica del genere.\nIl torace \u00e8 composto di segmenti sottili (fino a 6), seguiti da uno scudo caudale triangolare, non percorso da solchi. L'asse stretto arriva quasi fino al margine. Questi trilobiti avevano una lunghezza media di 3 cm. \nSomiglia molto al genere \"Cryptolithus.\"\nHabitat.\n\"Onnia\" scavava appena sotto la superficie del fondale marino, nel periodo Ordoviciano medio e superiore, con distribuzione geografica in Europa e Nordafrica."}
{"id": "8909656", "revid": "767487", "url": "https://it.wikipedia.org/wiki?curid=8909656", "title": "Requiem per un commissario di polizia", "text": "Requiem per un commissario di polizia (\"Un officier de police sans importance\") \u00e8 un film del 1973 diretto da Jean Larriaga."}
{"id": "8909658", "revid": "709565", "url": "https://it.wikipedia.org/wiki?curid=8909658", "title": "Episodi de Le ragazze della porta accanto", "text": "La prima stagione della serie televisiva Le ragazze della porta accanto \u00e8 stata trasmessa in anteprima in Francia da TF1 tra il 20 dicembre 1993 e il 31 gennaio 1995."}
{"id": "8909660", "revid": "84184", "url": "https://it.wikipedia.org/wiki?curid=8909660", "title": "Rodeghiero", "text": ""}
{"id": "8909666", "revid": "478814", "url": "https://it.wikipedia.org/wiki?curid=8909666", "title": "Oeiras Open Challenger II 2021", "text": "L\u2019Oeiras Open II 2021 \u00e8 stato un torneo di tennis professionistico giocato su campi in terra battuta. \u00c8 stata la seconda edizione del torneo e faceva parte della categoria Challenger 50 nell'ambito dell'ATP Challenger Tour 2021. Si \u00e8 svolta al Complexo Desportivo do Jamor di Oeiras, in Portogallo, dal 5 all'11 aprile 2021. La settimana precedente si era tenuta la prima delle 4 edizioni del torneo previste per il 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone come special exempt:\nIl seguente giocatore \u00e8 entrato in tabellone come Alternate:\nI seguenti giocatori sono passati dalle qualificazioni:\nCampioni.\nSingolare.\n Pedro Cach\u00edn ha sconfitto in finale Nuno Borges con il punteggio di 7-6(4), 7-6(3).\nDoppio.\n Nuno Borges / Francisco Cabral hanno sconfitto in finale Pavel Kotov / Tseng Chun-hsin con il punteggio di 6-1, 6-2."}
{"id": "8909678", "revid": "2016868", "url": "https://it.wikipedia.org/wiki?curid=8909678", "title": "Jenny Seagrove", "text": "Protagonista in varie miniserie televisive degli anni '80 come \"A Woman of Substance\" e \"Hold the Dream\" nonch\u00e9 co-protagonista nel film \"L'albero del male\" e protagonista nei film \"Miss Beatty's Children\" e \"Non per sport... ma per amore\", Seagrove ha ottenuto molti altri ruoli di rilievo sia nel cinema che nella televisione, apparendo in opere come \"I promessi sposi\", \"Local Hero\" e \"Appuntamento con la morte\". Nel corso della sua carriera ha lavorato molto anche in ambito teatrale.\nCarriera.\nDopo essere apparsa nel cortometraggio nel \"Dead End\" 1980, a partire dal 1982 Seagrove inizia a lavorare stabilmente sia in televisione che al cinema, ottenendo dei ruoli nella miniserie \"The Woman in White\" e nel film \"Moonlighting\". Sempre nel 1982 ottiene il suo primo ruolo in ambito teatrale, campo in cui tuttavia inizier\u00e0 a lavorare con maggiore costanza soltanto negli anni '90. Continua per l'intero decennio a lavorare in entrambi gli ambiti, recitando in film di successo come \"Local Hero\" e \"Appuntamento con la morte\" e ottenendo la parte di protagonista nelle miniserie \"A Woman of Substance\", \"Diana\" e \"Hold the Dream\". Nel 1989 interpreta il ruolo della Monaca di Monza in una trasposizione televisiva de \"I promessi sposi\".\nNel 1990 viene diretta da William Friedkin nel film horror \"L'albero del male\": per questo ruolo viene preferita alla futura diva del cinema Uma Thurman. Negli anni successivi di dedica principalmente a film televisivi, seppur ottenendo un ruolo da protagonista al cinema in \"Miss Beatty's Children.\" Dal 1993 al 1998 si dedica esclusivamente al teatro, comparendo in svariate produzioni presso teatri di rilievo come Apollo Theatre e Sondheim Theatre. Nel 1999 ritorna al cinema ottenendo il ruolo da protagonista nel film \"Non per sport... ma per amore\", mentre nel 2001 recita nel film Zoe. Negli anni successivi interpreta un personaggio ricorrente nella serie TV \"Judge John Deed\" e appare in svariate opere teatrali. Nel corso del decennio successivo continua a dedicarsi principalmente a televisione e teatro,salvo apparire sporadicamente in film come \"Another Mother's Son\" e \"Run for your Life\". Nel 2017 recita nella versione teatrale de \"L'esorcista\"."}
{"id": "8909682", "revid": "1442080", "url": "https://it.wikipedia.org/wiki?curid=8909682", "title": "Legion (Mass Effect)", "text": "La piattaforma geth 2A93, conosciuta come Legion, \u00e8 un personaggio immaginario presente nella serie di videogiochi \"Mass Effect\", sviluppata da BioWare e pubblicata da Electronic Arts.\nCaratteristiche.\nI geth sono la specie pi\u00f9 ricorrente come antagonista nella serie di \"Mass Effect\", variando in dimensioni e potenza. Originariamente Legion non doveva diventare un membro della squadra, anche se la risposta generale dei fan \u00e8 stata positiva, quindi il loro ruolo \u00e8 stato ampliato per il resto della trilogia originale. Ci\u00f2 ha avuto l'effetto collaterale di ridurre l'attenzione su altre trame minori, inclusa quella dei rachni insettoidi.\nL'approccio iniziale del team di progettazione al concetto di Legion \u00e8 stato quello di distinguerlo dalle sembianze degli altri geth. Schizzi di Legion con varie forme della testa o due o pi\u00f9 fotorecettori luminosi al posto di una singola testa sono stati presentati in \"The Art of the Mass Effect Universe\", anche se alla fine non sono stati scelti visto il cambio di idea dei creatori e degli sviluppatori. Il progetto finale incorpora alcuni pezzi dell'armatura di Shepard del primo \"Mass Effect\", che Legion ha scelto per coprire dei danni ricevuti durante una battaglia nel suo petto. \nIl personaggio \u00e8 stato visto per la prima volta nel trailer inaugurale di \"Mass Effect 2\" pubblicato nel 2009. In un video caricato da \"Game Informer\" nell'aprile 2011, il responsabile audio di \"Mass Effect 3\" Rob Blake ha spiegato il processo \"arduo\" di trasformazione del dialogo parlato dell'attore D. C. Douglas di Legion nella voce desiderata per il personaggio: il suo obiettivo era quello di mantenere gli effetti sonori granulari e \"scattanti\" tipici della specie senza compromettere l'intonazione della performance dell'attore. \nPersonaggio.\nLegion \u00e8 il primo geth senziente e capace di parlare che incontriamo nella serie: La piattaforma di Legion, che \u00e8 undici volte pi\u00f9 potente delle piattaforme mobili geth standard, \u00e8 pensata per contenere un numero di host di \"intelligenze geth fondamentali\" in una singola unit\u00e0 mobile ed \u00e8 quindi in grado di gestire \"l'equivalente della modalit\u00e0 offline\". Secondo Feketekuty, Legion potrebbe ricollegarsi agli altri gruppi geth a suo piacimento, sebbene l'intelligence della Gestalt alla fine sia un \"collettivo anonimo che va in giro per conto suo\". Nonostante Legion sia simile agli altri della sua specie, \u00e8 capace di pensare indipendente e dimostrare attaccamento emotivo, sviluppando un fascino unico per il personaggio del giocatore. All'interno della serie, il nome \"Legion\" \u00e8 dato da IDA in \"Mass Effect 2\". \nAll'attivazione, Legion comprende di essere formato dalla coscienza Gestalt di intelligenze artificiali in rete conosciute come geth, di abitare in un corpo robotico progettato per operare al di fuori dello spazio geth e di interagire diplomaticamente con altre forme di vita organiche. La base filosofica su cui si basa IDA \u00e8 il \"Vangelo secondo Marco\" 5: 9, in particolare l'episodio dell'esorcismo del demoniaco Gerasene, che allude alla moltitudine di programmi run-time geth ospitati all'interno di Legion e all'emergere di una swarm intelligence che consiste in questi programmi interagendo localmente tra loro e con il loro ambiente. Legion \u00e8 spesso rappresentato nelle scene di \"Mass Effect 2\" e \"Mass Effect 3\" con un fucile di precisione.\nImpatto culturale.\nLegion e i geth continuano a essere citati altove nonostante la conclusione della trilogia. All'inizio del 2018, alcuni media hanno evidenziato le somiglianze tra la rivisitazione della serie del 1965 \"Lost in Space\" e la serie di \"Mass Effect\", sottolineando la somiglianza del personaggio Robot con i geth di \"Mass Effect\". Nel febbraio 2019, \"Comicbook.com\" ha notato che un gran numero di giocatori di \"Apex Legends\" hanno richiesto una skin di Legion per il personaggio Pathfinder. \nLa citazione di Legion, \"Questa unit\u00e0 ha un'anima?\" () \u00e8 stata selezionata da \"Gamesradar\" come una delle migliori citazioni di tutti i tempi. La citazione \u00e8 ripresa anche dalla Universal Life Church nel loro blog e dal dispositivo Echo di Amazon. BioWare, riconoscendo il riferimento di Amazon Echo, ha risposto con un riferimento alla cultura pop. \nVarie fonti hanno fatto riferimento a Legion e ai geth nelle loro discussioni sull'intelligenza artificiale nella narrativa. Nel saggio \"We Are Legion: Artificial Intelligence in BioWare's Mass Effect\", Thomas Faller ha paragonato la capacit\u00e0 di Legion e dei geth di diventare autocoscienti al \"cogito ergo sum\" della filosofia cartesiana. Faller sottolinea che l'universo di \"Mass Effect\" non limita il giocatore come le tre leggi della robotica di Asimov, ma ci d\u00e0 la possibilit\u00e0 di vivere questi problemi in maniera pi\u00f9 coinvolgente. Gli autori di \"Ten Things Video Games Can Teach Us: (about life, philosophy and everything)\", hanno discusso della natura di Legion e dei geth, in particolare il modo in cui si manifesta la loro intelligenza, adattabile all'idea filosofica del funzionalismo di Hilary Putnam. \"ITBusiness.ca\" ha affermato che \"qualsiasi creazione rivoluzionaria sar\u00e0 accompagnata da conseguenze sia buone che cattive, e ci\u00f2 che sar\u00e0 \u00e8 spesso al di fuori del controllo dei suoi creatori\" riconoscendo alla serie di aver evidenziato persuasivamente che ogni intelligenza artificiale autocosciente \u00e8 migliore di qualsiasi altra IA.\nMerchandise.\nCome altri personaggi del franchise, Legion \u00e8 stato oggetto di vari merchandising, che include un action figure e una stampa su tela di un oggetto da collezione, parodia del poster \"Hope\" di Barack Obama. \nRicezione.\nL'accoglienza critica di Legion \u00e8 stata generalmente positiva. Steven Hopper di \"IGN\" ha elencato il suo carattere come il quinto migliore di \"Mass Effect 2,\" in attesa di vedere come si sarebbe sviluppata in \"Mass Effect 3\". Jordan Baughman di \"GamesRadar+\" ha citato Legion come un \"Kickass Robot\" sulla scia di HK-47 di \"\" e di Shale di \"Dragon Age\". Legion \u00e8 classificato come il settimo miglior compagno di \"Mass Effect\" da \"PC Gamer\" ; il membro dello staff Chris Livingstone lo ha definito come \"interessante\" nonostante lo considerasse un clich\u00e9 fantascientifico. \"Green Man Gaming\" ha incluso Legion nella loro top 5 dei migliori personaggi del franchise di \"Mass Effect.\"\nLegion \u00e8 uno dei personaggi pi\u00f9 popolari e riconoscibili\".\" \"Game Informer\" lo ha inserito nella sua classifica delle intelligenze artificiali migliori degli anni 2000. \"GamesRadar\" lo ha considerato uno dei migliori personaggi del 2010, elogiando la sua \"consegna clinica decisamente meccanica\" e il dialogo intrigante. Casey Lynch di \"IGN\", credeva che Legion avesse uno dei migliori \"primi incontri\" di gioco con un personaggio, accentuato dal suo tema musicale. Un sondaggio pubblicato da \"IGN\" nel dicembre 2014 ha posto Legion come 18\u00ba."}
{"id": "8909685", "revid": "287204", "url": "https://it.wikipedia.org/wiki?curid=8909685", "title": "Super League 2019-2020 (calcio femminile Belgio)", "text": "L'edizione 2019-2020 \u00e8 stata la quinta della Super League, la massima serie del campionato belga di calcio femminile. Il torneo ha preso il via il 23 agosto 2019 e si sarebbe dovuto concludere il 3 aprile 2020.\nDopo 17 giornate di campionato disputate la stagione \u00e8 stata sospesa definitivamente il 27 marzo 2020 a causa della pandemia di COVID-19 che ha colpito il Belgio a partire dal mese di febbraio. Di conseguenza, \u00e8 stato dichiarato campione l', al terzo titolo consecutivo di Super League, nonch\u00e9 settimo titolo di campione belga.\nStagione.\nNovit\u00e0.\nRispetto alla precedente edizione della Super League, l' non si \u00e8 iscritto al campionato e il suo posto \u00e8 stato preso dal .\nFormato.\nCome nella precedente edizione, il campionato venne articolato su due fasi. Nel corso della prima fase le sei squadre partecipanti si affrontavano in un doppio girone all'italiana con partite di andata e ritorno per un totale di 20 giornate. La seconda fase consisteva in un quinto turno, nel quale le prime tre classificate al termine della prima fase giocavano tre delle cinque gare in casa. Al termine, la prima classificata veniva dichiarata campione del Belgio e veniva ammessa alla UEFA Women's Champions League della stagione successiva. Non erano previste retrocessioni in Division 1.\nAvvenimenti.\nDopo la diciassettesima giornata, disputata il 28 e 29 febbraio 2020, il campionato di Super League prevedeva una sosta di due settimane per lasciare spazio alla partecipazione della nazionale belga all'Algarve Cup 2020, previsto dal 4 all'11 marzo 2020. Il 12 marzo 2020, a seguito dell'acuirsi della pandemia di COVID-19 in Belgio, la federazione belga annunci\u00f2 la sospensione di tutte le competizioni calcistiche dilettantistiche fino alla fine del mese di marzo, inclusa la Super League che sarebbe dovuta riprendere il 20 marzo con la disputa della diciottesima giornata. Il 27 marzo successivo la federazione belga annunci\u00f2 la sospensione definitiva dei campionati dilettantistici maschili e femminili, ufficializzando i verdetti congelati all'ultima giornata disputata.\nClassifica finale.\nLegenda:\nRegolamento:\nRisultati.\nLe partite indicate con \"nd\" non sono state disputate perch\u00e9 il campionato \u00e8 stato definitivamente sospeso dopo la disputa della diciassettesima giornata di campionato."}
{"id": "8909686", "revid": "767487", "url": "https://it.wikipedia.org/wiki?curid=8909686", "title": "Rame di Newlyn", "text": "Rame di Newlyn era un tipo di oggetti in rame del movimento artistico Arts and Crafts che ebbe origine a Newlyn in Cornovaglia.\nStoria.\nVerso la fine del XIX secolo l'industria della pesca in Cornovaglia stava diventando inaffidabile come fonte di entrate: cattivo tempo e fluttuazioni stagionali provocavano periodi d'inattivit\u00e0. Si decise pertanto che una fonte di entrate alternativa poteva essere la produzione, da parte dei pescatori disoccupati, di oggetti in rame.\nJohn Drew Mackenzie, un artista che si era stabilito a Newlyn, fu la figura-chiave nell'impiantare una nuova scuola industriale, la \"Newlyn Copper Class\", assistito dai benefattori e dai membri locali del Parlamento, Thomas Bedford Bolitho, e dagli artisti Reginald Dick, T. C. Gotch, Perry Craft e John Pearson. Dopo alcuni esperimenti iniziali, la scuola si specializz\u00f2 in opere in rame a sbalzo e produceva un'ampia gamma di articoli domestici o decorativi. La scuola rimase attiva per circa trent'anni dopo la sua fondazione, avvenuta nel 1890.\nTra gli altri noti artisti che producevano opere in stile Newlyn vi erano: Herbert Dyer, Obed Nicholls, Phillip Hodder, William Pezzack, Tom Batten, John Payne Cotton, John Curnow, John Edgar Laity, George Mildren, Joe Pengelly, William P. Wright e William Tonkin.\nLa gamma di oggetti prodotti dalla scuola comprendeva vassoi, specchi e cornici per fotografie, suppellettili, piatti e piatti di portata, scatole, scodelle e tazzine da caff\u00e8; le loro decorazioni rappresentavano tipicamente pesci, navi ed altri temi della nautica.\nUna collezione permanente, rappresentante gran parte delle opere della Scuola di Newlyn, pu\u00f2 essere vista alla Galleria Penlee House e museo a Penzance. Gli oggetti in rame di Newlyn sono oggi molto quotati dai collezionisti.\nLe opere in rame di Newlyn furono \"rifondate\" da Michael Johnson nel 2004."}
{"id": "8909700", "revid": "869733", "url": "https://it.wikipedia.org/wiki?curid=8909700", "title": "The Children of Green Knowe", "text": "The Children of Green Knowe \u00e8 una miniserie televisiva del 1986, diretta da Colin Cant e tratta dal romanzo omonimo di Lucy M. Boston.\nTrasmessa dalla rete televisiva BBC1 dal 26 novembre al 17 dicembre 1986, la miniserie \u00e8 interpretata da Alec Christie, Daphne Oxenford e Polly Maberly.\nTrama.\nInvitato dalla bisnonna a trascorrere le vacanze di Natale nella sua remota casa di campagna nota come \"Green Knowe\", Tolly comincia ben presto ad incontrare quelli che sembrano essere gli spiriti di tre bambini che vissero nella casa durante il regno di Carlo II.\nEpisodio Uno.\nMentre sta mangiando nella sala da pranzo di un collegio, Tolly viene chiamato dalla signorina Spud, la padrona di casa, che desidera parlare con lui in privato. La donna informa il ragazzino di aver ricevuto una lettera nella quale la sua bisnonna lo invita a trascorrere le vacanze di Natale con lei. Tolly, orfano madre e col padre in Birmania, \u00e8 felice di accettare l'invito per evitare di rimanere, come sempre accade, a scuola durante le vacanze scolastiche. Per raggiungere Old Green Know, dove vive la bisnonna, Tolly \u00e8 costretto a viaggiare in treno da solo. Sceso alla stazione di Penny Soaky, Tolly attende per ore che qualcuno venga a prenderlo. Quando \u00e8 ormai buio giunge finalmente un autista che lo deve condurre fino a \"Green Noah\", la dimora della sua bisnonna. A met\u00e0 viaggio per\u00f2 l'auto si impantana perch\u00e9 il fiume, che scorre vicino alla propriet\u00e0, \u00e8 straripato. A recuperare Tolly giunge il signor Boggis in barca e sar\u00e0 lui a portarlo fino alla dimora.\nLa bisnonna - Mrs. Oldknow - \u00e8 molto contenta di vederlo e del fatto che porti il nome di suo nonno. Alla fine Tolly viene condotto nella sua stanza. Quando chiede a sua nonna se ci sono altri bambini, lei risponde che ci sono ma possono venire solo quando vogliono. Non gli parla pi\u00f9 dei bambini e cambia rapidamente argomento. Tolly vede un piccolo topo di legno e sua nonna gli dice che apparteneva a Toby. Tolly si mette a letto mentre la nonna carica l'orologio. Mentre esce dalla camera da letto si gira verso di lui e gli dice \"bentornato a casa\". Tolly presto si addormenta e sogna una barca che rema sull'acqua con qualcuno che sta gridando a lui.\nLa mattina dopo, a colazione, Tolly chiede alla nonna circa il quadro sul muro che raffigura dei bambini. La donna afferma che sono Toby, Alexander e Linnet. Mentre Tolly gioca col topo di legno arriva il signor Boggis per avvisare che l'acqua sta scendendo. L'uomo nota che Tolly assomiglia molto a suo nonno. La nonna lo chiama erroneamente Toby.\nMentre \u00e8 nelle stalle con Tolly, Boggis racconta al ragazzo di come era la propriet\u00e0 quando c'erano ancora i cavalli. \nMentre curiosa per le stalle Tolly trova un pezzo di legno con sopra inciso il nome \"Feste\". Boggis gli dice che era il cavallo di Toby e che, a quanto pare, a volte la notte si sente ancora la sua presenza nelle stalle. Prima di rientrare a casa Tolly lascia un paio di zollette di zucchero nella stalla sopra il pezzo di legno. Mentre sta prendendo il t\u00e8 con la nonna, Tolly le chiede del cavallo di Toby. La donna gli dice che il cavallo di Toby si chiamava Feste e che Alexander aveva un pony bianco chiamato Brucephalus. La povera piccola Linnet, tuttavia, non aveva un cavallo tutto suo e doveva cavalcare dietro sua madre o Boggis. Tolly poi chiede perch\u00e9 la casa si chiama \"Green Noah\" quando una signora sul treno ha detto che si chiama \"Green Knowe\". La nonna gli dice che una volta era chiamata \"Green Knowe\" ma che poi il nome \u00e8 stato cambiato. \nQuella notte, mentre \u00e8 a letto, Tolly crede di sentire le voci dei bambini che sussurrano nella notte. Chiama Linnet e la sente ridere, chiede loro se lo prendono in giro e poi augura loro la buona notte e si mette a dormire.\nEpisodio Due.\nLa mattina seguente, quando Tolly si sveglia, tutte le acque erano scomparse ed un grosso pesce sta ancora svolazzando sull'erba. Tolly cerca di raccoglierlo senza riuscirci perch\u00e9 troppo scivoloso. Chiama il signor Boggis che raccoglie il pesce e lo getta nello stagno. Boggis gli dice che il pesce si chiama Neptune, che ha pi\u00f9 di 100 anni e che il padrone Toby era solito nutrirlo con il pane. Improvvisamente Tolly sente una musica nell'aria e va in cerca di chi la sta suonando. Si dirige verso alcuni edifici in rovina, ma appena \u00e8 arrivato la musica si interrompe. Girando per i boschi e per i campi alla ricerca di qualsiasi segno del musicista si imbatte in diversi animali di pietra e di legno che potrebbero essere appartenuti a Toby. All'improvviso sente le voci dei bambini ridere e si mette a trovarli. Non essendovi per\u00f2 riusciuto decide di tornare a casa. Mentre prende il t\u00e8 con la nonna le racconta degli animali di legno trovati ma evita di parlarle dei fantasmi che crede siano nel giardino. La nonna poi gli racconta una vecchia storia di famiglia.\nLa mattina dopo Tolly si sveglia quando un uccellino picchia alla sua finestra. L'uccellino ha in bocca alcune piccole fibre gialle che Tolly scopre essere le estremit\u00e0 di un lungo pezzo di corda che ha una grande chiave all'estremit\u00e0. Tolly usa la chiave per aprire una grande cassa, poi si precipita al piano di sotto dalla nonna e la conduce in camera sua per mostrarle ci\u00f2 che ha scoperto. All'interno della cassa trovano un vecchio flauto di legno, vecchi libri, un gioco del domino e un vecchio collare appartenente a Toby. Trovano anche trovato alcune vecchie bambole di Linnet che erano state riportate da uno dei viaggi del Capitano Oldknows. Trovano inoltre anche la vecchia spada di Toby.\nLa nonna si intristisce perch\u00e9 finalmente si rende conto che Toby e gli altri sono morti. Apprendiamo cos\u00ec che l'intera famiglia \u00e8 morta durante la Grande Peste. A quanto pare i Boggis andarono a Londra per affari e quando tornarono riportarono la malattia con s\u00e9. Toby, Alexander, Linnet e la loro madre morirono tutti lo stesso giorno. Mor\u00ec anche il piccolo Boggis. Rimase solo la vecchia nonna.\nTolly esce nel vecchio fienile e sente di nuovo delle voci ma ancora non riesce a trovare i bambini. Sale in alto nella stalla ma i bambini non si riveleranno. Tolly non \u00e8 molto contento di questo. Inseguendo le voci dei bambini nel bosco si ritrova alla fine verso un piccolo molo. Giratosi in cerca delle voci, vede improvvisamente un vecchio enorme albero che sembra essere molto malvagio. Sconvolto Tolly scappa rapidamente mentre inizia a nevicare. Nel sottobosco si vedono due bambini (Linnet e Alexander) che guardano Tolly da lontano."}
{"id": "8909706", "revid": "1310927", "url": "https://it.wikipedia.org/wiki?curid=8909706", "title": "Oeiras Open Challenger II 2021 - Singolare", "text": "Zden\u011bk Kol\u00e1\u0159 \u00e8 il detentore del titolo, conquistato la settimana scorsa, ma ha deciso di non partecipare al torneo.\nIn finale Pedro Cach\u00edn ha sconfitto Nuno Borges con il punteggio di 7-6(4), 7-6(3)."}
{"id": "8909707", "revid": "599013", "url": "https://it.wikipedia.org/wiki?curid=8909707", "title": "Jonathan Greenard", "text": "Carriera.\nHouston Texans.\nGreenard al college gioc\u00f2 a football a Florida dal 2016 al 2019. Fu scelto nel corso del terzo giro (90\u00ba assoluto) del Draft NFL 2020 dagli Houston Texans. Debutt\u00f2 il 4 ottobre 2020 contro i Minnesota Vikings. Nella settimana 11 contro i New England Patriots mise a segno il suo primo sack in carriera su Cam Newton nella vittoria per 27\u201320. La sua stagione da rookie si chiuse con 19 tackle in 13 presenze, di cui una come titolare."}
{"id": "8909708", "revid": "1318658", "url": "https://it.wikipedia.org/wiki?curid=8909708", "title": "AVN Award for Best Blowbang Sex Scene", "text": "L'AVN Award for Best Blowbang Sex Scene \u00e8 un premio pornografico assegnato alle attrici impegnate in una scena blowbang votata come migliore dalla \"AVN\", l'ente che assegna gli \"AVN Awards\", riconosciuti come i migliori premi del settore (paragonabile al Premio Oscar).\nCome per gli altri premi, viene assegnato nel corso di una cerimonia che si svolge a Las Vegas, solitamente nel mese di gennaio, dal 2020."}
{"id": "8909710", "revid": "599013", "url": "https://it.wikipedia.org/wiki?curid=8909710", "title": "Kj\u00e1lkafj\u00f6r\u00f0ur", "text": "Kj\u00e1lkafj\u00f6r\u00f0ur (in lingua islandese: \"Fiordo di kj\u00e1lki\") \u00e8 un fiordo situato nel settore nordoccidentale dell'Islanda.\nDescrizione.\nKj\u00e1lkafj\u00f6r\u00f0ur \u00e8 uno dei fiordi della regione dei Vestfir\u00f0ir. \u00c8 una diramazione sulla sponda settentrionale del vasto Brei\u00f0afj\u00f6r\u00f0ur. Il fiordo penetra per circa 6 km nell'entroterra.\nIl Kj\u00e1lkafj\u00f6r\u00f0ur \u00e8 compreso tra le penisole di Har\u00f0arnes a ovest, che lo separa dal fiordo Vatnsfj\u00f6r\u00f0ur (Brei\u00f0afj\u00f6r\u00f0ur), e Litlanes a est che lo separa dal Kerlingarfj\u00f6r\u00f0ur.\nNel fiordo va a sfociare il fiume Skipt\u00e1, lungo il cui corso si trova la cascata Skipt\u00e1rfoss che funge da confine tra i comuni di Reykh\u00f3lahreppur e Vesturbygg\u00f0. Il corso del fiume invece fa daconfine tra le contee di Austur- e Vestur-Bar\u00f0astrandars\u00fdsla.\nStoria.\nSecondo il Landn\u00e1mab\u00f3k, lo storico libro degli insediamenti in Islanda, la denominazione del fiordo deriva dal nome del colono \"Geirsteinn kj\u00e1lki\" che si insedi\u00f2 nella penisola di Hjar\u00f0arnes, all'imboccatura del fiordo.\nVie di comunicazione.\nLa strada S60 Vestfjar\u00f0avegur fa il giro del fiordo con un tratto lungo 15 km. Dal 2014 la costruzione di una diga su cui passa la strada e un nuovo ponte, ha accorciato il percorso, che per\u00f2 ora non transita pi\u00f9 all'interno del fiordo.\nClima.\nIl clima \u00e8 quello tipico della tundra. La temperatura media \u00e8 di -1 \u00b0C. Il mese pi\u00f9 caldo \u00e8 luglio con 10 \u00b0C; il pi\u00f9 freddo gennaio con -8 \u00b0C."}
{"id": "8909712", "revid": "599013", "url": "https://it.wikipedia.org/wiki?curid=8909712", "title": "Charlie Heck", "text": "Carriera.\nHouston Texans.\nGreenard al college gioc\u00f2 a football a North Carolina dal 2016 al 2019. Fu scelto nel corso del quarto giro (126\u00ba assoluto) del Draft NFL 2020 dagli Houston Texans. Nella sua stagione da rookie disput\u00f2 3 partite, di cui una come titolare.\nVita privata.\nHeck \u00e8 il figlio di Andy Heck, ex giocatore della NFL e allenatore della linea offensiva dei Kansas City Chiefs."}
{"id": "8909725", "revid": "1782831", "url": "https://it.wikipedia.org/wiki?curid=8909725", "title": "Lo spettacolo di Pasqua di Daffy Duck", "text": "Lo spettacolo di Pasqua di Daffy Duck (\"Daffy Duck's Easter Show\") \u00e8 uno speciale televisivo d'animazione pasquale diretto, co-prodotto e co-sceneggiato da Friz Freleng e trasmesso sulla CBS il 1\u00ba aprile 1980. Prodotto dalla DePatie-Freleng Enterprises, \u00e8 composto da tre segmenti autoconclusivi (successivamente trasmessi come cortometraggi autonomi) intervallati da sequenze in cui Daffy Duck litiga con un animatore in modo analogo a quanto accade nel corto \"Pennelli, rabbia e fantasia\" (1953). \u00c8 stato distribuito in inglese anche col titolo \"Daffy Duck's Easter Egg-citement\" (utilizzato per tutte le edizioni home video), mentre in italiano \u00e8 stato replicato sulle reti Mediaset col titolo Buona Pasqua Daffy Duck.\nTrama.\nFrittata per due.\nFoghorn Leghorn \u00e8 deluso dal fatto che Miss Prissy arrivi sempre in ritardo e le sue uova non siano perfettamente ovali, cos\u00ec la avverte che se non riuscir\u00e0 a deporre delle uova di Pasqua turchesi la mander\u00e0 in un ospizio. Prissy cerca di deporre un uovo turchese ma ne depone invece uno d'oro, e lo getta fuori dal pollaio. L'uovo rotola via dalla fattoria e viene trovato da Daffy Duck e Silvestro che se lo contendono per un po', finch\u00e9 Daffy non propone di dipingerlo di bianco e nasconderlo nel pollaio per evitare che venga rubato. Tuttavia, subito dopo, le uova vengono portate via da un camion; Daffy e Silvestro lo inseguono e, nella notte, Daffy \u00e8 costretto a rompere tutte le uova finch\u00e9 non trova quello d'oro.\nL'anatra al cioccolato.\nDaffy Duck ha il compito di sorvegliare una fabbrica di coniglietti di cioccolato dai topi che vivono nel paese, e si rifiuta di dargliene anche dopo che il sindaco dei topi l'ha pagato. I roditori decidono quindi di chiamare in aiuto Speedy Gonzales. Speedy riesce a portare via alcuni coniglietti sconfiggendo Daffy, fino a che il papero, inseguendo Speedy all'interno della fabbrica, non cade nella macchina che produce i coniglietti e ne esce ricoperto di cioccolato. Daffy viene cos\u00ec portato in piazza e, una volta liberata la testa, decide di unirsi alla festa pasquale.\nIn volo verso nord.\nUno stormo di anatre sta migrando verso nord in estate; tra queste c'\u00e8 uno stremato Daffy che rimane costantemente indietro. Il capo dello stormo gli intima di rientrare nei ranghi o andarsene, e Daffy, convinto che ci siano modi pi\u00f9 semplici per migrare, abbandona lo stormo. Dopo aver cercato invano di fare l'autostop e di farsi trainare da un'auto, Daffy decide di andare a nord sul dorso di un cavallo che per\u00f2 non ne vuol sapere di muoversi. Durante uno dei suoi tentativi di cavalcarlo, finisce sul dorso di un toro che lo insegue fino all'aeroporto e lo costringe a salire su un aereo diretto in America meridionale. Da qui Daffy deve tornare indietro in volo, consapevole che per quando arriver\u00e0 a nord lo stormo star\u00e0 gi\u00e0 migrando verso sud.\nEdizione italiana.\nLo speciale fu trasmesso su Rai 1 il 23 aprile 1984 (luned\u00ec dell'Angelo). A partire dal 1996 i tre segmenti furono distribuiti come singoli cortometraggi con nuovi doppiaggi: \"L'anatra al cioccolato\" fu doppiato dalla Royfilm sotto la direzione di Renzo Stacchi su dialoghi di Giorgio Tausani, mentre gli altri due corti dalla Time Out Cin.ca sotto la direzione di Massimo Giuliani.\nEdizioni home video.\nLo speciale fu distribuito in VHS in America del Nord nel 1992. Fu poi inserito come contenuto speciale nel primo DVD-Video della raccolta \"\", uscita in America del Nord il 21 ottobre 2008. Il 18 febbraio 2020 fu distribuito in DVD singolarmente in America del Nord, con \"Scherzi di Pasqua\" e \"Le uova d'oro\" come corti extra."}
{"id": "8909728", "revid": "466539", "url": "https://it.wikipedia.org/wiki?curid=8909728", "title": "Assassinio di Luigi I d'Orl\u00e9ans", "text": "Lassassinio di Luigi I d'Orleans, fratello del re Carlo VI ebbe luogo il 23 novembre 1407 a Parigi. Atto ordito da suo cugino Giovanni I di Borgogna, detto \"il Senza Paura\", l'evento innesc\u00f2 la guerra civile tra Armagnacchi e Borgognoni, conflitto che gett\u00f2 la Francia nei tumulti della guerra civile fino al trattato di Arras del 21 settembre 1435.\nContesto.\nLa guerra dei cent'anni tra Francia e Inghilterra conobbe una tregua duratura dalla firma della tregua di Leulinghem il 28 aprile 1393. Gli inglesi, che dovettero subire la paziente riconquista del territorio francese guidata da valorosi capitani come Bertrand du Guesclin sotto il regno di Carlo V, affrontano gravi disordini politici interni. Ma la Francia era anche agitata da dissensi interni. Dal 1392, il re di Francia Carlo VI era sprofondato nella follia e la Francia era governata da un consiglio di reggenza, presieduto dalla moglie Isabella di Baviera, ma guidato dai grandi del regno. La natura intermittente della follia del re, conosciuta all'epoca come sue \"assenze\", imped\u00ec la stabilirsi di una reggenza stabile, anche perch\u00e9 dal 1401 un odio profondo oppose Filippo II l'Ardito, zio del re e duca di Borgogna, e suo nipote Luigi, fratello di Carlo VI e duca d'Orl\u00e9ans. Il duca Filippo di Borgogna era a favore della tregua con l'Inghilterra, che veniva incontro agli interessi dei suoi sudditi fiamminghi, mentre il duca Luigi I d'Orleans, degno erede della politica bellicosa del suo defunto padre Carlo V, sosteneva la ripresa della lotta contro il nemico inglese.\nDi fronte agli intrighi di Filippo II l'Ardito, che cercava di unire le sue terre borgognone con quelle delle Fiandre per formare un nuovo stato in caso di sconfitta della Francia da parte degli inglesi, il duca Luigi I d'Orl\u00e9ans form\u00f2 gradualmente alleanze con alcuni principi dell'Impero per contrastare l'ambizioso borgognone. Nel 1404, Giovanni Senza Paura, succeduto a suo padre nel ducato di Borgogna, godette di un'immagine positiva secondo Christine de Pizan, ma ebbe poca influenza sul Consiglio del Regno di Francia. Il duca Luigi I d'Orleans, in qualit\u00e0 di fratello minore del re, dominava il consiglio di reggenza, a cui partecipava anche Isabella di Baviera, moglie del re Carlo VI, la quale aveva spesso fallito nella gestione della reggenza: egli ottenne quindi il controllo del tesoro reale e cerco di impedire al duca di Borgogna di raggiungere la continuit\u00e0 territoriale tra i suoi possedimenti nelle Fiandre e il ducato di Borgogna, acquisendo il ducato di Lussemburgo, dato in pegno da Jobst di Moravia, il quale ricevette in cambio il denaro della corona. Nell'agosto 1405, Giovanni Senza Paura fece una dimostrazione di forza entrando a Parigi a capo del suo esercito, costringendo la regina Isabella di Baviera e il duca Luigi I d'Orleans a fuggire a Melun. La guerra civile fu evitata per un pelo grazie ad una riconciliazione il 10 ottobre 1405.\nLa cospirazione.\nLe tensioni si riaccesero nel 1406 e nel 1407, con il duca di Borgogna che dapprima ritenne il duca d'Orl\u00e9ans responsabile del suo fallimento di fronte alla citt\u00e0 di Calais, che intendeva riprendere dagli inglesi. Poi, con il decreto del 28 aprile 1407 che riformava la composizione del consiglio del re che vede il numero dei borgognoni diminuire da ventisei rappresentanti a soli due, il duca di Borgogna, vedendo che il potere gli stava sfuggendo, decise di agire. Dalla fine di giugno 1407, sembra che il duca di Borgogna abbia progettato l'assassinio del cugino. L'8 agosto 1407, a Lilla, pag\u00f2 cento corone a Raoul d'Anquetonville (nato ad Anctoville e morto nel 1412), suo scagnozzo designato, e millecinquecento corone a Lourdin de Saligny, suo uomo di fiducia, da depositare in un luogo segreto a Parigi. Questo luogo segreto era l'H\u00f4tel de l'image Notre-Dame, gestito dai coniugi Fouchier. Il 14 novembre 1407, un mediatore di nome Pierre d'Asignac si accord\u00f2 con la moglie Fouchier di affittare l'albergo fino al successivo giorno di San Giovanni Battista, per la somma di sedici lire di Parigi. Questo divenne il nascondiglio degli assassini.\nIl 23 novembre 1407, il duca d'Orleans and\u00f2 a visitare la regina Isabella, che aveva partorito poco prima, all'H\u00f4tel Barbette, in rue Vieille-du-Temple, a Parigi. Thomas de Courteheuse, valletto del re e lui stesso coinvolto nella cospirazione, si present\u00f2 all'albergo della regina Isabella allo scoccare delle 20 e inform\u00f2 il duca d'Orleans che il re Carlo VI lo aveva mandato a chiamare con urgenza. Il duca quindi si conged\u00f2 dalla regina e si avvi\u00f2 verso l'h\u00f4tel Saint-Pol, dove risiedeva il re. Anche se il duca aveva, secondo Enguerrand de Monstrelet, quasi seicento uomini d'arme in tutta Parigi, la sua scorta quella sera consisteva solo in una dozzina di picchieri e servi. Il duca, assiso sul suo mulo e senza sospettare minimamente cosa lo aspetta, si avvi\u00f2 nella rue Vieille-du-Temple. Una quindicina di persone, appostati nell'ombra degli edifici, attendevano con impazienza il suo passaggio. Al segnale, i criminali, guidati da Raoul d'Anquetonville, si precipitarono sulla piccola truppa del duca, riuscirono a disarcionare Luigi dal suo mulo prima di tagliargli la mano. Il duca, sorpreso, esclam\u00f2: \"Sono il duca d'Orleans!\u00bb, ottenendo in risposta: \"\u00c8 lui che vogliamo!\u00bb. Un colpo alla testa con un'ascia tolse la vita al fratello del re, che mor\u00ec insieme al suo fedele servitore fiammingo Jacob. Il suo corpo venne deposto presso la chiesa di Notre-Dame-des-Blancs-Manteaux in attesa del funerale.\nConseguenze.\nIl duca di Borgogna ottenne il sostegno della popolazione parigina e dell'Universit\u00e0, che seppe sedurre promettendo l'istituzione di un'ordinanza simile a quella del 1357. Essendo in grado di prendere il potere, pot\u00e9 quindi confessare pubblicamente l'assassinio. Lungi dal nasconderlo, Giovanni Senza Paura fece scrivere un elogio del tirannicidio da Jean Petit, teologo della Sorbona, al quale rispose Thomas de Bourg, abate di Cerisy, che si schier\u00f2 dalla parte della vedova del duca d'Orleans, Valentina Visconti. Carlo VI, per placare i belligeranti in seguito a questo assassinio, convoc\u00f2 il 28 febbraio 1409 a Chartres il duca di Borgogna ed i figli del defunto: incaric\u00f2 anche il conte Guglielmo IV di Hainaut, cognato di Giovanni Senza Paura, di assicurare, alla testa di 400 uomini d'arme e 100 arcieri, la protezione di ciascuna delegazione durante i suoi viaggi e a schierarsi con il gruppo eventualmente attaccato. Il 15 aprile 1410, a Gien, durante le nozze di Carlo d'Orl\u00e9ans, figlio del duca assassinato, e di Bonne d'Armagnac, i nobili del regno presenti si schierarono contro il duca di Borgogna. La guerra civile tra gli Armagnacchi e Borgognoni che ne segu\u00ec si concluse venticinque anni dopo con la firma del trattato di Arras il 21 settembre 1435. Giovanni senza Paura sar\u00e0 a sua volta assassinato dagli Armagnacchi nel 1419."}
{"id": "8909730", "revid": "484362", "url": "https://it.wikipedia.org/wiki?curid=8909730", "title": "Campionati oceaniani di atletica leggera 2017", "text": "I XVI campionati oceaniani di atletica leggera si sono svolti a Suva, nelle Figi, dal 28 giugno al 1\u00ba luglio presso lo Stadio ANZ. Gli atleti hanno gareggiato in 44 specialit\u00e0, 23 maschili, 20 femminili e una mista. Le gare in programma della marcia 5000 metri, marcia 10\u00a0000 metri e 3000 metri siepi femminili non si sono svolte per mancanza di atlete iscritte.\nDurante la manifestazione si sono tenute anche gare per le categorie under 18, under 20 e master, oltre ad alcune gare di atletica leggera paralimpica.\nNazioni partecipanti.\nHanno preso parte a questi campionati 21 nazioni e una squadra regionale dell'Australia che ha gareggiato indipendentemente rispetto alla nazionale di appartenenza. "}
{"id": "8909732", "revid": "1632387", "url": "https://it.wikipedia.org/wiki?curid=8909732", "title": "Lantl\u00f4s (album)", "text": "Lantl\u00f4s \u00e8 il primo album in studio del gruppo musicale Lantl\u00f4s, pubblicato nel 2008 dalla De Tenebrarum Principio."}
{"id": "8909733", "revid": "1124164", "url": "https://it.wikipedia.org/wiki?curid=8909733", "title": "Madonna col Bambino, i santi Proiettizio, Giovanni vescovo, Esteria e Giacomo, con angeli musicanti", "text": "La Madonna col Bambino, i santi Proiettizio, Giovanni vescovo, Esteria e Giacomo, con angeli musicanti conosciuta come Pala di sant'Esteria \u00e8 un dipinto olio su tela conservato presso la chiesa di San Pancrazio a Bergamo nella zona del coro e realizzato nel 1529 da Jacopino Scipioni. Il dipinto \u00e8 una delle poche testimonianze rimaste della Chiesa di Sant'Alessandro in Colonna, la pi\u00f9 antica chiesa alessandrina della citt\u00e0, demolita nel 1561 per la costruzione delle mura venete.\nStoria.\nLa prima menzione del dipinto risale alla met\u00e0 del Seicento nel testo del cancelliere vescovile Giovanni Paolo Bonetti: \"Memoria historica delle due cattedrali\", identificata poi da Francesco Tassi nel suo \"Vite de' pittori, scultori e architetti bergamaschi\" nella pala conservata nella chiesa di San Pancrazio. Il Bonetti riport\u00f2 che la pala fu commissionata: \"dopo la partenza di questi empj luteran\" quindi dopo che i tedeschi ebbero lasciato il territorio di Bergamo, e posta nella chiesa di Sant'Alessandro in Colonna. \n&lt;br&gt;Il 12 febbraio 1529 infatti, il pittore s'impegnava, con Giacomo di Cristoforo de Muzio, a realizzare una pala per la cappella dedicata a santa Esperia della \"chiesa di Sant'Alessandro Maggiore\" e che doveva essere consegnata entro il 1\u00ba agosto del medesimo anno. La pala doveva raffigurare la \"Vergine, il Bambino e quattro santi\". Di questi veniva citata solo sant'Esteria. Il pagamento era di 200 libbre, di cui met\u00e0 all'atto della commissione in soldi e in lino, e il saldo dopo che l'opera fosse stata valutata.\nLa chiesa alessandrina fu per\u00f2 distrutta nel 1561, pochi anni dopo la realizzazione della tela, per la costruzione della mura venete a difesa alla citt\u00e0, e il dipinto fu rimosso e collocato nella chiesa di San Vincenzo come pala d'altare maggiore, unitamente alle reliquie dei santi bergamaschi che vi erano conservati, i medesimi che erano raffigurati nel dipinto dello Scipioni: san Giovanni, san Proiettizio e san Giacomo che hanno subito il martirio a Bergamo, e santa Esteria o Asteria, sorella di santa Grata.\nDonato Calvi che visiona l'opera nel Seicento, la defin\u00ec ben conservata anche se la indica presente presso la porta da cui si accede alla seconda sacrestia lamentando che non era pi\u00f9 posta sul coro.\nCon il rifacimento della zona presbiterale del duomo, il dipinto nel 1857 fu trasferito nella chiesa di San Pancrazio. Nel medesimo tempo la tela fu oggetto di restauro eseguito non a regola d'arte che ha dato all'opera un colore sicuramente differente dall'originale. Il Locatelli nel 1869 lo defin\u00ec di \"colore melanconico\" con \"qualche impressione da Leonardo\" di \"intonazione totale abbujata\", mentre ancora Gerolamo Marenzi nel 1822 aveva trovato la tela in ottime condizioni. Il dipinto \u00e8 stato nuovamente restaurato nel Novecento anche se non ha recuperato i colori originali.\nDescrizione.\nIl dipinto \u00e8 una sacra conversazione e raffigura intorno all'immagine della Vergine col Bambino quattro santi, tutti importanti per la chiesa di Bergamo. San Giacomo Maggiore trattiene il modello della chiesa alessandrina poi demolita, raffigurata a due logge sovrapposte e con due torri campanarie laterali come descritta dal Calvi. Questi era stato un presbitero di Bergamo e aveva subito il martirio durante la sua predicazione nel 380, san Proiettizio fu martirizzato nel 308 sotto l'impero di Costantino, san Giovanni vescovo di Bergamo fu martirizzato proprio nella cattedrale nel VII secolo, e santa Asteria definita nei testi agiografici come \u00abvergine Deo sacrata\u00bb, forse compagna di santa Grata. Quindi la tela era un'importante oggetto devozionale per i cittadini."}
{"id": "8909734", "revid": "1782831", "url": "https://it.wikipedia.org/wiki?curid=8909734", "title": "Claro Open Colsanitas 2021 - Doppio", "text": "Zoe Hives e Astra Sharma erano le detentrici del titolo, conquistato nel 2019, ma Hives ha scelto di non partecipare. Per questo motivo Sharma ha deciso di fare coppia con Aliona Bolsova.\nIn finale Elixane Lechemia e Ingrid Neel hanno sconfitto Mihaela Buz\u0103rnescu e Anna-Lena Friedsam con il punteggio di 6-3, 6-4."}
{"id": "8909736", "revid": "767487", "url": "https://it.wikipedia.org/wiki?curid=8909736", "title": "JKF Wad\u014dkai", "text": "La JKF Wad\u014dkai (\u548c\u9053\u4f1a, Wad\u014d Kai, \"Associazione del Wad\"\u014d) \u00e8 l'organizzazione all'interno della Japan Karated\u014d Federation (JKF) che rappresenta lo stile di karate Wad\u014d-ry\u016b. Conosciuta anche come \"Zen Nihon Karated\u014d Renmei Wad\u014dkai\" (\u5168\u65e5\u672c\u7a7a\u624b\u9053\u9023\u76df \u548c\u9053\u4f1a), \u00e8 la prima e pi\u00f9 grande organizzazione di Wado-ryu in Giappone e nel mondo.\nStoria.\nBench\u00e9 nel 1934 Hironori \u014ctsuka (1892-1982) avesse gi\u00e0 fondato il Dai Nippon Karate Shinko Club, l'associazione dove insegnava il Wad\u014d-ry\u016b, fu soltanto nel 1938 che registr\u00f2 lo stile da lui creato (fondendo i principi del Jujutsu con le tecniche del Karate di Okinawa) presso il \"Dai Nippon Butokukai\", originariamente sotto il nome di \"Shinshu Wadoryu Karate-Jujutsu\" e successivamente abbreviato in Wad\u014d-ry\u016b (\u548c\u9053\u6d41). Nello stesso anno l'associazione prese il nome di \"Dai Nippon Karate Shinbukai\" e nel 1939 il Wad\u014d-ry\u016b fu accettato ufficialmente come Koryu giapponese. Il primo Wad\u014d-ry\u016b Honbu (quartier generale) dell'associazione fu ufficialmente stabilito nel 1952, presso il dojo dell'Universit\u00e0 Meiji di Tokyo. Nel 1964, su impulso dello stesso \u014ctsuka venne fondata la \"Japan Karatedo Federation\" (JKF), la federazione generale di tutti gli stili di karate, e il Wad\u014d-ry\u016b ne divenne parte integrante come gruppo principale. L'organizzazione cambi\u00f2 definitivamente nome il 5 giugno 1967, divenendo JKF Wad\u014dkai.\nNel 1981, in seguito ad alcuni contrasti tra l'assemblea direttiva della JKF Wad\u014dkai e Hironori \u014ctsuka, quest'ultimo decise di rassegnare le dimissioni e fondare una propria associazione privata (\"Wado-ryu Karatedo Renmei\"), di cui la propria famiglia potesse disporre liberamente, ed essendo Otsuka ormai molto anziano (aveva 89 anni e mor\u00ec pochi mesi dopo), mantenne la guida della nuova associazione soltanto alcune settimane, prima di trasferirla nelle mani del figlio Jiro.\nNonostante l'abbandono del fondatore e il conseguente scisma, la JKF Wadokai ha continuato negli anni ad essere la pi\u00f9 importante organizzazione di Wado-ryu, arrivando a contare circa un milione di iscritti e migliaia di distaccamenti (\"branch\") in tutto il mondo.\nOrganizzazione.\nDiversamente da altre organizzazioni di Wad\u014d-ry\u016b, che sono associazioni di carattere privato gestite a livello familiare, la JKF Wad\u014dkai \u00e8 una federazione pubblica, riconosciuta dal governo giapponese, dotata di consigli federali, assemblee e organismi direttivi riconosciuti e regolamentati a livello internazionale per garantire la qualit\u00e0 degli standard di insegnamento, pratica, studio e allenamento.\nGli organi direttivi della JKF Wad\u014dkai si dividono in \"Board of Directors\" (Consiglio dei Direttori), che si occupa degli aspetti amministrativi e politici, e \"Technical Committee\" (Comitato Tecnico), che invece si occupa della gestione didattica, formativa, marziale e sportiva. All'interno del Comitato Tecnico esiste poi una specifica sezione dedicata ai distaccamenti e ai praticanti che operano al di fuori del Giappone, chiamata \"International Affairs Section\".\nSpecifiche \"Overseas Regulations\" stabiliscono le norme di ammissione e riconoscimento come gruppo informale o branch (distaccamento) ufficiale al di fuori del Giappone. In Italia, il primo distaccamento con quartier generale a Roma fu stabilito negli anni '60 da Yutaka Toyama, ma quando questi, nel 1987, torn\u00f2 definivamente in Giappone, le relazioni tra l'Italia e la JKF Wad\u014dkai presto si interruppero. Soltanto nel 2012 sono state ristabilite, grazie al riconoscimento come branch ufficiale della Wadokai Karatedo Shingitai Italia (WKSI)."}
{"id": "8909746", "revid": "2091133", "url": "https://it.wikipedia.org/wiki?curid=8909746", "title": "Sardegna Open 2021 - Doppio", "text": "Marcus Daniell e Philipp Oswald erano i detentori del titolo, ma hanno deciso di non prendere parte al torneo in questa edizione.\nIn finale Lorenzo Sonego / Andrea Vavassori hanno sconfitto Simone Bolelli / Andr\u00e9s Molteni con il punteggio di 6-3, 6-4."}
{"id": "8909748", "revid": "1632387", "url": "https://it.wikipedia.org/wiki?curid=8909748", "title": ".neon", "text": ".neon \u00e8 il secondo album in studio del gruppo musicale Lantl\u00f4s, pubblicato nel 2010 dalla Lupus Lounge."}
{"id": "8909776", "revid": "1325796", "url": "https://it.wikipedia.org/wiki?curid=8909776", "title": "AVN Award for Best Couples Sex Scene", "text": ""}
{"id": "8909778", "revid": "179521", "url": "https://it.wikipedia.org/wiki?curid=8909778", "title": "AnyTech365 Andalucia Open 2021 - Doppio", "text": "\u00c8 stata la prima edizione del torneo.\nIn finale Ariel Behar / Gonzalo Escobar hanno sconfitto Tomislav Brki\u0107 / Nikola \u0106a\u0107i\u0107 con il punteggio di 6\u20132, 6\u20134"}
{"id": "8909779", "revid": "1442080", "url": "https://it.wikipedia.org/wiki?curid=8909779", "title": "Corpo della Nobilt\u00e0 di Cantabria", "text": "Il Corpo della Nobilt\u00e0 di Cantabria \u00e8 la prima corporazione nobiliare fondata nella provincia della Cantabria (prima chiamata il 28 luglio 1778, anno della sua fondazione. provincia di Santander, dal suo capoluogo, poi elevata a comunit\u00e0 autonoma l'11 gennaio 1982), nel Regno di Spagna.\nContesto storico e fondazione.\nNel 711 d.C., dopo l'invasione musulmana della Spagna, i re visigoti ed i loro nobili si rifugiarono nelle Asturie ed in Cantabria, le cui alte montagne impedirono l'occupazione da parte dei mori. Da l\u00ec inizi\u00f2 la riconquista cristiana della Spagna, la cosiddetta reconquista. Questa situazione fece s\u00ec che la nobilt\u00e0 cristiana visigota in Cantabria costituisse la maggioranza della popolazione della regione. Un censimento (regione di Merindad de Trasmiera in Cantabria) nel 1591 ha mostrato che l'84,75% della popolazione era composta dalla nobilt\u00e0. Gi\u00e0 nel XVIII secolo, durante il censimento del 1768 (El Censo del Conde de Aranda), la Cantabria aveva una popolazione di 152.437 abitanti, di cui 142.195 nobili. Cos\u00ec, il 93% della popolazione totale della Cantabria era annoverata tra i nobili.\nIl Corpo della Nobilt\u00e0 di Cantabria (Cuerpo de la Nobleza de Cantabria) \u00e8 stato fondato il 29 novembre 2017, come prima corporazione di questo tipo nella regione ed \u00e8 stato approvato dal Governo spagnolo l'11 settembre 2018. Questa organizzazione non \u00e8 dedicata solo al riconoscimento e valorizzazione della nobilt\u00e0, ereditaria e personale, ma \u00e8 anche diventata un centro di aggregazione della classe dirigente della regione, dell'intera Spagna e di altri Stati. Attraverso i suoi organi (ad esempio la Orden Nobiliaria de San Sergio, la Maestranza de San Carlos, l'Instituto de ciencias Morales Pablo VI, il Consejo Superior de Genealog\u00eda y Organismo Internacional Miguel I) svolge anche attivit\u00e0 di beneficenza e numerose iniziative culturali, promuovendo l'immagine della Spagna all'estero attraverso numerosi accordi di cooperazione con altre istituzioni, organizzando anche eventi sociali che sono una straordinaria opportunit\u00e0 per sviluppare relazioni personali di altissimo livello. \nCaratteristica peculiare del Corpo della Nobilt\u00e0 di Cantabria, rispetto ad altre organizzazioni similari spagnole, \u00e8 la particolare attenzione per i giovani, per i quali ha creato una serie di attivit\u00e0 specifiche. \nUna propaggine importante della corporazione \u00e8 costituita dall'Ordine aristocratico di S. Sergio, che dal 2020 ha una delegazione ufficiale anche nella Repubblica Ceca e rappresenta quindi anche la stessa corporazione nobiliare.\nLe corporazioni nobiliari in Spagna e il loro ruolo nel passato e nel presente.\nLe corporazioni nobiliari sono istituzioni private il cui scopo \u00e8, tra l'altro, quello di accreditare lo status aristocratico delle persone ammesse nella corporazione. Ci\u00f2 significa che l'ammissione al corpo aristocratico conferma la nobilt\u00e0 ricevuta, cio\u00e8 \u00e8 una certificazione che accredita nei confronti degli altri della nobilt\u00e0.\nIn Spagna, questa funzione \u00e8 stata svolta per secoli dalle Cancellerie reali. Il fatto che un soggetto fosse riconosciuto nobile era importante non solo per il suo prestigio sociale, ma perch\u00e9, allo stesso tempo, i nobili erano esentati dal pagamento di molte tasse ed erano gli unici ad avere accesso alle cariche di magistrato o sindaco. Questa pratica di accreditamento della nobilt\u00e0 ha mantenuto la sua importanza perch\u00e9 in Spagna c'\u00e8 un tipo di nobile che non esiste in nessun altro paese europeo, il cosiddetto hidalgo, cio\u00e8 un nobile senza titolo. Ci\u00f2 significa che i nobili designati come duchi, marchesi, conti, ecc. hanno un titolo nobiliare, che di per s\u00e9 conferma il loro status aristocratico. Gli hidalgos, invece, non hanno un titolo nobiliare. La nobilt\u00e0, la cosiddetta \"hidalgu\u00eda\", \u00e8 una condizione che l'hidalgo eredita dai suoi antenati con il titolo di \"nobile de sangre\", cio\u00e8 \"di sangue nobile\", quindi era ed \u00e8 necessario che un ente ufficiale dichiarasse chi in questi casi fosse nobile (hidalgo) e chi no.\nQuando i privilegi aristocratici furono aboliti in Spagna, nel 1837-1845, le Cancellerie reali cessarono di esistere e le funzioni svolte da queste corti furono rilevate dai singoli corpi aristocratici. Lo Stato, in quanto tale, ha smesso di occuparsi di questo problema perch\u00e9 non aveva pi\u00f9 conseguenze legali."}
{"id": "8909785", "revid": "1632387", "url": "https://it.wikipedia.org/wiki?curid=8909785", "title": "Agape (album)", "text": "Agape \u00e8 il terzo album in studio del gruppo musicale Lantl\u00f4s, pubblicato nel 2011 dalla Lupus Lounge."}
{"id": "8909788", "revid": "767487", "url": "https://it.wikipedia.org/wiki?curid=8909788", "title": "Szeto Wah", "text": "Essendo una delle due icone del movimento democratico di Hong Kong al fianco di Martin Lee, Szeto ha svolto un ruolo fondamentale nel far emergere il settore pro-democrazia. Entrando in politica come sindacalista per insegnanti, Szeto fond\u00f2 l'influente Unione degli insegnanti professionisti di Hong Kong e fu eletto per la prima volta nella legislatura coloniale attraverso la nuova circoscrizione \"teaching\" nel 1985. Lui e Martin Lee divennero i due pro-democratici nominati nel Comitato di redazione della Legge fondamentale di Hong Kong dal governo di Pechino nel 1985 fino a quando entrambi si dimisero sulla scia delle proteste di Tiananmen del 1989 che furono pesantemente represse da Pechino.\nSzeto ebbe un ruolo significativo nel raccogliere il sostegno popolare dell'opinione pubblica di Hong Kong nel movimento democratico di Tiananmen e successivamente nell'operazione Yellowbird per salvare gli attivisti ricercati. L'Alleanza di Hong Kong, da lui fondata, \u00e8 stata responsabile degli incontri annuali in ricordo delle proteste. Ha anche co-fondato i Democratici Uniti di Hong Kong per contestare le prime elezioni dirette del Consiglio legislativo che in seguito si sono trasformate nel Partito Democratico.\nSzeto si ritir\u00f2 dal Consiglio legislativo nel 2004 ma rimase la sua influenza nel campo della pandemocrazia. Nel 2010, ha guidato la fazione moderata per opporsi al movimento referendario delle cinque circoscrizioni a guida radicale e ha svolto un ruolo significativo nel ridisegnare le proposte del pacchetto di riforme elettorali nel negoziato dei democratici con le autorit\u00e0 di Pechino. \u00c8 rimasto presidente dell'Alleanza di Hong Kong fino alla sua morte, avvenuta nel 2011 all'et\u00e0 di 79 anni."}
{"id": "8909791", "revid": "69794", "url": "https://it.wikipedia.org/wiki?curid=8909791", "title": "Luigi Ottavio Serra", "text": "Biografia.\nNacque a Genova il 31 marzo 1774 figlio di Domenico e di Maria Arduino. Giovanissimo, nel 1788 venne imbarcato come novizio su piccole navi della Marina mercantile genovese che facevano rotta verso il Levante e il Nord Africa, sulle quali acquis\u00ec in successione i gradi di pilota e poi di capitano.\nNel 1800, nel corso dell'assedio di Genova da parte delle truppe austriache e inglesi, ritorn\u00f2 in patria ed entr\u00f2 in servizio presso il corsaro Giuseppe Bavastro, che per conto dei francesi combatteva contro le navi britanniche nel Mar Ligure. Alla capitolazione di Genova, firmata dal generale Andrea Massena, segu\u00ec Bavastro sulla nave che port\u00f2 in Francia un gran numero di ufficiali dell'esercito francese e di esuli italiani.\nNel maggio del 1801 fu arruolato nella Marina da guerra della Repubblica Ligure, e con il grado di tenente di vascello si imbarc\u00f2 sullo sciabecco \"Nostra Signora del Belvedere\", al comando di Nicol\u00f2 Bavastro, cugino di Giuseppe. A bordo di tale nave per tre anni condusse una intensa attivit\u00e0 di guerra di corsa e di controcorsa. Nel marzo del 1804 and\u00f2 a Istanbul, dove si imbarc\u00f2 come pilota sul brigantino russo \"Caterina II\", e a bordo del quale raggiunse Marsiglia sfuggendo alle navi inglesi. Da l\u00ec, sulla nave genovese \"N. S. del Rosario\", rientr\u00f2 in patria dove il governo ligure gli affid\u00f2 il comando di una feluca dello stuolo pubblico, la \"Numero Tre\", con cui il 28 novembre 1804 sostenne un vittorioso combattimento contro una nave corsara inglese, liberando nel contempo una nave genovese che era stata catturata da quest'ultimo.\nNel giugno 1805, quando la Liguria fu annessa alla Francia, egli entr\u00f2 nella Marine imp\u00e9riale e il 4 agosto si imbarc\u00f2 a bordo sulla fregata \"Incorruptible\", in forza alla squadra navale che in quel mese prese parte a una spedizione contro Algeri. Il 2 aprile 1806 fu destinato, in qualit\u00e0 di vicecomandante, a prestare servizio sul brick \"La Ligurie\" che, al termine della conquista del Regno di Napoli da parte dei francesi, doveva contrastare le navi inglesi operanti in quei mari. Il 17 aprile, a Capo d'Anzio, il \"La Ligurie\" si scontr\u00f2 con la fregata britannica \"Sirius\" ed egli rimase fu gravemente ferito durante il combattimento, nel quale si era ben distinto tanto che il Ministro della Marina Denis Decr\u00e8s volle conoscere \"son \u00e2ge, le grade qu\u2019il occupait et les services qu\u2019il a rendu dans la marine ligurienne\".\nRipresosi dalle ferite, il 12 settembre 1806 fu trasferito alla Marina del Regno di Napoli assegnato in servizio su una cannoniera di stanza a Gaeta adibita al servizio di scorta ai mercantili. Nel gennaio del 1807 ritorn\u00f2 a Genova e il 22 febbraio riprese servizio sul \"La Ligurie\", assumendone il comando l'anno successivo. Il 16 aprile 1813, in seguito alla messa in disarmo di quella unit\u00e0, fu trasferito a Livorno per entrare in servizio come secondo di bordo sul brick \"Z\u00e9phir\"; nel 1814 and\u00f2 a Tolone e infine, dopo la caduta dell'Impero francese, in seguito alla restaurazione della monarchia fu licenziato dal nuovo governo francese e ritorn\u00f2 a Genova, dove fu posto in pensione dal governo repubblicano.\nQuando la Liguria venne annessa al Regno di Sardegna, l'ammiraglio piemontese Giorgio Des Geneys ricevette l'incarico di riorganizzarne la Regia Marina Sarda, e fra i suoi primi provvedimenti presi vi fu la scelta dei migliori elementi che avevano combattuto sotto le insegne francesi, tra i quali vi era lui. Entr\u00f2 in servizio con il grado di tenente di vascello, e il 1\u00ba settembre prese parte all'occupazione dell'isola di Capraia al comando della mezza galera \"Liguria\", e poi oper\u00f2 in Sardegna eseguendo crociere di sorveglianza contro l'attivit\u00e0 dei pirati barbareschi.\nDal gennaio 1817 segu\u00ec a Genova l'allestimento della fregata \"Maria Teresa\", che fu ultimata nel corso del 1818, anno in cui venne completato anche il brick \"Nereide\" del quale il 9 maggio 1819 ne divenne comandante. Nel 1820 and\u00f2 a comandare la corvetta \"Tritone\", a bordo della quale esegu\u00ec delicate missioni e si trov\u00f2 a fronteggiare due forti tempeste, mantenendo una tale condotta da meritare grandi elogi da parte di Des Geneys. Sempre nel corso del 1820, portatosi a Napoli per imbarcare l'ambasciatore sardo durante i moti in corso in quel Regno, svent\u00f2 un tentativo di impadronirsi della sua nave da parte dei rivoltosi, venendo per questo decorato da re Vittorio Emanuele I con una medaglia d'oro di benemerenza. Anche nel corso dei moti del 1820-1821 che scossero il Regno di Sardegna mantenne una condotta leale verso la monarchia, per cui fu poi insignito della Croce di Cavaliere dell'Ordine dei Santi Maurizio e Lazzaro. Sempre nel corso del 1821 si distinse per il salvataggio del brick \"Zeffiro\", che si trovava nel porto di Genova quando quest'ultimo fu colpito da una furiosa burrasca, tanto che sua azione di comando fu pubblicamente elogiata da Des Geneys.\nNel marzo del 1822 torn\u00f2 al comando del \"Tritone\", con cui partecip\u00f2 alla crociera della squadra sarda nel Maghreb che mirava a far conoscere alle reggenze barbaresche la forza della Regia Marina e, nel contempo, a celebrare il nuovo trattato commerciale tra il Regno sabaudo e il Marocco. A una analoga spedizione, estesa per\u00f2 sino a Istanbul, partecip\u00f2 tra il marzo e il dicembre 1823 al comando della fregata \"Maria Cristina\", con la quale l'anno successivo comp\u00ec un'altra crociera che aveva anzitutto lo scopo di istruire i giovani guardiamarina. Nel contempo gli fu pi\u00f9 volte affidato l'incarico di trasportare via mare alcuni membri della Casa reale o ambasciatori presso potenze estere. Nel 1825, in seguito alla rottura dei rapporti con il bey di Tripoli, partecip\u00f2 con la \"Maria Cristina\" alla spedizione contro quella reggenza capitanata da Francesco Sivori e si distinse in particolare nel combattimento del 26-27 agosto. Il 1\u00ba febbraio 1826 fu promosso da capitano di fregata a capitano di vascello, e il 6 giugno dello stesso anno divenne comandante di una squadra navale composta dalla \"Maria Cristina\", dal \"Tritone\" e dalla \"Nereide\", con l'incarico di scortare le navi mercantili sarde tra la Crimea e Istanbul, in quanto si temeva che fossero assalite dai corsari greci, compito ritenuto particolarmente delicato perch\u00e9 all'epoca infuriava la guerra greco-turca. La squadra rientr\u00f2 a Genova nell'autunno successivo, salpando nuovamente il 12 marzo 1827 per una nuova campagna in Levante, e poi ancora il 23 maggio 1828, e in questa occasione alzava la sua insegna sulla fregata \"Beroldo\". Nella campagna del 1827 esegu\u00ec anche una delicata missione a favore della Sublime Porta, perch\u00e9 gli interessi del governo sardo richiedevano questo atto contrario alla neutralit\u00e0 che pure esso ufficialmente professava. Il 26 marzo 1829 assunse il comando della nuova fregata \"Haute-Combe\" con cui trasport\u00f2 in Sardegna il principe di Carignano, poi nel maggio del 1830 partecip\u00f2, al comando della \"Maria Teresa\", a una spedizione diretta a Tunisi al fine di risolvere il contrasto sorto tra il locale bey e il console sardo. L'anno seguente fu incaricato di presidiare il porto di Genova, per contrastare il sorgere di eventuali moti rivoluzionari, e nel 1832 esegu\u00ec una nuova crociera, della durata di oltre sette mesi, al fine di proteggere la navigazione nazionale nei mari del Nord Africa e del Levante, mantenere i contatti con i consoli sardi in servizio in quei porti e addestrare i giovani ufficiali.\nRimase in servizio a terra tra il gennaio 1833 e l'aprile 1834, quando riprese il mare sulla \"Beroldo\" per una missione diplomatica presso il governo della Grecia, di cui sollecitava la richiesta di protezione dei negozianti e dei naviganti sardi che lavoravano in quel Paese. Nel 1835 fu nominato presidente onorario della \"Soci\u00e9t\u00e9 g\u00e9n\u00e9rale des naufrages\" e l'anno seguente fu proposto per la nomina a decurione della citt\u00e0 di Genova, che lui rifiut\u00f2 ritenendola incompatibile con i suoi compiti militari. Riprese il mare l'11 novembre 1836, al comando di una forte squadra navale che doveva vigilare in un momento di pericolose tensioni tra il Marocco e il Portogallo che potevano sfociare in una guerra tra il Regno di Sardegna e il Regno del Portogallo. Tramontata tale evenienza, la crociera fu una occasione per addestrare gli ufficiali e gli equipaggi eseguendo una finta battaglia navale combattuta il 21 novembre al largo di Genova. Con regie patenti del 23 marzo 1838 re Carlo Alberto di Savoia lo insign\u00ec del titolo di conte, trasmissibile ai suoi eredi, e fu contemporaneamente promosso al grado di contrammiraglio entrando nello Stato maggiore generale della Marina, alle dirette dipendenze del Des Geneys. Quest'ultimo mor\u00ec l'8 gennaio 1839, ed egli assunse ad interim la sua carica di comandante della marina che mantenne per cinque mesi, al termine dei quali il re gli accord\u00f2 la Croce di Commendatore dell'Ordine dei Santi Maurizio e Lazzaro e lo nomin\u00f2 Ispettore di Marina e vicepresidente del Consiglio superiore dell'Ammiragliato, di cui poi assunse la presidenza. Il 12 dicembre 1840 fu nominato Direttore della Scuola nautica della Regia Marina, mentre il 14 luglio 1843 divenne Presidente dell'Ammiragliato mercantile, che era stato istituito solo due mesi prima. Il 12 aprile 1848 il principe Eugenio di Savoia-Carignano, dovendo lasciare il comando generale della Marina per assumere la luogotenenza generale del re, lo nomin\u00f2 suo sostituto provvisorio, e poi lo elev\u00f2 al rango di viceammiraglio il 20 marzo 1849. \nA causa della sconfitta di Novara e della sanguinosa insurrezione di Genova chiese, ed ottenne, di essere collocato a riposo, cosa che avvenne il 30 maggio 1849.\nSi spense a Genova il 25 ottobre successivo."}
{"id": "8909792", "revid": "938", "url": "https://it.wikipedia.org/wiki?curid=8909792", "title": "Lingua vaeakau-taumako", "text": "Il vaeakau-taumako, o pileni [codice ISO 639-3 \"piv\"], \u00e8 una lingua polinesiana parlata nelle Isole Salomone nella provincia di Temotu. \nLa lingua \u00e8 parlata nelle isole Duff (notabilmente a Taumako) cos\u00ec come in una parte delle isole Reef (isole d'Aua, Matema, Nifiloli, Nupani, Nukapu e Pileni). Nelle isole Reef, il vaeakau-taumako polinesiano coesiste con una lingua non polinesiana, l'\u00e4iwoo, una delle lingue Reefs-Santa Cruz.\nSi suppone che i locutori del vaeakau-taumako siano discendenti delle Tuvalu.\nLa lingua \u00e8 stata descritta da Even Hovdhaugen e \u00c5shild N\u00e6ss (2011)."}
{"id": "8909794", "revid": "327773", "url": "https://it.wikipedia.org/wiki?curid=8909794", "title": "Kerlingarfj\u00f6r\u00f0ur", "text": "Kerlingarfj\u00f6r\u00f0ur (in lingua islandese: \"Fiordo della vecchia\") \u00e8 un fiordo situato nel settore nordoccidentale dell'Islanda. \nDescrizione.\nKerlingarfj\u00f6r\u00f0ur \u00e8 uno dei fiordi della regione dei Vestfir\u00f0ir. \u00c8 una diramazione situata sulla sponda settentrionale del vasto Brei\u00f0afj\u00f6r\u00f0ur. Il fiordo \u00e8 largo meno di 3 km e penetra per circa 7 km nell'entroterra.\nDal fiordo si diparte una stretta diramazione laterale chiamata Mj\u00f3ifj\u00f6r\u00f0ur (\"fiordo stretto\").\nIl Kerlingarfj\u00f6r\u00f0ur \u00e8 delimitato a ovest dalla penisola di Litlanes, che lo separa dal fiordo Kj\u00e1lkafj\u00f6r\u00f0ur. Sul lato orientale si trova la penisola di Sk\u00e1lmarnes.\nVie di comunicazione.\nLa strada S60 Vestfjar\u00f0avegur corre sulla sponda occidentale del fiordo passando attorno al promontorio di Litlanes. "}
{"id": "8909797", "revid": "938", "url": "https://it.wikipedia.org/wiki?curid=8909797", "title": "Lingua pileni", "text": ""}
{"id": "8909800", "revid": "119738184", "url": "https://it.wikipedia.org/wiki?curid=8909800", "title": "Diamniadio", "text": "Diamniadio \u00e8 una citt\u00e0 del Senegal occidentale situata nella regione di Dakar. Ha una popolazione 23.547 abitanti (censimento 2013) ed \u00e8 uno degli \"arrondissement:\" (comune) del dipartimento di Rufisque.\nTrasporti.\nLa cittadina si trova lungo il percorso della Strada nazionale 1 (RN1) ed \u00e8 punto di inizio della Strada nazionale 2 che ha origine dalla RN1. Oltre alle due strade statali Diamniadio \u00e8 anche raggiungibile dagli svincoli 11 e 12 dell'autostrada A1 per Dakar e M'bour. Il territorio comunale \u00e8 attraversato dalla ferrovia Dakar-Bamako."}
{"id": "8909801", "revid": "303585", "url": "https://it.wikipedia.org/wiki?curid=8909801", "title": "Arrondissement di Diamniadio", "text": ""}
{"id": "8909802", "revid": "228587", "url": "https://it.wikipedia.org/wiki?curid=8909802", "title": "Tokyo Anime Award", "text": "Il Tokyo Anime Award \u00e8 un premio nato nel 2002 in Giappone ma successivamente nominato cos\u00ec nel 2005. Le prime tre edizioni avevano il nome di \"Competition.\" Il premio viene conferito ai miglior film e serie televisive d'animazione (\"anime\") sia giapponesi che internazionali.\nLe cerimonie di premiazione si sono tenute alla Tokyo International Anime Fair (TAF) fino al 2013. Nel 2014, dopo la fusione della Tokyo International Anime Fair con l'Anime Contents Expo e la formazione della convenzione AnimeJapan, i Tokyo Anime Awards sono stati trasformati in un festival separato chiamato Tokyo Anime Awards Festival (TAAF).\nIn particolare, sono presenti gli Open Entry Awards per creatori dilettanti (il vincitore viene premiato con un milione di yen). Sebbene ci siano dieci giudici principali, il numero totale \u00e8 di oltre cento. Vari gruppi partecipano alla valutazione del festival, come membri dello staff degli studi di anime, professori di universit\u00e0, oltre a produttori e redattori di varie riviste.\nCandidature.\nTutti gli anime pubblicati in Giappone dal 1\u00ba dicembre dell'anno precedente al festival al 30 novembre dell'anno successivo, diventano candidati. L'anime che meglio rappresenta la categoria in cui \u00e8 stato nominato viene scelto come vincitore della categoria.\nCategorie.\nGran Premio.\nTokyo Anime Award \nTokyo Anime Award Festival \nAnimazione dell'anno.\nNel primo anno della celebrazione, il premio \u00e8 stato assegnato a \"La citt\u00e0 incantata\" come \"Grand Prix\" (Gran Premio). L'anno successivo non \u00e8 stato assegnato.\nDal 2014, il Tokyo Anime Award Festival ha assegnato un Gran Premio dell'Anime dell'Anno in due categorie: Film e Televisione."}
{"id": "8909810", "revid": "580197", "url": "https://it.wikipedia.org/wiki?curid=8909810", "title": "Campionato mondiale di calcio femminile 2023", "text": "Il campionato mondiale di calcio femminile 2023 sar\u00e0 la nona edizione ufficiale della manifestazione, e si svolger\u00e0 in Australia e in Nuova Zelanda dal 10 luglio al 20 agosto 2023. Il campionato \u00e8 stato allargato da 24 a 32 squadre partecipanti.\nSelezione della nazione ospitante.\nIl 19 febbraio 2019 la FIFA annunci\u00f2 l'apertura del processo di selezione delle candidature per ospitare il campionato mondiale nel 2023. Il 31 luglio 2019, dopo aver annunciato l'allargamento del torneo da 24 a 32 squadre partecipanti, la FIFA comunic\u00f2 una revisione delle scadenze per la presentazione delle candidature.\nSuccessivamente all'apertura del bando, la FIFA ricevette espressioni d'interesse nell'organizzazione del torneo da parte di nove federazioni: Argentina, Australia, Bolivia, Brasile, Colombia, Giappone, Corea (intesa come proposta di candidatura comune tra Corea del Nord e Corea del Sud), Nuova Zelanda, Sudafrica. Il 13 dicembre 2019 la FIFA annunci\u00f2 che quattro candidature avevano completato il processo di candidatura: Australia e Nuova Zelanda, Brasile, Colombia, Giappone. In seguito, prima la federazione brasiliana e poi la federazione giapponese ritirarono la propria candidatura. Il 25 giugno 2020 si tenne la votazione finale, che vide la candidatura congiunta delle federazioni di Australia e Nuova Zelanda ottenere 22 voti favorevoli contro il 13 voti favorevoli alla candidatura della Colombia; la FIFA annunci\u00f2, cos\u00ec, l'assegnazione dell'organizzazione del campionato mondiale ad Australia e Nuova Zelanda.\nStadi.\nIn fase di candidatura erano stati proposti 13 stadi in 12 citt\u00e0. Il 31 marzo 2021 la FIFA annunci\u00f2 la lista dei 10 impianti e delle 9 citt\u00e0 ospitanti la fase finale del torneo, cinque citt\u00e0 in Australia e quattro in Nuova Zelanda. Venne annunciato che Eden Park ad Auckland avrebbe ospitato la partita inaugurale del campionato, mentre Stadium Australia a Sydney avrebbe ospitato la finale.\nQualificazioni.\nIl numero di squadre partecipanti venne aumentato da 24 a 32, quindi la distribuzione dei posti per le sei confederazioni venne revisionata e ufficializzata dalla FIFA il 24 dicembre 2020.\nDei 32 posti disponibili 3 sono assegnati tramite un apposito torneo di qualificazione al quale \u00e8 previsto che prendano parte 10 squadre appartenenti a tutte le federazioni continentali: 2 squadre ciascuna appartenenti ad AFC, CAF, CONCACAF e CONMEBOL; 1 squadra per l'UEFA e 1 per l'OFC.\nFormula.\nLa nuova formula prevede la formazione di otto gironi all'italiana (chiamati \"gruppi\") con partite di sola andata, ciascuno composto da quattro squadre.\nPer determinare la posizione in classifica delle squadre in ogni gruppo saranno presi in considerazione, nell'ordine, i seguenti criteri:\nNel caso in cui, dopo aver applicato quanto sopra, due o pi\u00f9 nazionali si trovassero ancora in parit\u00e0, verranno utilizzati, sempre nell'ordine, gli ulteriori parametri qui di seguito:\nLe prime due nazionali classificate di ogni raggruppamento accedono alla fase a eliminazione diretta che consiste in un tabellone di quattro turni (ottavi di finale, quarti di finale, semifinali e finali) ad accoppiamenti interamente prestabiliti e con incontri basati su partite uniche ed eventuali tempi supplementari e tiri di rigore in caso di persistenza della parit\u00e0 tra le due contendenti.\nLa programmazione delle partite \u00e8 stata comunicata il 1\u00ba dicembre 2021."}
{"id": "8909812", "revid": "938", "url": "https://it.wikipedia.org/wiki?curid=8909812", "title": "Reef Islands", "text": ""}
{"id": "8909814", "revid": "938", "url": "https://it.wikipedia.org/wiki?curid=8909814", "title": "Lingua Pileni", "text": ""}
{"id": "8909815", "revid": "599013", "url": "https://it.wikipedia.org/wiki?curid=8909815", "title": "Joseph Efford", "text": "Carriera.\nClub.\nGli inizi.\nEfford si \u00e8 laureato presso la Dacula High School nel 2014. Dopo aver completato un corso di orientamento all'Universit\u00e0 della Carolina del Nord a Greensboro, ha rinunciato a una borsa di studio calcistica per iniziare una carriera professionistica in Europa.\nBoto\u0219ani.\nDopo aver superato vari provini in Romania, ha firmato un contratto con la societ\u00e0 di Liga I del nel giugno 2014. Tuttavia, ha rescisso il suo contratto dopo un mese.\nMaiorca.\nDopo aver lasciato la Romania, si \u00e8 trasferito in Spagna per svolgere alcuni provini, tra cui uno con il , formazione militante in Segunda Divisi\u00f3n. Dopo aver convinto i \"Los Bermellones\" dopo due settimane in prova, ha firmato un contratto con la squadra nel settembre 2014. A causa dei problemi con il visto, \u00e8 rimasto fuori dalla rosa per sette mesi, prima di tornare a giocare. In due stagioni, ha giocato solo una partita.\nErgotelis.\nNel settembre 2017, Efford \u00e8 stato in prova ai greci dell', con il quale alla fine ha firmato un contratto. Dopo aver scelto la maglia numero 9, ha esordito il 25 ottobre 2017 nella sconfitta casalinga per 2-4 contro lo in Coppa di Grecia. Il 5 marzo 2018, durante la dodicesima giornata di campionato, Efford ha realizzato una doppietta nella vittoria in trasferta per 0-3 contro il . Ha anche realizzato un assist per il suo compagno di squadra Hugo Cuypers al minuto 13. Efford va a segno anche contro il l'8 marzo. Realizza un'altra doppietta il 1\u00ba aprile 2018, nella vittoria per 5-1 contro il .\nEfford \u00e8 diventato rapidamente il punto focale dell'attacco dell'Ergotelis nella stagione 2018-2019, vincendo il titolo di capocannoniere con 11 gol. Durante la stagione successiva, Efford ha realizzato la sua prima tripletta il 13 gennaio 2020, ed \u00e8 salito al secondo posto nella lista dei migliori marcatori di tutti i tempi nelle competizioni professionistiche dell'Ergotelis con 31 gol.\nWaasland-Beveren.\nDopo aver risolto il contratto con l'Ergotelis nell'estate del 2020, Efford ha firmato un contratto triennale con la societ\u00e0 di Pro League del il 20 luglio 2020.\nStatistiche.\nPresenze e reti nei club.\n\"Statistiche aggiornate al 14 maggio 2021.\""}
{"id": "8909817", "revid": "1632387", "url": "https://it.wikipedia.org/wiki?curid=8909817", "title": "Melting Sun", "text": "Melting Sun \u00e8 il quarto album in studio del gruppo musicale Lantl\u00f4s, pubblicato nel 2014 dalla Prophecy Productions."}
{"id": "8909820", "revid": "2373", "url": "https://it.wikipedia.org/wiki?curid=8909820", "title": "Mostro marino della HMS Daedalus", "text": "Il mostro marino della HMS Daedalus \u00e8 un criptide osservato da una nave militare britannica nell'Oceano Atlantico sud-orientale nel 1848.\nDescrizione.\nIl 6 agosto 1848 verso le 17, la corvetta \"HMS Daedalus\" di ritorno dalla Nuova Zelanda, navigava nelle acque tra il Capo di Buona Speranza e l'isola di Sant'Elena. Il mezzomarinaio Sartoris avvis\u00f2 gli ufficiali che erano sul giardinetto della nave di aver visto qualcosa di insolito che stava incrociando la loro rotta. Il capitano Peter M'Quhae e due ufficiali poterono osservare una enorme creatura mai vista. Nel rapporto ufficiale all'ammiragliato, il comandante descrisse l'animale come un enorme serpente, con la testa e le spalle tenute costantemente sopra la superficie dell'acqua per almeno , un corpo lungo all'incirca come il pennone di gabbia dell'albero maestro ed almeno 18 m del quale tenuti a fior d'acqua, non utilizzati, secondo la loro sensazione, per muoversi, ne verticalmente che orizzontalmente. Almeno altri si sarebbero trovati immersi. Il diametro del corpo fu stimato in circa . Quando spalanc\u00f2 la bocca, munita di molti denti grandi e dentellati, si pot\u00e9 immaginare che in essa potesse stare un uomo in posizione verticale. L'animale pass\u00f2 rapidamente a circa , ma cos\u00ec vicino in basso al lato sottovento che se fosse stato un uomo di sua conoscenza, lo avrebbe sicuramente riconosciuto ad occhi nudi. Non aveva pinne, ma qualcosa di simile ad una criniera di un cavallo, o un mucchio di alghe sparse sulla sua schiena. La testa era simile a quella di un serpente. Il comandante fece di tutto per inseguire l'essere, ma questo proseguiva in direzione opposta. Il primo ufficiale Edgar Atheling Drummond, esegu\u00ec uno schizzo del serpente e nel suo diario annot\u00f2 alcuni altri aspetti come la presenza di una pinna nera spostata indietro di circa , la testa lunga, appuntita ed appiattita sulla parte superiore e con la mandibola che si proiettava considerevolmente in avanti. Le parti superiori erano marroni scure, quelle inferiori bianco-brunastre. L'animale seguiva una rotta costante senza deviazioni, mantenendo la testa orizzontale e piuttosto sollevata rispetto alla superficie dell'acqua, scomparendo occasionalmente sotto le onde per un brevissimo tempo, e che questo movimento non era apparentemente legato ad alcuna necessit\u00e0 di respirare. Aveva le sembianze di un grosso serpente o di un'anguilla. Afferm\u00f2 che nessuno sulla nave aveva mai visto nulla di simile. Rimase visibile ad occhio nudo per almeno 5 minuti, e con un cannocchiale, per almeno altri 15. La giornata era molto nuvolosa e burrascosa ed il mare era agitato. Un acconto del 1858 di un ufficiale rimasto anonimo, aggiunse che la creatura si trovava a non meno di 180 metri dalla nave, che l'acqua scorreva sotto il suo petto e che fu in vista per circa 10 minuti, durante i quali gli occhi, il muso, le narici, il colore e la forma erano distintamente visibili.\nIl 10 ottobre il quotidiano \"The Times\" pubblic\u00f2 un articolo dell'avvenimento. Il \"London Illustrated News\" salut\u00f2 l'accaduto come una nuova testimonianza dell'esistenza del grande serpente marino riportando anche alcune incisioni che lo stesso comandante M'Quhae commission\u00f2 ad un illustratore. L'evento ebbe molto clamore con reazioni contrastanti e anche interrogazioni parlamentari sulla convenienza da parte di un ufficiale della Royal Navy di rendere pubblico un rapporto del genere.\nSpiegazioni.\nIl primo ed immediato tentativo di dare una spiegazione all'accaduto fu portato da Sir Richard Owen, il quale dichiar\u00f2 che si trattava semplicemente di un elefante marino che nuotava in mare aperto. Ovviamente l'ipotesi fu rabbiosamente rigettata dallo stesso comandante replicando che ci\u00f2 del quale furono testimoni era decisamente chiaro. Pi\u00f9 recentemente, alla luce dell'osservazione effettuata dall'ufficiale Drummond e dal suo disegno, G. J. Galbreath ritiene che si possa essere trattato di un avvistamento di una Balenottera intenta a nutrirsi in superficie con la bocca spalancata."}
{"id": "8909823", "revid": "110157", "url": "https://it.wikipedia.org/wiki?curid=8909823", "title": "Compagnia svedese delle Indie occidentali", "text": "La Compagnia Svedese delle Indie Occidentali (in svedese: \"Svenska V\u00e4stindiska Kompaniet\") \u00e8 stata una societ\u00e0 commerciale svedese che si occupava dei commerci con i Caraibi. Tra il 1787 (anno della sua fondazione) ed il 1805 ebbe il monopolio reale su tutti i commerci della colonia svedese di Saint Barth\u00e9lemy. I tre quarti delle ricchezze ricavate da tasse e dogane andarono alla compagnia mentre il resto al Regno di Svezia per i servigi offerti.\nFondazione.\nLa compagnia \u00e8 stata fondata il 31 ottobre 1786 su proposta del Segretario di Stato Johan Liljencrantz attraverso una lettera di privilegio (brevetto) che sarebbe stata applicata dal 1\u00ba gennaio 1787 e da 15 anni in poi: la sottoscrizione di azioni \u00e8 stata fatta da commercianti svedesi. Il re svedese Gustavo III era l'unico azionista pi\u00f9 grande con il 10%. La sede principale era a Stoccolma, ma l'attivit\u00e0 veniva svolta da Gustavia a Saint-Barth\u00e9lemy. L'obiettivo era sviluppare il commercio con il Mar dei Caraibi, i resti della Nuova Svezia intorno al Delaware in Nord America. Secondo il regolamento, la compagnia doveva far parte del consiglio e dell'amministrazione della colonia contro il diritto di riscuotere i proventi del commercio, il che significava che entrava ripetutamente in conflitto con il governatore dell'isola. I profitti furono distribuiti in modo che il re ricevesse un quarto e la Compagnia tre quarti. La Compagnia aveva il diritto di intraprendere la tratta degli schiavi tra Africa e Caraibi ai sensi dell'articolo 14: \"La Compagnia \u00e8 libera di impegnarsi nella tratta degli schiavi in Angola e sulla costa africana, ove consentito\". Il commercio era basato sul commercio del triangolo: schiavi dall'Africa ai Caraibi, prodotti agricoli come tabacco, cotone e, soprattutto, canna da zucchero verso l'Europa e merci come tessuti, perle di vetro, armi e alcolici in Africa.\nStoria.\nGustavia fu dichiarata porto franco nel 1785. Dopo la sua fondazione nel 1787, la compagnia prepar\u00f2 la prima spedizione in Africa. Tuttavia, dovette essere annullato quando scoppi\u00f2 la guerra russa di Gustavo III nel 1788. Gli uomini d'affari e i funzionari dell'azienda nel frattempo organizzavano il commercio su base privata. Per un certo periodo l'isola divenne un fulcro per la tratta degli schiavi tuttavia, solo una piccola parte degli schiavi fu trasportata da navi svedesi. La quota legata alla tratta svedese della tratta degli schiavi era insignificantemente piccola. Secondo il governo svedese, c'erano circa 50 trasporti di navi di schiavi svedesi tra il XVII e il XIX secolo. Secondo l'indagine pi\u00f9 dettagliata fino ad oggi sulla tratta degli schiavi transatlantica, sono stati identificati un totale di 34.941 trasporti di schiavi transatlantici. In questo database ci sono dieci viaggi in cui la nave \u00e8 registrata come svedese. In quattro di questi viaggi, c'\u00e8 una registrazione che la nave \u00e8 progettata in Svezia. Se 50 trasporti di schiavi venivano effettuati da navi svedesi, i trasporti di schiavi svedesi rappresentavano lo 0,14% di tutti i trasporti. Se dieci trasporti di schiavi venivano eseguiti da navi svedesi, i trasporti svedesi rappresentavano lo 0,2 per mille di tutti i trasporti di schiavi. La proporzione di trasporti di schiavi effettuati dalla Svezia \u00e8 cos\u00ec piccola che non \u00e8 riportata separatamente nelle raccolte del progetto di ricerca sulla tratta degli schiavi transatlantica. Gli affari peggiorarono nel 1794 e gi\u00e0 la societ\u00e0 chiese assistenza finanziaria allo Stato svedese. Nel 1801 fu presentata una domanda per un'estensione dei privilegi commerciali, ma gli affari peggiorarono costantemente. Nel 1805, tuttavia, i privilegi dell'azienda furono revocati. I dazi doganali e le altre entrate andavano ora direttamente allo stato svedese e quando fu introdotto questo libero scambio generale, gli anni d'oro dell'azienda erano finiti. Il 22 maggio 1805 la compagnia fu definitivamente sciolta."}
{"id": "8909828", "revid": "125682508", "url": "https://it.wikipedia.org/wiki?curid=8909828", "title": "Gerry Sundquist", "text": "Biografia.\nInizio.\nSundquist nacque e crebbe a Chorlton con il fratello maggiore e la sorella minore. Svilupp\u00f2 un interesse per la recitazione alla scuola elementare e si un\u00ec allo Stretford Children's Theatre mentre ancora frequentava la St. Augustine's R.C. Grammar School a Wythenshawe.\nDopo aver lasciato la scuola a 16 anni, lavor\u00f2 brevemente nel turno di notte presso la fabbrica Kellogg's a Manchester ma, desideroso di proseguire la sua carriera di attore, si trasfer\u00ec a Londra.\nCarriera.\nApparve in vari ruoli cinematografici e televisivi durante gli anni '70 e l'inizio degli anni '80, in particolare in \"Soldier and Me\", \"I Mallen\" e \"The Siege of Golden Hill\", con apparizioni in serie come \"\", al fianco di Martin Landau e Patrick Troughton.\nA met\u00e0 degli anni '70 recit\u00f2 nel ruolo di Alan Strang in \"Equus\" all'Albery theatre.\nTra i film in cui apparve, da ricordare \"Donald Neilson, la jena di Londra\" (1977), \"Niente vergini in collegio\" (1978) e \"Incontri con uomini straordinari\" (1979). Ebbe una parte nell'acclamato film \"Alessandria... perch\u00e9?\" (1979) di Youssef Chahine, vincitore dell'Orso d'argento al Festival di Berlino. Continu\u00f2 la sua promettente carriera interpretando Pip in \"Great Expectations\" (1981) e Gringoire ne \"Il gobbo di Notre Dame\" (1982), ma dopo le sue apparizioni in \"Gli ultimi giorni di Pompei\" (1984) e nel film horror \"Non aprite prima di Natale!\" (1984), la sua carriera e la sua vita personale andarono in netto declino, complice anche un problema di droga.\nNel 1992, dopo otto anni di assenza dagli schermi, apparve nell'episodio \"Lost Boy\" della serie poliziesca \"Metropolitan Police\". Fu la sua ultima apparizione televisiva.\nMorte.\nDurante i suoi momenti pi\u00f9 difficili trov\u00f2 sostegno nella famiglia, in particolare in suo fratello Geoffrey. Con il suo aiuto, Sundquist sembrava aver gradualmente superato i suoi problemi e ripreso la sua carriera di attore.\nIl 1\u00b0 agosto 1993 Sundquist si suicid\u00f2 gettadosi sotto un treno alla Norbiton Railway Station di Londra. Aveva solo 37 anni. Lasci\u00f2 un messaggio chiedendo scusa alla sua famiglia per \"averli delusi\". Il funerale ebbe luogo a Kingston, nel Surrey.\nSuo fratello Geoffrey, in seguito, scrisse il libro per bambini \"Father Christmas and the Missing Reindeer\", dedicato a Gerry e alla sua vita. Nel 1997 il libro venne trasformato in un cortometraggio animato, con David Jason tra i doppiatori.\nDopo il suo primo libro, Geoffrey Sundquist inizi\u00f2 a scrivere una sceneggiatura per un film intitolato \"The Whistling Boys\", una storia su due fratelli ambientata durante la prima guerra mondiale, ma il progetto non venne realizzato poich\u00e9 Geoffrey mor\u00ec nel marzo 2005."}
{"id": "8909830", "revid": "327773", "url": "https://it.wikipedia.org/wiki?curid=8909830", "title": "Mj\u00f3ifj\u00f6r\u00f0ur (Kerlingarfj\u00f6r\u00f0ur)", "text": "Mj\u00f3ifj\u00f6r\u00f0ur (Kerlingarfj\u00f6r\u00f0ur) (in lingua islandese: \"Fiordo stretto\") \u00e8 un fiordo situato nel settore nordoccidentale dell'Islanda. \nDescrizione.\nMj\u00f3ifj\u00f6r\u00f0ur \u00e8 uno dei fiordi della regione dei Vestfir\u00f0ir. \u00c8 una piccola diramazione situata nel settore nord-occidentale del Kerlingarfj\u00f6r\u00f0ur, che a sua volta si apre sulla sponda settentrionale dell'ampio Brei\u00f0afj\u00f6r\u00f0ur. Il fiordo \u00e8 largo 700 metri e penetra per circa 3 km nell'entroterra.\nIl fiordo \u00e8 attualmente completamente disabitato.\nDenominazione.\nIl nome \"Mj\u00f3ifj\u00f6r\u00f0ur\" (\"fiordo stretto\") \u00e8 abbastanza comune in Islanda e fa riferimento alla conformazione stretta e allungata di alcuni fiordi.\nAltri fiordi con questo nome sono:\nVie di comunicazione.\nNel 2014 l'ingresso del fiordo \u00e8 stato chiuso da una diga su cui passa la strada S60 Vestfjar\u00f0avegur, che in precedenza faceva il giro completo del fiordo. Lo scambio d'acqua con l'adiacente Kerlingarfj\u00f6r\u00f0ur \u00e8 permesso dalla presenza di un ponte lungo 160 metri."}
{"id": "8909833", "revid": "785863", "url": "https://it.wikipedia.org/wiki?curid=8909833", "title": "Daffy Duck's Easter Show", "text": ""}
{"id": "8909834", "revid": "785863", "url": "https://it.wikipedia.org/wiki?curid=8909834", "title": "Buona Pasqua Daffy Duck", "text": ""}
{"id": "8909835", "revid": "785863", "url": "https://it.wikipedia.org/wiki?curid=8909835", "title": "Daffy Duck's Easter Egg-citement", "text": ""}
{"id": "8909836", "revid": "785863", "url": "https://it.wikipedia.org/wiki?curid=8909836", "title": "Frittata per due", "text": ""}
{"id": "8909837", "revid": "287204", "url": "https://it.wikipedia.org/wiki?curid=8909837", "title": "Chiesa di San Maurizio (Castelfranco Emilia)", "text": "La chiesa di San Maurizio \u00e8 la parrocchiale di Recovato, frazione di Castelfranco Emilia, nella provincia di Modena. Appartiene al vicariato di Persiceto \u2013 Castelfranco dell'arcidiocesi di Bologna e risale al X secolo.\nStoria.\nLa storia del primo luogo di culto a Recovato (anticamente \"Archoato\") inizi\u00f2 probabilmente quando attorno al X secolo venne costruito un ospizio con dedicazione a san Lazzaro ad uso dei pellegrini di passaggio. In questo luogo di accoglienza era presente una piccola cappella con dedicazione, sin da allora, a san Maurizio. L'ospizio si trovava sulla via molto utilizzata da chi si voleva spostare tra l'abbazia di Nonantola e il passo della Croce Arcana sull'Appennino tosco-emiliano.\nVerso il 1208, su quel primo complesso di edifici ormai ridotti a rudere, fu costruito il nuovo luogo di culto, che ebbe la dedicazione sia a san Maurizio sia a san Lazzaro. Rispetto alla giurisdizione ecclesiastica fu nei primi tempi soggetta alla pieve di Panzano e successivamente all'abbazia di Leno, nel bresciano. Gi\u00e0 dal 1300 rientr\u00f2 nella pi\u00f9 vicina diocesi modenese e poi in quella di Nonantola. Ebbe il suo primo fonte battesimale nel 1568.\nNel 1672 una reliquia di san Maurizio viene concessa alla chiesa grazie alla donazione di Giovanni Battista Bellotti, frate degli agostiniani. La cappella con dedicazione al Rosario fu ristrutturata nel 1763 e contemporaneamente si procedette al restauro generale della chiesa. Nel 1822 divenne ufficiale il suo passaggio all'arcidiosesi bolognese.\nDurante il XX secolo prima l'edificio fu nuovamente restautato sia all'interno sia all'esterno, col completo rifacimento del suo prospetto principale. La cappella interna dedicata a san Muarizio, per decreto cardinalizio, viene elevata a dignit\u00e0 di santuario. Durante gli anni del secondo conflitto mondiale il catino absidale e la volta della cupola vennero arricchiti di decorazioni ad affresco.\nDescrizione.\nEsterno.\nIl prospetto principale \u00e8 suddiviso in due parti strutturalmente diversificate. Il basamento che al centro accoglie il portale di accesso conferisce alla facciata solidit\u00e0. Sopra di questo le forme diventano quelle tipiche neoclassiche, con coppie di lesene ai lati che sorreggono il grande frontone triangolare timpanato. Sopra il portale un arco con lunetta cieca e con bassorilievo e sopra questo una grande finestra con arco a tutto sesto affiancata da due finestre rettangolari di minori dimensioni. La torre campanaria si alza nella parte anteriore del complesso, sul suo lato destro.\nInterno.\nLa navata interna \u00e8 unica coperta da una volta con cinque arcate. La sala \u00e8 ampliate dalle cappelle laterali. Quella maggiore conserva il dipinto settecentesco che raffigura \"San Maurizio\". Le cappelle laterali sono dedicate alla \"Beata Vergine del Rosario\" e alla \"Beata Vergine del Carmine\". Sono presenti, oltre alle statue nelle cappelle, altre opere artistiche come le pitture raffiguranti \"Sant'Antonio da Padova\", \"Sant'Antonio Abate\", \"Santa Lucia\" e altre. La reliquia di san Maurizio \u00e8 conservata in una nicchia laterale.\nNella sala \u00e8 presente la cantoria con l'organo a canne."}
{"id": "8909838", "revid": "785863", "url": "https://it.wikipedia.org/wiki?curid=8909838", "title": "L'anatra al cioccolato", "text": ""}
{"id": "8909839", "revid": "785863", "url": "https://it.wikipedia.org/wiki?curid=8909839", "title": "In volo verso nord", "text": ""}
{"id": "8909840", "revid": "298229", "url": "https://it.wikipedia.org/wiki?curid=8909840", "title": "Arizona State Sun Devils", "text": ""}
{"id": "8909842", "revid": "638792", "url": "https://it.wikipedia.org/wiki?curid=8909842", "title": "Na honjaman level up", "text": ""}
{"id": "8909843", "revid": "6923", "url": "https://it.wikipedia.org/wiki?curid=8909843", "title": "Isole Duff", "text": "Le Isole Duff (in inglese Duff Islands) sono un piccolo gruppo di isole che si trovano nel nordest delle Isole Santa Cruz, che fanno parte delle Isole Salomone, provincia di Temotu. Erano anche conosciute come \"Wilson Islands\".\nGeografia.\nLe Isole Duff consistono in:\nCi sono circa 500 abitanti che sono polinesiani e parlano la lingua vaeakau-taumako."}
{"id": "8909844", "revid": "785863", "url": "https://it.wikipedia.org/wiki?curid=8909844", "title": "The Yolks on You", "text": ""}
{"id": "8909846", "revid": "785863", "url": "https://it.wikipedia.org/wiki?curid=8909846", "title": "The Chocolate Chase", "text": ""}
{"id": "8909847", "revid": "785863", "url": "https://it.wikipedia.org/wiki?curid=8909847", "title": "Daffy Flies North", "text": ""}
{"id": "8909852", "revid": "599013", "url": "https://it.wikipedia.org/wiki?curid=8909852", "title": "Stefano Gori", "text": "Caratteristiche tecniche.\nPortiere completo ed in grado di dare sicurezza al reparto arretrato, \u00e8 abile nel neutralizzare i calci di rigore.\nCarriera.\nClub.\nCresciuto nel settore giovanile del , nel gennaio 2014 si trasferisce in compartecipazione per 600.000 euro al , che lo aggrega alla propria Primavera; dopo aver vinto il Torneo di Viareggio in finale contro l' viene riscattato dai rossoneri in cambio del cartellino di Lorenzo Andrenacci. Nella stagione seguente viene regolarmente convocato in Serie A dove per\u00f2 non riesce a debuttare. Il 28 agosto 2015 firma un triennale con il , con cui debutta tra i professionisti il 18 maggio 2017, nella partita di Serie B persa per 2-1 contro la .\nL'8 luglio seguente viene ceduto in prestito al , dove per la prima volta in carriera ottiene un ruolo da titolare; con il club emiliano gioca 37 incontri fra campionato e coppe nazionali, per poi rimanere svincolato al termine della stagione dopo il fallimento del Bari. Il 3 agosto 2018 viene tesserato dal , che gli affida subito il ruolo di portiere titolare. Con la squadra toscana ottiene la promozione in Serie B, disputando a livello personale una stagione positiva nella quale para cinque calci di rigore. Nel campionato seguente riconferma le buone prestazioni, mancando la qualificazione ai play-off solamente per via degli scontri diretti con e giunti tutti a 54 punti..\nIl 28 giugno 2020 viene acquistato a titolo definitivo dalla , che lo aggrega alla formazione Under-23; mai impiegato a causa di un infortunio alla spalla, il 15 gennaio 2021 fa ritorno in prestito al Pisa.\nIl 21 luglio 2021 viene nuovamente ceduto a titolo temporaneo in Serie B, questa volta al .\nNazionale.\nNel 2014 ha giocato quattro incontri amichevoli con le nazionali Under-18 e Under-19.\nStatistiche.\nPresenze e reti nei club.\n\"Statistiche aggiornate al 28 settembre 2021.\""}
{"id": "8909856", "revid": "287204", "url": "https://it.wikipedia.org/wiki?curid=8909856", "title": "C/1798 X1 Bouvard", "text": "C/1798 X1 Bouvard \u00e8 una cometa non periodica con orbita retrograda. La cometa \u00e8 stata scoperta il 6 dicembre 1798 dall'astronomo francese Alexis Bouvard ed \u00e8 stata osservata solo per una manciata di giorni. Il 9 dicembre 1798 \u00e8 passata a 0,125 ua di distanza dalla Terra."}
{"id": "8909864", "revid": "15756", "url": "https://it.wikipedia.org/wiki?curid=8909864", "title": "Penlee House", "text": "Penlee House \u00e8 un museo e una galleria d'arte che si trova nel comune di Penzance, in Cornovaglia (Inghilterra). Esso ospita un notevole numero di dipinti della Scuola di Newlyn, tra cui molti degli artisti Stanhope Forbes, Norman Garstin, Walter Langley e Lamorna Birch. Penlee House gestita dal Consiglio comunale di Penzance in collaborazione con il Consiglio della Cornovaglia. \nIl dipinto pi\u00f9 famoso ospitato \u00e8 \"The Rain it Raineth Every Day\" di Norman Garstin, che visse per molti anni in Wellington Terrace, sul confine del parco.\nStoria.\nPenlee House fu costruita in origine nel 1865 quale dimora della benestante famiglia Branwell, sotto la direzione di John Richards Branwell. La casa e i giardini furono descritti dal giornale \"The Cornishman\" come \"deliziosa\" e un \"dipinto perfetto\". (Mr Branwell era il proprietario del giornale!) Alla sua morte, nel 1902, una delle figlie, Edith, si prese cura della casa e del giardino e alla sua morte le subentr\u00f2 il fratello maggiore, Alfredo. Nel 1939 Alfredo mor\u00ec e la propriet\u00e0 pass\u00f2 alle sue due sorelle, Vera Hancock e Sybil Ferguson, che nel 1946 vendettero l'intera propriet\u00e0 al Consiglio comunale di Penzance.\nIl consiglio acquist\u00f2 Penlee Park come monumento ai caduti della seconda guerra mondiale e Penlee House fu formalmente aperto nel 1949 come Museo del Distretto di Penzance. Nel 1974 la propriet\u00e0 del museo e del parco pass\u00f2 al Consiglio del Distretto di Penwith; dal 1985 il Consiglio comunale di Penzance possiede e gestisce il sito.\nLe collezioni ospitate nel museo provenivano in origine da ci\u00f2 che era rimasto della Societ\u00e0 di Storia Naturale e antiquaria di Penzance (fondata nel 1839) che era originariamente ospitata sotto la cupola della sede del mercato di Penzance. Durante gli anni '90 il Consiglio comunale di Penzance provvide alla ristrutturazione del fabbricato in modo da poter meglio ospitare la sua importante e storica collezione. Al primo piano vi sono sale dedicate all'archeologia e alla storia sociale della penisola di Penwith.\nCroce di Penlee.\nLa grossa croce in granito davanti al museo data dall'XI secolo ed \u00e8 stata spostata almeno in tre occasioni, essendo la sua collocazione originale nel Green Market di Penzance.\nMentre questa croce si trovava nel Green Market, costituiva il punto per la misura dell'appartenenza al comune di Penzance: ogni insediamento entro \u00bd miglio dalla croce era considerato soggetto al controllo del comune di cui sopra e quindi all'imposizione fiscale locale del medesimo. Essa fu rimossa dal Green Market nel 1829, a breve distanza in una casa nella North Street (Causewayhead), ma quando questa fu demolita (verso il 1868) la croce fu di conseguenza spostata in una posizione all'estremit\u00e0 occidentale della Market House.\nNel luglio 1899 essa fu spostata nei Giardini Morrab e poi ancora spostata nel Parco di Penlee.\nIl 23 settembre 1997 fu posta nell'attuale posizione, all'ingresso di Penlee House. Essa pu\u00f2 essere vista su tutti i suoi quattro lati. \u00c8 alta 2,07\u00a0m, larga alla testa 0,685\u00a0m, alla base 0,635\u00a0m; al collo 0,495\u00a0m e spessa 0,265\u00a0m"}
{"id": "8909876", "revid": "938", "url": "https://it.wikipedia.org/wiki?curid=8909876", "title": "Aua (isola)", "text": ""}
{"id": "8909880", "revid": "73843", "url": "https://it.wikipedia.org/wiki?curid=8909880", "title": "Wang Fu", "text": "Nato a Wuxi, nella provincia del Jiangsu, Wang Fu era anche conosciuto con gli pseudoniomi di Youshi (), Jiulong shanren () e Aosou ().\nIl suo stile pittorico seguiva quello dei maestri Wang Meng e Ni Zan, in aggiunta a pitture a inchiostro di bamb\u00f9 in uno stile libero e disinibito."}
{"id": "8909883", "revid": "938", "url": "https://it.wikipedia.org/wiki?curid=8909883", "title": "Tahua", "text": ""}
{"id": "8909886", "revid": "18323", "url": "https://it.wikipedia.org/wiki?curid=8909886", "title": "Museo universitario di paleontologia", "text": "Il Museo universitario di paleontologia \u00e8 un museo scientifico situato a Modena.\nStoria.\nSorto nel secondo decennio dell'Ottocento come Gabinetto di Storia Naturale, il museo ha in realt\u00e0 radici ancor pi\u00f9 lontane, poich\u00e9 la prima raccolta di reperti naturalistici pervenuta all'Universit\u00e0 di Modena risale al 1786, quando il vescovo di Modena Giuseppe Maria Fogliani lasci\u00f2 la propria collezione al Rettorato. La porzione pi\u00f9 rilevante del patrimonio museale si \u00e8 costituita per\u00f2 nella seconda met\u00e0 del XIX secolo grazie ad alcune importanti donazioni. L'esposizione esibisce per la maggior parte fossili animali, vertebrati e invertebrati, ma non mancano reperti vegetali. \nTestimonianze provenienti dalle formazioni del Neogene dell'Appennino tosco-emiliano rappresentano il segmento patrimoniale pi\u00f9 consistente e si debbono all'attivit\u00e0 di ricerca di diversi docenti di paleontologia dell'universit\u00e0 modenese e naturalisti del calibro di Pietro Doderlein e Dante Pantanelli. Fra questi, per il loro interesse meritano menzione i resti di rettili marini del Cretaceo e del Mesozoico. Parte dello scheletro di una balenottera recuperato circa trenta anni fa completa la serie di fossili locali di origine pelagica. Nel 1926 il museo acquis\u00ec la raccolta malacologica Coppi, con esemplari anch'essi originari dall'Appennino modenese. Nel 1946 sono pervenuti i fossili Bentivoglio (vegetali del Carbonifero superiore) e successivamente le raccolte Montanaro Gallitelli (fossili di ogni parte del mondo). Negli anni 1960 si ebbe l'acquisizione di scheletri di un Camptosauro e di un Allosauro dai giacimenti dello Utah, che, insieme ad un Ittiosauro del Giurassico inferiore (Germania occidentale) perfettamente conservato e ricevuto in dono dalla Fondazione Ligabue, campeggiano nella \"Sala dei Dinosauri\". Notevole anche la raccolta di pesci eocenici e palme fossili originaria del celebre deposito di Bolca, nel territorio veronese. Ricchissime sono pure le collezioni di microfossili, in particolare, la collezione Di Napoli, uno dei fondatori della moderna disciplina della micropaleontologia.\nSedi.\nIl museo universitario di paleontologia \u00e8 dislocato a Modena in tre sedi:"}
{"id": "8909892", "revid": "46291", "url": "https://it.wikipedia.org/wiki?curid=8909892", "title": "Lophopappus", "text": "Lophopappus \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus perenne arbustivo ben ramificato (ma con rami inermi) con fusti spesso viscosi. Sono prive di lattice.\nLe foglie lungo il caule sono disposte in modo alternato e sono densamente raggruppate su rami ascellari. La lamina fogliare \u00e8 semplice, con superficie viscosa e lucida. Il contorno \u00e8 intero o dentato (a volte minuziosamente dentellato).\nLe infiorescenze sono composte da capolini terminali solitari o raccolti in formazioni di stretti grappoli, sessili o brevemente peduncolati. I capolini sono omogami e sono formati da un involucro a forma da cilindrica a strettamente campanulata composto da poche brattee (o squame) all'interno delle quali un ricettacolo fa da base ai fiori. Le brattee, simili a foglie, disposte su 3 serie in modo embricato sono simili a foglie con una spina apicale. Il ricettacolo, papillato, \u00e8 piccolo a forma da piatta a leggermente convessa \u00e8 nudo (senza pagliette).\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori sono ermafroditi e fertili.\nI frutti sono degli acheni con pappo. La forma degli acheni \u00e8 fusiforme o cilindrica ristretta verso la base; le pareti sono ricoperte da coste (raramente sono presenti dei rostri) e sono glabre (o eventualmente setolose). Il carpopodium \u00e8 uno stretto anello o corto cilindro. Il pappo \u00e8 formato da setole disposte su una serie, sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio. Il colore del pappo \u00e8 paglierino.\nDistribuzione e habitat.\nLe specie di questo gruppo sono distribuite nel Sudamerica (Argentina, Bolivia, Cile e Per\u00f9).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Lophopappus\" nell'ambito della trib\u00f9 Nassauvieae, da un puto di vista filogenetico ed evolutivo, occupa una posizione tarda: insieme al genere \"Proustia\" (formano un \"gruppo fratello\") rappresenta il \"core\" della trib\u00f9. Una specie affine a quella di questa voce \u00e8 \"Proustia\". \"Lophopappus\" differisce per i capolini, la mancanza di spine sui rami corti e il colore della corolla (biancastro in \"Lophopappus\", rosa o viola in \"Proustia\").\nI caratteri distintivi per le specie di questo genere sono:\nUn recente studio ha analizzato la posizione filogenetica di alcune specie di questo genere. Le specie \"L. tarapacanus\" e \"L. cuneatus\" hanno una disposizione politomica, mentre \"L. foliosus\" \u00e8 in una posizione pi\u00f9 \"basale\". Sembra inoltre che \"Lophopappus\" sia in rapporto parafiletico con la specie \"Proustia pyrifolia\".\nElenco specie.\nQuesto genere comprende le seguenti 4 specie:"}
{"id": "8909907", "revid": "1442080", "url": "https://it.wikipedia.org/wiki?curid=8909907", "title": "Izydor Lotto", "text": "Biografia.\nIzydor Lotto nacque a Varsavia e studi\u00f2 violino con Lambert Massart dal 1851, composizione con Ambroise Thomas e armonia con Napol\u00e9on-Henri Reber dal 1853 al Conservatorio di Parigi.\nNel 1852 diede il suo primo concerto a Parigi e nel 1855 vinse il Premier Prix del Conservatorio. \nAttir\u00f2 presto l\u2019attenzione e l\u2019ammirazione in tutta Europa per la sua bravura e padronanza tecnica. Fu nominato solista e virtuoso da camera alla corte del granduca di Weimar nel 1862. Per ragioni di salute fu costretto ad abbandonare la sua carriera virtuosistica nel 1866, e divenne insegnante di violino all\u2019Istituto di Musica di Varsavia. Tra i suoi allievi si ricordano Joseph Achron, Bronis\u0142aw Huberman e Richard Burgin. Achron gli dedic\u00f2 la \"Suite in stile antico\" op. 21 (1906). Il compositore Victor Young venne in Europa per studiare violino con lui. Le composizioni di Lotto, oggi dimentiche, comprendono la Fantasia su un tema dell\u2019inno nazionale russo op. 1, cinque concerti, fantasie, variazioni e altri pezzi da concerto per violino e composizioni didattiche."}
{"id": "8909908", "revid": "1305772", "url": "https://it.wikipedia.org/wiki?curid=8909908", "title": "SoulFly", "text": "SoulFly \u00e8 il terzo album in studio del rapper statunitense Rod Wave, pubblicato il 26 marzo 2021 su etichetta discografica Alamo Records.\nPubblicazione.\nL'artista ha inizialmente rivelato di voler pubblicare l'album entro agosto 2020; tuttavia \u00e8 stato poi sostituito da una versione deluxe del suo predecessore \"Pray 4 Love\". Nel gennaio 2021 Wave ha mostrato su Instagram la copertina, ma nello stesso tempo ha dichiarato che non avrebbe pubblicato l'album finch\u00e9 la sua casa discografica non l'avrebbe pagato. Alcuni giorni dopo, sullo stesso social, il rapper ha postato un messaggio di scuse rivolto alla sua etichetta e ha infine annunciato la data di pubblicazione.\nSuccesso commerciale.\n\"SoulFly\" ha debuttato al vertice della \"Billboard\" 200, divenendo il primo album numero uno per il rapper. Nel corso della sua prima settimana ha totalizzato unit\u00e0 equivalenti, di cui sono \"stream-equivalent units\" risultanti da 189,2 milioni di riproduzioni in streaming dei brani, sono copie pure e sono \"track-equivalent units\" risultanti da vendite digitali delle singole tracce. In questo modo ha segnato il miglior debutto del 2021 per un album R&amp;B/hip hop, superando le unit\u00e0 di \"The Highlights\" di The Weeknd."}
{"id": "8909915", "revid": "775372", "url": "https://it.wikipedia.org/wiki?curid=8909915", "title": "Massacro di Barrios Altos", "text": "Il massacro di Barrios Altos \u00e8 una sparatoria di massa che\u00a0ha avuto luogo il 3 novembre 1991, durante il governo di Alberto Fujimori. La strage \u00e8 stata perpetuata dal Colina Group (squadrone della morte capitanato da Santiago Martin Rivas) ai danni di 19 civili. 15 persone hanno perso la vita (compreso un bambino di 8 anni); altre quattro sono state ferite gravemente, di cui uno \u00e8 stato paralizzato. Nel quartiere popolare di Barrios Alto, sei individui incappucciati e armati di fucile hanno fatto irruzione durante una festa in Jir\u00f3n Huanta n. 840 ed hanno sparato a bruciapelo senza alcuna spiegazione. Il movente \u00e8 il seguente: le vittime erano state erroneamente identificate come adepti del gruppo terroristico Shining Path; fu l\u2019allora presidente Fujumori a dare indicazione a Vladimiro Montesinos di ordinare il massacro.\nSimbolo dei crimini contro l\u2019umanit\u00e0 perpetrati dal dittatore peruviano, il \"massacro di Barrios Alto\" sar\u00e0 citato nel 2003 dal governo peruviano, nella richiesta di estradizione al Giappone. Alberto Fujimori, infatti, per sfuggire al processo con l\u2019accusa di corruzione e genocidio, si rifugi\u00f2 in Giappone, paese natio dei suoi genitori, che rifiut\u00f2 l'estradizione; fu arrestato nel 2005 ed estradato mentre compiva una visita in Cile; il 7 aprile 2009 \u00e8 stato condannato a 25 anni di carcere."}
{"id": "8909921", "revid": "1310927", "url": "https://it.wikipedia.org/wiki?curid=8909921", "title": "Enosis Neon Paralimniou", "text": ""}
{"id": "8909924", "revid": "599013", "url": "https://it.wikipedia.org/wiki?curid=8909924", "title": "Bernard Ferrer", "text": "Carriera.\nCalciatore.\nHa giocato quasi unicamente in patria, in particolare in Division 1 con le maglie di , , e . Con i marsigliesi in particolare vinse il campionato di Division 2 1994-1995, ma a causa delle irregolarit\u00e0 finanziarie non pot\u00e9 essere promosso. L'anno successivo la squadra arriv\u00f2 seconda in campionato e venne quindi promossa, permettendo a Ferrer di terminare la carriera con un'ultima stagione in Division 1.\nStatistiche.\nPresenze e reti nei club.\n\"Statistiche aggiornate al termine della carriera.\""}
{"id": "8909932", "revid": "1310927", "url": "https://it.wikipedia.org/wiki?curid=8909932", "title": "Karmiotissa Pano Polemidion", "text": ""}
{"id": "8909934", "revid": "110157", "url": "https://it.wikipedia.org/wiki?curid=8909934", "title": "Tour de Lille", "text": "La Tour de Lille, anche chiamata Tour du Cr\u00e9dit-Lyonnais, \u00e8 un grattacielo situato nel quartiere finanziario della Euralille, a Lille. \nProgettata da Christian de Portzamparc, questa torre emblematica della citt\u00e0 di Lille \u00e8 anche chiamata \"lo scarpone da sci\", \"il flipper\" o anche \"la L\".\nAlta 116 m, con una superficie di 18.135 m2, \u00e8 la quinta torre pi\u00f9 alta al di fuori dell'\u00cele-de-France dietro il Tour Incity di Lione, il Tour Part-Dieu di Lione, il Tour CMA-CGM di Marsiglia e il Tour Bretagne a Nantes.\nIl Tour de Lille si affaccia sulla stazione Lille-Europe."}
{"id": "8909938", "revid": "298229", "url": "https://it.wikipedia.org/wiki?curid=8909938", "title": "Universit\u00e0 statale del Mississippi", "text": ""}
{"id": "8909942", "revid": "184755", "url": "https://it.wikipedia.org/wiki?curid=8909942", "title": "Universit\u00e0 di Economia di Praga", "text": ""}
{"id": "8909943", "revid": "119739527", "url": "https://it.wikipedia.org/wiki?curid=8909943", "title": "Sonic 2006", "text": ""}
{"id": "8909945", "revid": "21880", "url": "https://it.wikipedia.org/wiki?curid=8909945", "title": "Gymnadenia rubra", "text": ""}
{"id": "8909946", "revid": "1310927", "url": "https://it.wikipedia.org/wiki?curid=8909946", "title": "Charalambos Lykogiannis", "text": ""}
{"id": "8909948", "revid": "1310927", "url": "https://it.wikipedia.org/wiki?curid=8909948", "title": "Sakis Papazoglou", "text": ""}
{"id": "8909949", "revid": "93556", "url": "https://it.wikipedia.org/wiki?curid=8909949", "title": "\u00c1gnes Hranitzky", "text": "Carriera.\nHranitzky ha iniziato a lavorare negli anni '70 come montatrice, principalmente nel panorama cinematografico ungherese. Ha iniziato a collaborare con il regista B\u00e9la Tarr nel 1981, montando il film \"L'outsider (Szabadgyalog)\". Da allora ha montato tutti i film di Tarr.\nNel 2000, con il film \"Le armonie di Werckmeister (Werckmeister harm\u00f3ni\u00e1k),\" Hranitzky inizi\u00f2 ad essere accreditata come co-regista dei film di Tarr: quest'ultimo \u00e8 noto per operare con lunghe riprese, la cui durata ha costretto Hranitzky ad essere sempre presente sul set durante la produzione; la consapevolezza riguardo al successivo sviluppo del lavoro in sala di montaggio e la comprensione di quali scene fossero pi\u00f9 adatte da associare hanno reso indiscutibili i meriti di Hranitzky.\nHa codiretto \"L'uomo di Londra (A londoni f\u00e9rfi)\" nel 2007, di nuovo con Tarr. Il film \u00e8 stato presentato in concorso al Festival di Cannes 2007. \nNel 2011 ha nuovamente codiretto \"Il cavallo di Torino (A torin\u00f3i l\u00f3)\", presentato in anteprima al 61\u00ba Festival Internazionale del Cinema di Berlino, dove ha ricevuto il Gran Premio della Giuria.\nVita privata.\nHranitzky \u00e8 sposata con il regista B\u00e9la Tarr, stanno insieme da quando si sono conosciuti nel 1978."}
{"id": "8909953", "revid": "547034", "url": "https://it.wikipedia.org/wiki?curid=8909953", "title": "Rafael Lim\u00f3n", "text": "Carriera.\nMancino, Rafael Lim\u00f3n esord\u00ec tra i professionisti nel 1972 a diciotto anni. Nel 1975, in un match al limite dei superpiuma, consegu\u00ec una vittoria con l\u2019ex campione mondiale dei pesi gallo Lionel Rose. L\u20198 luglio 1979 ottiene la prima chance per il titolo mondiale WBC dei pesi superpiuma ma fu sconfitto a New York da Alexis Arg\u00fcello per knock-out tecnico all\u2019undicesimo round. \nSuccessivamente Arg\u00fcello abbandon\u00f2 il titolo per combattere nei pesi leggeri e Lim\u00f3n fu designato per contendere la cintura vacante al venezuelano Idelfonso Bethelmy. L\u201911 dicembre 1980, a Los Angeles conquist\u00f2 per la prima volta il titolo mondiale WBC dei superpiuma per Kot al quindicesimo round.\nLo perse alla prima difesa nel 1981 a Stockton dai pugni dell\u2019ugandese Cornelius Boza-Edwards ai punti in quindici riprese. Lo riconquist\u00f2 il 29 maggio 1982 a Las Vegas in un combattuto match con Rolando Navarrete battendolo per knock-out tecnico al 12\u00ba round, quando stava indietro nel punteggio.\nL'11 dicembre 1982 perse nuovamente il titolo mondiale dai pugni di Bobby Chacon ai punti in 15 riprese. Questo match \u00e8 stato inserito al 51\u00ba posto nella lista compilata dalla rivista Ring Magazine dei 100 pi\u00f9 grandi combattimenti di tutti i tempi, con titolo in palio e nominato \"combattimento dell'anno\" 1982 dalla stessa rivista specializzata.\nQuando Bobby Chacon si rifiut\u00f2 di andare a Porto Rico per difendere la cintura contro H\u00e9ctor Camacho, il WBC dichiar\u00f2 vacante il titolo mondiale e \"Bazooka\" Lim\u00f3n combatt\u00e9 contro Camacho per riconquistarlo. \"Macho\" Camacho non mostr\u00f2 minimamente la sua mancanza d'esperienza contro avversari quotati e mand\u00f2 al tappeto Lim\u00f3n fin dalla prima ripresa. Poi lo atterr\u00f2 altre tre volte sinch\u00e9, alla quinta ripresa, l'arbitro non pot\u00e9 far altro che interrompere il match e attribuire titolo e vittoria al portoricano per Kot.\nDopo questo match la carriera di \"Bazooka\" Lim\u00f3n declin\u00f2 rapidamente. Combatt\u00e9 altre dieci volte con due sole vittorie e ben otto sconfitte. Tra gli avversari di rilievo affrontati, l\u2019astro nascente Julio C\u00e9sar Ch\u00e1vez e l\u2019antico contendente Rolando Navarrete. In entrambi i casi scese sconfitto dal ring. Appese definitivamente i guantoni al chiodo nel luglio 1994, a quarant'anni di cui oltre 22 trascorsi sul ring."}
{"id": "8909955", "revid": "1310927", "url": "https://it.wikipedia.org/wiki?curid=8909955", "title": "Mikhalis Bakakis", "text": ""}
{"id": "8909966", "revid": "1310927", "url": "https://it.wikipedia.org/wiki?curid=8909966", "title": "Chrisostomos Mihailidis", "text": ""}
{"id": "8909976", "revid": "6923", "url": "https://it.wikipedia.org/wiki?curid=8909976", "title": "Taumako", "text": "Taumako \u00e8 la pi\u00f9 grande delle Isole Duff, nel gruppo delle Isole Santa Cruz, nelle Isole Salomone.\nAlta 400 m e lunga 5,7 km. I suoi abitanti sono circa 500 e sono polinesiani che parlano la lingua vaeakau-taumako."}
{"id": "8909984", "revid": "395393", "url": "https://it.wikipedia.org/wiki?curid=8909984", "title": "Ponte Carrega", "text": "Il ponte Carrega (in genovese: \"p\u00f4nte de Carr\u00e6\") \u00e8 un ponte monumentale in pietra a sei campate, risalente al XVIII secolo, che attraversa il torrente Bisagno, nel quartiere genovese di Molassana. Scampato ai bombardamenti delle due guerre mondiali e alle varie alluvioni che hanno coinvolto la citt\u00e0, \u00e8 posto sotto vincolo di tutela monumentale da parte della Soprintendenza per i beni architettonici e paesaggistici. \nDescrizione.\nSin dall'antichit\u00e0 le due sponde della Val Bisagno erano connesse per mezzo di pericolosi guadi o con provvisorie passerelle in legno. Solo in epoca romana e poi in epoca medievale, con il Ponte di Sant'Agata (semidistrutto dalle alluvioni del 1970 e del 1992), furono create la prime strutture stabili per oltrepassare il torrente, a volte molto impetuoso, che lo attraversa. \nLa necessit\u00e0 di superare il corso d'acqua anche pi\u00f9 a valle, e l'assenza all'epoca di una strada sulla sponda di levante, spinse nel 1747 gli abitanti di Montesignano a rivolgersi alla Repubblica di Genova, domandando formalmente l'edificazione di una struttura stabile. Montesignano era stato coinvolto nella Guerra di successione austriaca (1746-1747), e un'arteria di collegamento fra le due sponde della valle sottostante era fortemente voluta dagli abitanti. La data di inizio della costruzione del ponte non \u00e8 nota, ma nell'edicola votiva un tempo posta al centro del ponte vi era una targa che indicava il 1788 come data d'inaugurazione. La struttura fu inizialmente edificata con diciotto arcate. Nel 1800, durante l'Assedio di Genova che vide contrapposte le truppe francesi e austriache, volontari della Val Bisagno affiancarono le truppe del generale Andr\u00e9 Mass\u00e9na nel difendere la collina e il ponte. All'inizio del XIX secolo, una parte dell'opera fu demolita per far spazio alla strada napoleonica sulla sponda est del fiume.\nDi importanza strategica per i commerci e la difesa della valle, fu restaurato prima nel 1907 e, in particolare, nel 1923. In seguito alla costruzione di Via Lungobisagno Dalmazia, infatti, la struttura sub\u00ec un accorciamento con la demolizione di una serie delle campate originali. I lavori del 1923 furono affidati al Consorzio Ligure delle Cooperative, per una spesa di 120.000 lire, con lo scopo annunciato di attuare una \"reintegrazione del Ponte Carrega e la sua coordinazione con la strada arginale della sponda sinistra del torrente Bisagno\".\nIl toponimo Carrega ha una origine incerta. Secondo altri studiosi, fra i quali Amedeo Pescio nel suo \"I nomi delle strade di Genova\" del 1912, l'allusione alla famiglia locale dei Carrega sarebbe erronea: \"si tradusse arbitrariamente in ponte Carrega il nome genovese di \u00abp\u00f4nte de Carr\u00e6\u00bb, ossia ponte delle carraie\". Il generale Ugo Assereto pubblic\u00f2 nel 1906 un opuscolo dedicato al nome del ponte, affermando: \"quel ponte si chiam\u00f2 sempre in dialetto ponte de Carr\u00e6e; [...] Carraie si scriveva il nome di quella localit\u00e0 in latino da varie centinaia d'anni; dal XIII secolo almeno \u00e8 accertato! [...] Da tutto questo parmi si possa dedurre come probabile che la localit\u00e0 del Bisagno gi\u00e0 da secoli detta le Carraie abbia preso il nome delle cave di pietra che in tempi antichi, nella prima parte del medioevo, dovettero esistere in quei dintorni\". Secondo le ricostruzioni della ricercatrice storica Jolanda Valenti Clara, sebbene inizialmente l'area si chiamasse Carrara (o Carr\u00e6, in genovese) perch\u00e9 utilizzata per il transito dei carri, il nome corrente italiano sarebbe effettivamente riconducibile alla famiglia Carrega, che contribu\u00ec ai costi di rifacimento e manutenzione dell'opera e possedeva numerose propriet\u00e0 nell'area. \nSorprendentemente, nel 2012 il ponte \u00e8 stato a rischio demolizione nell'ambito di un progetto volto all'allargamento della strada sulla sponda levante, poich\u00e9 dichiarato dal comune incompatibile col rischio idrogeologico dell'area. Dopo la mobilitazione dei cittadini della zona per la ricerca di una soluzione alternativa, l'attenzione \u00e8 stata portata alla soprintendenza che lo ha posto sotto tutela con apposito decreto dirigenziale regionale. La successiva costruzione dello scolmatore del Bisagno ha poi fatto venire meno i rischi paventati e nel 2015 una mozione per la tutela del ponte \u00e8 stata votata all'unanimit\u00e0 dal Consiglio comunale.\nGrazie alla mobilitazione dei cittadini, nel 2012 \u00e8 stato anche collocato al primo posto in Liguria nel censimento \"I luoghi del cuore del FAI\" (Fondo Ambiente Italiano).\nIl ponte \u00e8 protagonista di una prosa di Camillo Sbarbaro, dal titolo di \"Tramonto a Ponte Carrega\", contenuta in \"Trucioli\", e pubblicata nel 1920 da Vallecchi."}
{"id": "8909985", "revid": "1369234", "url": "https://it.wikipedia.org/wiki?curid=8909985", "title": "Movistar Team Women", "text": "Il Movistar Team Women \u00e8 una squadra femminile spagnola di ciclismo su strada. \u00c8 attiva dal 2018, affiancando la formazione professionistica maschile Movistar Team, e dal 2020 detiene licenza di UCI Women's WorldTeam.\nBasata a Eg\u00fc\u00e9s, in Navarra, e diretta da Sebasti\u00e1n Unzu\u00e9 (figlio di Eusebio Unzu\u00e9), dal 2021 la squadra vanta tra le proprie file l'olandese Annemiek van Vleuten, che proprio in maglia Movistar si \u00e8 aggiudicata il Giro delle Fiandre 2021.\nCronistoria.\nClassifiche UCI.\n\"Aggiornato al 31 dicembre 2020\".\nPalmar\u00e8s.\n\"Aggiornato al 5 aprile 2021\".\nOrganico 2021.\n\"Aggiornato al 5 aprile 2021\"."}
{"id": "8909986", "revid": "38120", "url": "https://it.wikipedia.org/wiki?curid=8909986", "title": "Satana (film)", "text": ""}
{"id": "8909987", "revid": "110157", "url": "https://it.wikipedia.org/wiki?curid=8909987", "title": "Ligue F\u00e9minine de Basket 2020-2021", "text": "Il campionato francese di pallacanestro femminile 2020-2021 (Ligue F\u00e9minine de Basket) \u00e8 stato il ventitreesimo (83\u00ba in totale dal 1937).\nBasket Landes vince il titolo per la prima volta battendo nella finale il .\nRegolamento.\nLe squadre classificate dal primo all'ottavo posto al termine della \"regular season\" si qualificano ai play-off per l'assegnazione del titolo di campione di Francia.\nLe squadre classificata al dodicesimo e ultimo posto retrocede in LF2.\nSquadre partecipanti.\n(*) al momento della interruzione del campionato.\nStagione regolare.\nClassifica.\nLegenda:\nRegolamento:\nPlay-off.\nVengono disputati tra le prime otto classificate. I quarti di finale si giocano al meglio delle 2 gare: in caso di pareggio si disputano i tempi supplementari nella gara di ritorno.\nLe vincenti disputano le \"final four\" con semifinali e finale in gara unica.\nQuarti di finale.\nGare disputate l'andata il 4 maggio, il ritorno l'8 maggio 2021. Bourges passa il turno per la rinuncia di Tarbes Bigorre dovuta al rispetto del protocollo sanitario.\nFinal four.\nSi sono disputate il 13 e il 15 maggio."}
{"id": "8909988", "revid": "62004", "url": "https://it.wikipedia.org/wiki?curid=8909988", "title": "Movistar Team (femminile)", "text": ""}
{"id": "8909990", "revid": "599013", "url": "https://it.wikipedia.org/wiki?curid=8909990", "title": "Gi\u014drgos Amanatid\u012bs", "text": "Carriera.\nClub.\nHa giocato nella massima serie greca e in quella cipriota.\nNazionale.\nTra il 1999 e il 2002 ha giocato 18 partite con la nazionale greca, realizzandovi anche 2 reti."}
{"id": "8909992", "revid": "119740059", "url": "https://it.wikipedia.org/wiki?curid=8909992", "title": "Mulo de Rio", "text": ""}
{"id": "8909993", "revid": "585241", "url": "https://it.wikipedia.org/wiki?curid=8909993", "title": "Chiesa di San Salvatore in Ossibus", "text": ""}
{"id": "8909994", "revid": "1310927", "url": "https://it.wikipedia.org/wiki?curid=8909994", "title": "Giorgos Amanatidis", "text": ""}
{"id": "8909995", "revid": "38120", "url": "https://it.wikipedia.org/wiki?curid=8909995", "title": "La straniera (film)", "text": ""}
{"id": "8909998", "revid": "38120", "url": "https://it.wikipedia.org/wiki?curid=8909998", "title": "Primavera (film)", "text": ""}
{"id": "8910002", "revid": "110157", "url": "https://it.wikipedia.org/wiki?curid=8910002", "title": "Museo Gemma 1786", "text": "Il Museo Gemma 1786, noto anche come Museo mineralogico e geologico estense \u00e8 un museo geologico situato a Modena.\nStoria.\nAl pari delle collezioni museali di paleontologia, il museo estense di geologia e mineralogia trae origine nel 1786 dalla donazione del vescovo di Modena Giuseppe Maria Fogliani della sua raccolta naturalistica all'Universit\u00e0 di Modena. Nel 1814 la collezione si arricch\u00ec notevolmente con la donazione di una preziosa collezione di minerali da parte di Massimiliano, fratello del duca di Modena Francesco IV d'Austria-Este. In questo stesso momento, in seguito all'acquisto di nuovi locali al secondo piano dell'attuale Palazzo Universitario, inizi\u00f2 la separazione delle raccolte geo-mineralogiche da quelle zoologiche. Oltre ad interessanti sezioni di mineralogia e petrografia regionale, il museo possiede alcuni esemplari rari, come la meteorite caduta ad Albereto di Modena nel 1765 e una collezione di zeoliti (alluminosilicati cristallini, con struttura molecolare a micropori in cui \u00e8 presente acqua) unica al mondo.\nDopo la fase degli esordi, un ulteriore salto di qualit\u00e0 nell'accrescimento del patrimonio museale si registr\u00f2 allorquando, nel 1840, viene incaricato dell'insegnamento di Storia Naturale il professore Pietro Doderlein: fondatore e studioso della paleontologia e geologia modenese, egli non solo increment\u00f2 il museo, ma lo riorganizz\u00f2 completamente, arricchendo le raccolte universitarie mineralogiche, geologiche e, principalmente, paleontologiche, grazie a campagne di ricerca e indagini sul campo nelle terre degli Stati Estensi. La sezione mineralogica conosce forse il momento di maggiore floridezza nella seconda met\u00e0 dell'800. Il riordino del materiale viene iniziato nel 1877 da Gustavo Uzielli con la redazione di un catalogo secondo la classificazione del Dana (1875). Durante il suo soggiorno a Modena, Dante Pantanelli continu\u00f2 il catalogo dell'Uzielli, giungendo a classificare complessivamente circa 2800 esemplari. Risale al 1879 l'acquisto da Carlo Boni di una collezione composta di circa 3500 esemplari, accompagnata dal catalogo manoscritto. La seconda guerra mondiale caus\u00f2 lo sfollamento delle collezioni e il loro smembramento in relazione alla divisione tra Istituti di Paleontologia, Mineralogia e Geologia. Oltre alle collezioni storiche, il patrimonio museale si \u00e8 nel frattempo costantemente arricchito grazie alle ricerche effettuate sia in Italia che all'estero dai geologi e mineralogisti dell'Universit\u00e0 a fini studio e didattici.\nDal 2005, nella volont\u00e0 di proporsi al pubblico in un'ottica di maggior visibilit\u00e0, il museo ha adottato il nome semplice quanto evocativo di 'Gemma 1786'."}
{"id": "8910007", "revid": "484362", "url": "https://it.wikipedia.org/wiki?curid=8910007", "title": "Chief of Naval Operations", "text": "Il Chief of Naval Operations (letteralmente \"Capo delle Operazioni Navali\" in lingua inglese, in sigla CNO) \u00e8 il comandante professionale della United States Navy. Legalmente \u00e8 uno \"statutory office\" (ovvero una carica istituzionale) assegnato a un alto ufficiale della US Navy, con la funzione di assistente militare del Segretario alla Marina degli Stati Uniti d'America (il capo politico della US Navy). Il CNO \u00e8 membro a pieno titolo del Joint Chiefs of Staff (lo stato maggiore congiunto delle Forze armate degli Stati Uniti), e come tale funge da consulente per vari organi esecutivi come il Consiglio per la sicurezza nazionale, il Consiglio per la sicurezza interna, il Segretario della difesa e il Presidente degli Stati Uniti d'America.\nA dispetto del nome, il CNO non ha autorit\u00e0 di comando operativo sulle forze navali, ma \u00e8 piuttosto un consulente militare professionale del Segretario alla Marina; il comando operativo delle forze navali rientra nelle competenze degli Unified Combatant Command che fanno capo al Segretario della difesa. Le funzioni del CNO e quelle del suo ufficio sono regolate dal capitolo 805 del titolo 10 dello United States Code.\nRuolo.\nIl CNO \u00e8 nominato direttamente dal Presidente degli Stati Uniti, previa conferma da parte del Senato. Il Presidente pu\u00f2 selezionare per la carica un qualsiasi ufficiale di bandiera della US Navy (ovvero un ufficiale in servizio attivo di grado pari o superiore a retroammiraglio \"lower half\"), purch\u00e9 si tratti, a meno di comprovate esigenze di interesse nazionale, di un ufficiale con \u00absignificativa esperienza in incarichi congiunti\u00bb incluso \u00abalmeno un intero periodo di servizio in un incarico congiunto\u00bb. Il CNO \u00e8 in carica per un periodo di quattro anni dalla nomina, ma in caso di guerra o di emergenza nazionale il Congresso degli Stati Uniti d'America pu\u00f2 riconfermarlo nel ruolo per un periodo non superiore ad altri quattro anni. Il CNO \u00e8 assistito nelle sue attivit\u00e0 da un Vice Chief of Naval Operations; quest'ultimo subentra al CNO in tutti i casi in cui questi sia assente o inabilitato al compito, nonch\u00e9 nei periodi di vacanza dell'ufficio fino alla nomina di un successore del CNO cessato dalla carica.\nIl Chief of Naval Operations \u00e8 l'ufficiale di rango pi\u00f9 elevato in servizio attivo di tutta la US Navy, a meno che la carica di capo o di vicecapo del Joint Chiefs of Staff non siano detenute da un ufficiale della Marina. Durante il suo periodo nella carica, il CNO ricopre il rango di ammiraglio a quattro stelle ma senza pregiudizio sul grado effettivo; nell'esercizio delle sue funzioni presso il Dipartimento della Marina degli Stati Uniti d'America, il CNO ha la precedenza su qualunque altro ufficiale in servizio, ma \u00e8 soggetto all'autorit\u00e0, alla direzione e al controllo del Segretario alla Marina. La sede ufficiale del CNO era inizialmente collocata presso il Number One Observatory Circle dello United States Naval Observatory a Washington; dal 1974 tuttavia l'edificio \u00e8 diventato residenza ufficiale del Vicepresidente degli Stati Uniti d'America, e il CNO ha ora sede presso la Tingey House all'interno del Washington Navy Yard.\nIl CNO presiede e dirige le attivit\u00e0 dell'Office of the Chief of Naval Operations (OPNAV), fornendo assistenza professionale alle attivit\u00e0 del Segretario alla Marina in materia di reclutamento, organizzazione, forniture, equipaggiamento (inclusi quegli aspetti di ricerca e sviluppo assegnati dal Segretario), addestramento, mobilitazione e smobilitazione, amministrazione e manutenzione della US Navy; inoltre, il CNO e il suo ufficio devono indagare e riferire al Segretario sull'efficienza della Marina e sulla sua preparazione bellica, preparare istruzioni dettagliate per l'esecuzione dei piani approvati e supervisionare l'esecuzione di tali piani e istruzioni e coordinare l'azione delle organizzazioni della Marina. \u00c8 compito specifico del CNO trasmettere i piani e le raccomandazioni dell'OPNAV al Segretario alla Marina e consigliarlo in merito a essi, nonch\u00e9 supervisionare le attivit\u00e0 dei membri e delle organizzazioni della US Navy; al CNO possono poi essere attribuiti altri compiti militari, non altrimenti assegnati dalla legge, da parte del Presidente degli Stati Uniti, del Segretario alla Difesa o del Segretario alla Marina.\nIl CNO \u00e8 membro a pieno titolo del Joint Chiefs of Staff, e informa il Segretario alla Marina in merito alle decisioni prese dal JCS su questioni che interessano il Dipartimento della Marina; fatta salva l'autorit\u00e0, la direzione e il controllo del Segretario della Difesa, il CNO tiene informato il Segretario alla Marina delle operazioni militari significative che interessano i compiti e le responsabilit\u00e0 del Segretario stesso.\nLista.\nLa carica di CNO venne istituita l'11 maggio 1915; in precedenza il suo ruolo di consulente militare del Segretario alla Marina era ricoperto dall'Aide for Naval Operations, incarico regolato dai regolamenti interni della Marina piuttosto che dalla legge federale."}
{"id": "8910012", "revid": "446353", "url": "https://it.wikipedia.org/wiki?curid=8910012", "title": "Capo delle operazioni navali", "text": ""}
{"id": "8910015", "revid": "446353", "url": "https://it.wikipedia.org/wiki?curid=8910015", "title": "Capo delle Operazioni Navali", "text": ""}
{"id": "8910020", "revid": "446353", "url": "https://it.wikipedia.org/wiki?curid=8910020", "title": "Chief of naval operations", "text": ""}
{"id": "8910022", "revid": "1034161", "url": "https://it.wikipedia.org/wiki?curid=8910022", "title": "Centrale idroelettrica di Kachovka", "text": "La centrale idroelettrica di Kakhovka \u00e8 una centrale elettrica fluviale sul fiume Dnieper a Kachovka, in Ucraina. Kachovka \u00e8 una citt\u00e0 portuale situata sulla riva meridionale del bacino idrico. Lo scopo principale della diga \u00e8 la produzione di energia idroelettrica, l'irrigazione e la navigazione. \u00c8 la sesta e ultima diga della cascata del Dnepr.\nIl personale della centrale idroelettrica di Kakhovka era di 241 persone (al 2015). Il direttore responsabile \u00e8 Yaroslav Kobelya dal settembre 2012.\nDiga.\nAlla diga \u00e8 associata una chiusa e una centrale elettrica con una capacit\u00e0 installata di 357 MW. L'acqua del bacino idrico di Kachovka viene inviata attraverso il canale della Crimea settentrionale e il canale Dnieper-Kryvyi Rih per irrigare vaste aree dell'Ucraina meridionale e della Crimea settentrionale. La costruzione della diga inizi\u00f2 nel settembre 1950 e l'ultimo generatore fu messo in servizio nell'ottobre 1956. \u00c8 gestito da Ukrhydroenerho."}
{"id": "8910029", "revid": "57342", "url": "https://it.wikipedia.org/wiki?curid=8910029", "title": "Wandel", "text": ""}
{"id": "8910031", "revid": "1522738", "url": "https://it.wikipedia.org/wiki?curid=8910031", "title": "Hashim ibn 'Abd Allah", "text": "Biografia.\nIl Principe H\u0101shim, membro della famiglia reale giordana, \u00e8 ritenuto appartenere alla quarantaduesima generazione dei diretti discendenti del profeta Maometto. Nato nello stesso giorno del padre, \u00e8 secondo nella Linea di successione al trono di Giordania dopo il fratello maggiore il Principe Husayn ibn 'Abd Allah. "}
{"id": "8910032", "revid": "92105", "url": "https://it.wikipedia.org/wiki?curid=8910032", "title": "Centrale idroelettrica di Kakhovka", "text": ""}
{"id": "8910036", "revid": "1442080", "url": "https://it.wikipedia.org/wiki?curid=8910036", "title": "Volvo Car Open 2021 - Doppio", "text": "Anna-Lena Gr\u00f6nefeld e Alicja Rosolska erano le detentrici del titolo, ma hanno scelto di non partecipare a quest'edizione del torneo.\nIn finale Nicole Melichar e Demi Schuurs hanno sconfitto Marie Bouzkov\u00e1 e Lucie Hradeck\u00e1 con il punteggio di 6-2, 6-4."}
{"id": "8910041", "revid": "36426", "url": "https://it.wikipedia.org/wiki?curid=8910041", "title": "Casa Taddei", "text": "Casa Taddei \u00e8 un edificio storico di Firenze, situato in borgo degli Albizi 17. L'edificio \u00e8 sottoposto a vincolo architettonico dal 1963.\nStoria e descrizione.\nLa casa, dai caratteri cinquecenteschi, \u00e8 ricordata da Federico Fantozzi (in ossequio all'attenzione propria del tempo per le dimore legate alla vita degli uomini illustri) in quanto luogo della morte dello storico Riguccio Galluzzi, avvenuta il 25 settembre 1801 al tempo in cui l'edificio era di propriet\u00e0 di Carlo Londi: \"fu il Galluzzi dotto, modesto e di integerrimi costumi, e scrisse d'ordine del granduca Leopoldo I la Storia della Toscana, durante la dominazione Medicea\". \nSuccessivamente la casa \u00e8 documentata per essere stata utilizzata quale alloggio del personale al servizio della famiglia degli Alessandri (si veda al numero civico 15), probabilmente in vista di una possibile espansione del loro vicino palazzo. A quell'epoca forse risale lo stemma dell'Arte dei Mercatanti ora nel cortile.\nCi\u00f2 detto, anche il nostro edificio non \u00e8 privo d'interesse architettonico, nel suo riproporre in scala minore gli elementi tipici del lessico manierista: si veda come, a fronte di finestre e di un portone di dimensioni decisamente contenute, anche le bugne a cuscino che incorniciano i vari elementi si vadano riducendo in scala, senza tuttavia nulla far perdere all'equilibrio del disegno d'insieme, decisamente gradevole. Che si tratti di una casa di ben pi\u00f9 antiche origini lo testimoniano in particolare gli ambienti, ora adibiti ad esercizio commerciale, che si aprono a sinistra del portone, sviluppati inusitatamente in profondit\u00e0 e originati da quelli tipici di una casa corte mercantile di et\u00e0 medievale. Da segnalare come tali fondi fossero stati acquisiti dal noto imprenditore Girolamo Pagliano e nel 1905 messi in comunicazione con quelli del suo palazzo di via de' Pandolfini 14, in modo da ampliare gli spazi per l'opificio dove si produceva il famoso sciroppo medicamentoso che tanta fortuna economica aveva dato al nostro: a queste vicende risale l'ampio lucernario che copre il cortile tardo quattrocentesco interno. \nI vari ambienti del fondo sono stati restaurati tra il 1994 e il 1995. \nSul fronte \u00e8 un'epigrafe in ricordo del gi\u00e0 citato Riguccio Galluzzi:\nIl palazzo Niccolini di via Pandolfini.\nSu via de' Pandolfini 14 si trova l'altro edificio i cui interni furono uniti a questo all'epoca di Girolamo Pagliano. Questo edificio, detto \"palazzo Niccolini\", conserva del Cinquecento soltanto il grande portone a bozze di pietra, essendo stato completamente ristrutturato nel Settecento. Nell'atrio il repertorio di Bargellini e Guarnieri segnala un'epigrafe che ricorda come il palazzo sia stato l'abitazione di Pagliano, qui morto nel 1881, e sede dei laboratori dove si produceva il famoso sciroppo medicamentoso di sua invenzione."}
{"id": "8910042", "revid": "1310927", "url": "https://it.wikipedia.org/wiki?curid=8910042", "title": "Dimitris Eleftheropoulos", "text": ""}
{"id": "8910043", "revid": "1310927", "url": "https://it.wikipedia.org/wiki?curid=8910043", "title": "Fanis Kateryiannakis", "text": ""}
{"id": "8910060", "revid": "439868", "url": "https://it.wikipedia.org/wiki?curid=8910060", "title": "Schnee", "text": ""}
{"id": "8910062", "revid": "74801", "url": "https://it.wikipedia.org/wiki?curid=8910062", "title": "Grammonus", "text": "Grammonus \u00e8 un genere di pesci marini appartenenti alla famiglia Bythitidae.\nDistribuzione e habitat.\nQuesto genere \u00e8 presente in tutti i mari tropicali e subtropicali, gran parte delle specie proviene dall'Indo-Pacifico. Nel mar Mediterraneo \u00e8 presente, non comune, la specie \"G. ater\".\nLa maggior parte delle specie sono abitatori delle grotte marine a bassa profondit\u00e0, spesso in ambienti corallini ma alcune sono state catturate su fondali fangosi a profondit\u00e0 abbastanza elevate nei piani circalitorale e batiale.\nDescrizione.\n\"G. nagaredai\" supera il metro ed \u00e8 largamente la specie di maggiori dimensioni. La gran parte delle altre specie del genere di solito non raggiunge i e anche le maggiori non superano i 20.\nTassonomia.\nIl genere comprende 11 specie:"}
{"id": "8910063", "revid": "1684799", "url": "https://it.wikipedia.org/wiki?curid=8910063", "title": "Juan Manuel Cerundolo", "text": ""}
{"id": "8910067", "revid": "8596", "url": "https://it.wikipedia.org/wiki?curid=8910067", "title": "Le pont du Nord", "text": ""}
{"id": "8910069", "revid": "300067", "url": "https://it.wikipedia.org/wiki?curid=8910069", "title": "Brano Dukanovic", "text": ""}
{"id": "8910070", "revid": "300067", "url": "https://it.wikipedia.org/wiki?curid=8910070", "title": "Brano Djukanovic", "text": ""}
{"id": "8910071", "revid": "2110845", "url": "https://it.wikipedia.org/wiki?curid=8910071", "title": "Juan Luis Bu\u00f1uel", "text": "Biografia.\nFiglio del regista Luis Bu\u00f1uel.\nMuore il 6 dicembre 2017 all'et\u00e0 di 83 anni."}
{"id": "8910072", "revid": "484362", "url": "https://it.wikipedia.org/wiki?curid=8910072", "title": "Campionati oceaniani di atletica leggera 2015", "text": "I XV campionati oceaniani di atletica leggera si sono svolti a Cairns, in Australia, dall'8 al 10 maggio 2015 presso il Barlow Park. Gli atleti hanno gareggiato in 47 specialit\u00e0, 24 maschili, 24 femminili e una mista. \nDurante la manifestazione si sono svolte anche alcune gare delle categorie allievi e master e di atletica leggera paralimpica.\nNazioni partecipanti.\nHanno preso parte a questi campionati 20 nazioni, oltre a un atleta master e squadra regionale dell'Australia che hanno gareggiato indipendentemente rispetto alla nazionale di appartenenza. "}
{"id": "8910073", "revid": "1318658", "url": "https://it.wikipedia.org/wiki?curid=8910073", "title": "Westbau", "text": "Col nome di westbau, letteralmente edificio ovest, nell'ambito storico-artistico si indicano strutture rettangolari trasversali simili a torri all'estremit\u00e0 ovest di una chiesa, molto ricorrenti soprattutto nell'architettura romanica e gotica tedesca. Questo termine \u00e8 generico ed \u00e8 usato per riassumere architetture simili ma pi\u00f9 specifiche come il \"westwerk\", \"westriegel\", \"doppelturmfassade\", \"westt\u00fcrme\" e altri \"edifici a ovest\" che non rientrano in nessuna di queste categorie.\nAnche una forma specifica di campanile costruito all'estremit\u00e0 ovest di chiese nella Germania orientale \u00e8 chiamata \"M\u00e4rkischer Westbau\".\nCaratteristiche.\nLo storico dell'arte e dell'architettura Ernst Badst\u00fcbner descrive i \"westbau\" a est dell'Elba come \"strutture trasversali a forma di scatola che - poste sul lato ovest di fronte alle lunghe navate laterali - prendono il posto di una facciata a torre, ma somigliano piuttosto a una casa, che pu\u00f2 essere descritta al meglio come una torre\". I \"westbau\" hanno in genere la larghezza della navata, ma in alcuni casi sono anche pi\u00f9 larghi, come in alcune chiese nell'area della Uckermark. L'eccesso di larghezza del \"westbau\" rispetto alle navate \u00e8 comunque pi\u00f9 diffusa nelle chiese cittadine che nelle chiese di campagna.\nSpesso il \"westbau\" viene confuso col westwerk o con il westriegel. Poich\u00e9 la caratteristica pi\u00f9 importante dei westwerk \u00e8 quella di sottolineare la chiesa come sede principesca, i westwerk non possono connotare le chiese parrocchiali. Dato che il fiume Elba segnava il confine orientale dell'impero carolingio, non possono essere esistiti westwerk in senso stretto a est del fiume, ma solo \"westbau\". Anche dal punto di vista cronologico le due costruzioni non collimano, sebbene siano simili dal punto di vista tipologico: la costruzione dei westwerk inizia dall'XI secolo in poi, mentre i \"westbau\" almeno dalla met\u00e0 del XII Secolo, soprattutto nel XIII secolo.\nNell'Altmark e nell'area del Brandeburgo, i \"westbau\" compaiono sia nelle chiese dei villaggi che in quelli delle citt\u00e0 e sono generalmente fatti di blocchi di granito. I \"westbau\" delle chiese cittadine differiscono da quelli delle chiese di campagna solo per le loro dimensioni maggiori e solo in casi eccezionali per una forma pi\u00f9 differenziata (es. la \"Marienkirche\" a Prenzlau). Gli esempi urbani risalgono principalmente al XIII secolo, soprattutto la met\u00e0 del secolo, ovvero il periodo di fondazione della maggior parte delle citt\u00e0 del Brandeburgo. I \"westbau\" si diffondono anche nelle chiese dei villaggi nel XIV-XVI secolo, in pietra a vista o muratura mista pietra-mattoni.\nNel Brandeburgo, cos\u00ec come nella Pomerania occidentale meridionale e nell'Elba-Havel della Sassonia-Anhalt, si individuano circa cinquanta \"westbau\" su chiese parrocchiali nelle citt\u00e0 e nelle citt\u00e0-mercato. Le eccezioni sono la cattedrale di Havelberg e la chiesa del monastero di Stolpe. Le chiese dipendenti da un monastero in genere non erano dotate di grandi \"westbau\", ma non \u00e8 ancora chiaro il perch\u00e9.\nDurante il periodo gotico, furono costruiti \"westbau\" in vari luoghi, che, nonostante la facciata monumentale, spesso torreggiavano solo leggermente sulla navata e ai quali si aggiungevano a volte una torre, a volte due torri."}
{"id": "8910075", "revid": "93556", "url": "https://it.wikipedia.org/wiki?curid=8910075", "title": "Palazzo dell'Hotel Bristol", "text": "Il Palazzo dell'Hotel Bristol \u00e8 un edificio storico di Napoli, situato nel Corso Vittorio Emanuele.\nEsso \u00e8 gi\u00e0 presente nel foglio 17 della Carta Schiavoni del 1879, con il nome \"Lucchesi\". Infatti, venne commissionato intorno al 1865-1870 dal conte Ferdinando Lucchesi Palli e dalla moglie, Giulia Brunas Serra. Nel 1880 venne venduto alla societ\u00e0 Cavalli &amp; Fiorentino che vi fond\u00f2 l'Hotel Bristol. Nel 1886 l'hotel pass\u00f2 in gestione all'imprenditore svizzero Alberto Laundry e alcuni anni dopo a un altro svizzero, Carl Schwarz, il quale nel 1901 apr\u00ec anche il Grand Hotel Eden nell'attuale Piazza Amedeo. Mantenne questa funzione fino alla prima guerra mondiale, dopo la quale si trasform\u00f2 in condominio, con il conseguente innalzamento di un ulteriore piano rispetto agli iniziali cinque.\nSi presenta come un'imponente palazzo neorinascimentale di sei piani dal vistoso basamento in pietra, nel quale si apre il portale. La facciata si caratterizza per il rivestimento di mattoni e per l'inserimento di spigoli a bugnato a conci alterni profondamente incisi. Oltrepassato l'androne, alla cui destra vi \u00e8 la scala, si giunge al cortile porticato.\nL'edificio gode di ottime condizioni conservative."}
{"id": "8910079", "revid": "767487", "url": "https://it.wikipedia.org/wiki?curid=8910079", "title": "La ragazza con gli stivali rossi", "text": "La ragazza con gli stivali rossi (\"La femme aux bottes rouges\") \u00e8 un film del 1974 diretto da Juan Luis Bu\u00f1uel."}
{"id": "8910083", "revid": "300067", "url": "https://it.wikipedia.org/wiki?curid=8910083", "title": "Adris De Le\u00f3n", "text": ""}
{"id": "8910084", "revid": "300067", "url": "https://it.wikipedia.org/wiki?curid=8910084", "title": "Adris de Leon", "text": ""}
{"id": "8910085", "revid": "300067", "url": "https://it.wikipedia.org/wiki?curid=8910085", "title": "Adris De Leon", "text": ""}
{"id": "8910087", "revid": "119742500", "url": "https://it.wikipedia.org/wiki?curid=8910087", "title": "Lingue Reefs-Santa Cruz", "text": "Le lingue Reefs-Santa Cruz (in inglese: \"Reef Islands \u2013 Santa Cruz languages\" abbr. in \"Reefs \u2013 Santa Cruz\", o RSC) sono una famiglia delle lingue oceaniche parlate nelle Isole Reef e nelle Isole Santa Cruz. Sono classificate come lingue delle Temotu.\nComprendono:"}
{"id": "8910088", "revid": "938", "url": "https://it.wikipedia.org/wiki?curid=8910088", "title": "Lingue Reefs\u2013Santa Cruz", "text": ""}
{"id": "8910089", "revid": "2215762", "url": "https://it.wikipedia.org/wiki?curid=8910089", "title": "Andreas Chyli\u0144ski", "text": "Biografia.\nIntorno al 1625 era maestro di musica nel convento di Drohiczyn. Nel 1630 si rec\u00f2 a Padova, dove esercit\u00f2 il ministero di presbitero e musico presso la Basilica di Sant'Antonio divenendo basso del coro e, nel 1632, Maestro di cappella. A causa di disaccordi, lasci\u00f2 Padova nel 1635 e torn\u00f2 in Polonia. \n\u00abNel 1620 Chylinski compose un canone, \"Da pacem in diebus nostris\", invitando i suoi contemporanei a scioglierne l'enigma esecutivo; siccome nessuno vi riusc\u00ec, Chylinski stesso decise di pubblicarne la soluzione qualche anno pi\u00f9 tardi (Anversa, 1634). In realt\u00e0 si tratta di 16 canoni indipendenti, che formano un solo grande ciclo, quindi non come si credette per lungo tempo di un canone solo a 64 voci\u00bb."}
{"id": "8910118", "revid": "76963", "url": "https://it.wikipedia.org/wiki?curid=8910118", "title": "Arman Darbo", "text": "Biografia.\nInizi.\nArman Ulysses Darbo \u00e8 nato a Parigi, Francia nel 2001 e si \u00e8 trasferito a Pechino in giovane et\u00e0, dove avrebbe vissuto per un decennio prima di risiedere negli Stati Uniti. \nCarriera.\nLa sua carriera di attore \u00e8 iniziata a 6 anni quando lui e la sua famiglia sono stati avvicinati da un agente di casting in un centro commerciale. Avrebbe recitato in vari progetti, come \"3 Crazy Girls\" e \"My DV Diary\", quando la sua popolarit\u00e0 si diffuse rapidamente. Il suo debutto cinematografico \u00e8 avvenuto nel 2011 in \"Jian dang wei ye\". L'anno seguente ha recitato in \"Kung Fu Man\", interpretato al fianco di Tiger Chen e prodotto da Keanu Reeves. Nel 2013, ha recitato in \"Deep Sleep No More\".\nNel 2015, Darbo \u00e8 stato scritturato per \"Defenders of Life\" e ha vinto la medaglia d'argento come miglior attore under 18 ai Global Independent Film Awards.\nNel 2017, ha recitato accanto a Sawyer Barth in \"And Then I Go\" nel ruolo principale di Edwin. Barth, che nel film interpreta Flake, aveva originariamente fatto un provino anche per il ruolo di Edwin, ma \u00e8 stato richiamato per interpretare il personaggio di Flake. Darbo ha descritto l'entrare nel ruolo, dicendo: \"Non \u00e8 che devo essere una persona completamente diversa per il ruolo, dovevo solo esplorare una parte di me stesso che non avevo mai esplorato prima.\"\nNel 2019, Darbo ha recitato nel film horror \"Itsy Bitsy\" e reciter\u00e0 nel film di fantascienza \"Greatland\" nel ruolo di Ulysses.\nAttualmente risiede a Los Angeles, California, e frequenta il Los Angeles College of Music."}
{"id": "8910120", "revid": "46291", "url": "https://it.wikipedia.org/wiki?curid=8910120", "title": "Fritillaria pallidiflora", "text": "Fritillaria pallidiflora \u00e8 una pianta perenne monocotiledone appartenente alla famiglia delle Liliacee.\nL'epiteto specifico \"pallidiflora\" \u00e8 dovuto al colore tenue dei suoi fiori.\nDescrizione.\nLe foglie hanno riflessi grigio/azzurri. I fiori sbocciano in maggio e sono giallo pallido, con un centro rosso. Sbocciano su fusti alti fino a .\nDistribuzione e habitat.\nLa specie \u00e8 diffusa in Kazakistan, Kirghizistan e nella regione cinese dello Xinjiang.\nColtivazione.\nLa specie ha ottenuto un certo successo come pianta ornamentale, ottenendo importanti riconoscimenti dalla Royal Horticultural Society. Predilige posizione ombreggiata o in pieno sole, in terreni ricchi e freschi."}
{"id": "8910123", "revid": "110157", "url": "https://it.wikipedia.org/wiki?curid=8910123", "title": "Tour Sequana", "text": "La Tour Sequana, anche chiamata Tour Mozart, \u00e8 un grattacielo situato nel quartiere finanziario della Val de Seine, a Issy-les-Moulineaux, comune alla periferia di Parigi. \nAlta 100 metri, pu\u00f2 ospitare 2.720 persone. \u00c8 stato costruito da Arquitectonica con lo studio di progettazione Arup Sustainable Design, poi inaugurato il 14 settembre 2010.\nLa torre, costruita da Bouygues Construction, \u00e8 certificata HQE contando cinque obiettivi HQE raggiunti con il livello \"alte prestazioni\" e sei obiettivi HQE raggiunti con il livello \"prestazioni medie\".\nTutte le apparecchiature dovrebbero consentire alla torre di risparmiare il 50% rispetto al consumo energetico degli uffici tradizionali, ovvero emissioni di CO2 di 12 kg / m2 all'anno.\nNel 2007 Bouygues Immobilier ha vinto il \"Grand Prix Eco Building Performance\" nella categoria \u201cVery High Building\u201d, premiando la qualit\u00e0 energetica e ambientale della sua torre."}
{"id": "8910124", "revid": "287204", "url": "https://it.wikipedia.org/wiki?curid=8910124", "title": "Franco Vignola", "text": "Carriera.\nCalciatore.\nHa giocato unicamente in patria, in particolare in Division 1 con le maglie di e e in Division 2 con, oltre al Marsiglia, e . Con i marsigliesi in particolare vinse il campionato di Division 2 1994-1995, ma a causa delle irregolarit\u00e0 finanziarie non pot\u00e9 essere promosso. L'anno successivo la squadra arriv\u00f2 seconda in campionato e venne quindi promossa, permettendo a Vignola di giocare con un'ultima partita in Division 1. Il resto della carriera lo passa nelle serie minori francesi."}
{"id": "8910125", "revid": "767487", "url": "https://it.wikipedia.org/wiki?curid=8910125", "title": "Ktenoura", "text": "Ktenoura era un trilobite dell'ordine \"Phacopida\", della famiglia \"Cheiruridae\" vissuto nell'Ordoviciano superiore e nel Siluriano.\nDescrizione.\nKtenoura presenta uno scheletro esterno allungato, con il torace costituito di 11 segmenti. Le suture facciali sono del tipo \"Proparia\" e suddividono il margine laterale del \"Cephalon\" in due parti.\nLe guance e le pleure sono strette; gli occhi sono posti nella parte anteriore, in prossimit\u00e0 della glabella. Questa \u00e8 convessa e il suo spessore aumenta gradualmente verso la parte anteriore. Il tipo di articolazione tra i vari segmenti consentiva a \"Ktenoura\" di arrotolarsi. Lo scudo caudale era di dimensioni modeste, con tre lunghe paia di spine marginali e retroflesse.\nQuesto trilobite raggiungeva in media i 5 cm di lunghezza.\nHabitat.\nKtenoura era un tipico abitatore di piattaforma e la sua distribuzione geografica era mondiale."}
{"id": "8910126", "revid": "36426", "url": "https://it.wikipedia.org/wiki?curid=8910126", "title": "Palazzo Pazzi alla Volta dei Ciechi", "text": "Palazzo Pazzi alla Volta dei Ciechi \u00e8 un edificio storico del centro di Firenze, situato in Borgo Albizzi 22.\nStoria e descrizione.\nL'edificio sorge su preesistenze trecentesche, come indicano gli elementi di filaretto riportati in luce al piano terreno; per il resto il palazzo \u00e8 completamente trasformato. L'antica propriet\u00e0 dei Pazzi \u00e8 ricordata in facciata da un piccolo stemma con l'arme di famiglia (d'azzurro, a due delfini guizzanti in palo addossati, posti in mezzo a cinque crocette fioronate) e, con pi\u00f9 evidenza, dalla stessa arme dipinta sulla volta dei Ciechi che si apre nell'edificio e che consente l'accesso alla retrostante piazza de' Pazzi su cui dava anche il cortile del palazzo della stessa famiglia che oggi \u00e8 una porzione di palazzo Valori. La volta dei Ciechi pare che avesse preso il nome da un'osteria nella corte dei Pazzi, frequentata dai poveri mendicanti.\nSulla sinistra della stessa volta \u00e8 un bando dei Signori Otto di guardia e bal\u00eca datato 1619, gi\u00e0 trascritto da Francesco Bigazzi, che proibisce di fare \"sporcitie di sorte alcuna\" (\"ne vi si orini\"):\n[A D\u00cc ...] DICEMBRE 1619&lt;br&gt;LI SS OTTO DI BALIA DELLA&lt;br&gt;CITTA DI FIRZE PROIBISCONO CHE&lt;br&gt;SOTTO LA VOLTICCOLA DEI&lt;br&gt; PAZZI PER QVANTO TIENE&lt;br&gt;DETTA VOLTICCOLANON VI SI &lt;br&gt;FACCIA SPORCITIE DI SORTE&lt;br&gt;ALCVNA NE VI SI ORINI SO&lt;br&gt;TTO PENA DI SCVDI DVE&lt;br&gt;E TRATI DVE DI FVNE E&lt;br&gt;ARBITRIO DEL MAGISO LORO"}
{"id": "8910128", "revid": "767487", "url": "https://it.wikipedia.org/wiki?curid=8910128", "title": "Olga Neuwirth", "text": "Biografia.\nGi\u00e0 all'et\u00e0 di 7 anni, la Neuwirth inizi\u00f2 a prendere lezioni di tromba, per poi studiare composizione all'Universit\u00e0 per la musica e le arti interpretative di Vienna, dove si laure\u00f2 in seguito con una tesi sulle musiche del film \"L'amour \u00e0 mort\". Nel 1985 prosegue i suoi studi al San Francisco Conservatory of Music. Ha poi studiato pittura e cinema al San Francisco Art College. Nel 1993 studia con Tristan Murail e lavora all'IRCAM. All'inizio della sua carriera, ha avuto la possibilit\u00e0 di incontrare il compositore Luigi Nono, affermando poi che questo ha avuto una forte influenza sulla sua vita. Nel 2000 \u00e8 stata nominata Composer-in-Residence della Antwerp Symphony Orchestra ad Anversa e nel 2002 \u00e8 stata nominata tale anche al Festival di Lucerna insieme a Pierre Boulez.\nHa composto numerosi lavori di musica da camera pubblicati per l'etichetta Kairos e ha collaborato con Elfriede Jelinek all'opera \"B\u00e4hlamms Fest\". Nel 2003 mette in scena un adattamento teatrale del film \"Strade perdute\", di David Lynch, incorporando feed audio e video sia dal vivo che preregistrati, insieme ad altri componenti elettronici. La prima mondiale \u00e8 avvenuta a Graz, eseguita dal Klangforum Wien con l'elettronica realizzata all'Institut f\u00fcr Elektronische Musik. La prima americana dell'opera si \u00e8 svolta all'Oberlin College, in Ohio, e ha visto altre esibizioni al Miller Theatre della Columbia University di New York, prodotto dall'Oberlin Conservatory e dall'Oberlin Contemporary Music Ensemble. La registrazione audio surround pubblicata da Kairos \u00e8 stata premiata con il Diapason d'Or."}
{"id": "8910131", "revid": "119742348", "url": "https://it.wikipedia.org/wiki?curid=8910131", "title": "Bastoncino di zucchero", "text": ""}
{"id": "8910132", "revid": "62748", "url": "https://it.wikipedia.org/wiki?curid=8910132", "title": "Giovanni Benci (1456-1523)", "text": "Biografia.\nNascita e famiglia.\nGiovanni Benci nacque nel 1456 da Amerigo Benci e \"Monna\" Antonia Cresci, figlia di Lorenzo Cresci.\nSuo padre, che poi fu priore nel 1463, inizi\u00f2 la sua carriera entrando come impiegato nella compagnia commerciale della famiglia Medici, dove divent\u00f2 prima socio e poi direttore della filiale ginevrina, per poi imporsi successivamente come un vero e proprio mecenate. Amerigo aveva fatto carriera seguito le orme del suo stesso padre: infatti, era figlio di Giovanni di Amerigo di Simone di ser Donato de' Benci, che fu uno dei principali collaboratori di Cosimo de' Medici, detto \"il Vecchio\", e ricopr\u00ec vari ruoli nelle filiali e compagnie associate della famiglia Medici, lavorando prima come impiegato e poi come contabile nella filiale di Roma (dal 1406), successivamente come direttore in quella di Ginevra (dal 1426), poi lavor\u00f2 anche nella succursale di Basilea e, infine, dal 1434 ritorn\u00f2 a Firenze e divenne socio e direttore generale della compagnia Medici (unico direttore dal 1443 alla morte).\nIl nonno costru\u00ec la vera fortuna della famiglia e riusc\u00ec a formare uno dei pi\u00f9 grandi patrimoni fiorentini e, ad ereditarlo, vi fu anche Amerigo, il padre di questo Giovanni, appunto. Grazie all'ingente somma, che da una stima del 1457 venne valutata nel complesso 26.338 fiorini (il secondo pi\u00f9 grande patrimonio a Firenze, superato solo da quello dei Medici), il padre Amerigo pot\u00e9 abbandonare il mondo degli affari e accostarsi a quello della cultura, diventando cos\u00ec un importante collezionista e accogliendo nella propria dimora anche studiosi, intellettuali e artisti. Tra coloro che frequentarono il palazzo familiare si ricordano il filosofo umanista Marsilio Ficino e, tra tutti, Leonardo da Vinci. Proprio con Leonardo, Giovanni istaur\u00f2 un rapporto di amicizia. Inoltre, sua sorella Ginevra Benci venne immortalata proprio da Leonardo in un celebre ritratto.\nPassioni e interessi.\n\u00c8 noto che Giovanni coltiv\u00f2 la passione per le lettere e la scienza, come dimostrato dalle sue collezioni, che includevano il codice con la volgarizzazione del \"Liber de medicina veterinaria\" di Giordano Ruffo, un funzionario calabrese alla corte dell'imperatore Federico II di Svevia.\nInoltre, in vita, Giovanni fu anche un superbo cavaliere ed era celebre per cavalcare per Firenze riccamente addobbato e su cavalli di razza, acquistati a caro prezzo. Proprio da lui deriv\u00f2 il detto \"ecco seicento\" quando si vedeva un cavallo riccamente ornato, poich\u00e9 pag\u00f2 un cavallo barbaro l'esorbitante somma di 600 fiorini d'oro.\nInoltre, secondo le tradizioni di famiglia, egli non disegn\u00f2 pubblici incarichi e fu infatti priore nel 1517.\nMorte ed eredit\u00e0.\nGiovanni mor\u00ec il 9 settembre del 1523 e lasci\u00f2 presumibilmente tutti i suoi averi al figlio primogenito Amerigo, nato nel 1498.\nAmicizia con Leonardo da Vinci.\nTra Giovanni Benci e Leonardo da Vinci, che per l'appunto frequent\u00f2 il palazzo familiare dei Benci, nacque un'amicizia, vista anche la condivisione di alcune passioni comuni e il fatto che fossero pressoch\u00e9 coetanei, con Leonardo pi\u00f9 grande di Giovanni di soli quattro anni.\nIl rapporto di fiducia istaurato tra i due \u00e8 confermato dal fatto che tra loro vi fu anche uno scambio di oggetti, come riscontrabile in alcuni scritti di Leonardo, in cui egli cita fra i suoi compagni un Giovanni di Amerigo Benci e, in particolare, lo ricorda in alcuni promemoria relativi alla possessione da parte di Giovanni del suo mappamondo, una parte dei suoi libri, alcuni strumenti di lavoro e alcune pietre preziose (diaspri).\nIl mappamondo di Leonardo.\nProprio in merito al mappamondo, Leonardo scrisse nel recto della pagina 331 del suo \"Codice Atlantico\": \u00ab\"el mio mappamondo con Giovanni Be[n]ci\"\u00bb (1504). Nello stesso codice, ripete la parola \"mappamondo\" anche un'altra volta. Ancora, ritorna il \u00ab\"mappamondo de' Benci\"\u00bb nel recto della pagina 191 del suo \"Codice Arundel\" (1504). Gli oggetti che Leonardo lasci\u00f2 nelle mani di Giovanni furono consegnati mentre il primo era in viaggio, ma, in particolare, il perch\u00e9 Giovanni fosse in possesso del suddetto mappamondo va ipotizzato nell'interesse da parte di Giovanni stesso di studiarlo, sebbene probabilmente non ancora completato, come intuibile dalla successiva richiesta di resa da parte di Leonardo.\nDel cosiddetto \"mappamondo\" se ne erano perse le tracce, fino a quando il 16 giugno 2012 un globo cavo, costituito dalle met\u00e0 inferiori congiunte di due uova di struzzo, venne presentato per la vendita alla \"London Map Fair\" (Fiera della Mappa di Londra) tenutasi presso la Royal Geographical Society e dove quest'ultimo venne erroneamente presentato come uno \"scrimshaw\" del XIX secolo e, qui, il globo venne scoperto dallo studioso e ricercatore Stefaan Missinne. Sempre nel 2012 venne confermata dal professor Rudolf Schmidt, ex presidente della Societ\u00e0 Coronelli, la somiglianza di questo oggetto col \"Globo Hunt\u2013Lenox\", un altro globo cavo datato al 1504, ma in rame rosso, che, prima di questa scoperta, veniva considerato il secondo pi\u00f9 antico esemplare del suo genere (dopo l\"'Erdapfel\" di Martin Behaim). Successivamente il legame tra i due globi venne confermato anche nel 2013 dall'arciduca G\u00e9za d'Asburgo-Lorena, esperto d'arte.\nIl globo di uova di struzzo, datato intorno al 1504, potrebbe essere il primo globo terrestre esistente a rappresentare il Nuovo Mondo. Un disegno preparatorio del 1503 di Leonardo, presente nel \"Codice Arundel\", mostra la rappresentazione dell'Africa e del Nuovo Mondo, cos\u00ec come questo globo. Inoltre, ad avvalarne la datazione e la paternit\u00e0, vi sono ulteriori studi sullo stile di una capigliatura nell'incisione di un marinaio che sta affogando e sull'incisione di una delle barche raffigurate, identica a quella presente in un codice di Francesco di Giorgio Martini (c. 1487\u20131490), che Leonardo possedette ed \u00e8 l'unico manoscritto conosciuto con due annotazioni.\nInoltre, sull'emisfero inferiore del mappamondo \u00e8 stata trovata la traccia di una goccia di rame, presumibilmente accidentale, nella cui composizione \u00e8 stato trovato dell\u2019arsenico, un preparato chimico conosciuto per la prima volta proprio da Leonardo stesso, per evitare l'ossidazione naturale del metallo ramoso. Inoltre, il suddetto \"Globo Lenox\", sebbene sia fatto di rame, non presenta alcuna traccia di patine o ossidazione ed \u00e8 datato anch'esso al 1504; da qui la presunta prova inconfutabile che ritiene il mappamondo di uova essere il prototipo preparatorio del \"Globo Lenox\".\nL\"'Adorazione\" di Leonardo.\nNel 1481, Leonardo ricevette l'incarico di dipingere un\"'Adorazione dei Magi\" dai monaci agostiniani della Chiesa di San Donato in Scopeto a Firenze, ma part\u00ec per Milano l'anno successivo, non esitando a lasciare il dipinto incompiuto. Infatti, tutt'oggi visibile nella collezione degli Uffizi, l'opera si presenta solo con il disegno preparatorio.\nE proprio alla sua partenza, Leonardo lasci\u00f2 la grande tavola nella casa paterna di Giovanni Benci, come riportato dallo storico e artista Giorgio Vasari. Il Vasari, infatti, nella della seconda edizione delle sue \"Vite\" (1568) afferma, parlando al passato, che l'opera \u00ab\"era in casa d'Amerigo Benci dirimpetto alla loggia dei Peruzzi\"\u00bb."}
{"id": "8910141", "revid": "324090", "url": "https://it.wikipedia.org/wiki?curid=8910141", "title": "Northia (divinit\u00e0)", "text": "Northia \u00e8 una divinit\u00e0 romana, dea del fato e della sorte. Non sono conosciute le sembianze che i romani avevano dato a tale divinit\u00e0, non essendo giunto sino ai nostri giorni alcun manufatto riferito a tale dea.\nOrigine.\nIl nome Northia \u00e8 stato latinizzato e deriva da un'omologa divinit\u00e0 etrusca. Tracce di tale devozione sono state trovate a Volsinii.\nDevozione.\nNell'antica Roma, i devoti erano soliti piantare un chiodo, ogni anno, nella parete del tempio di Giove Ottimo Massimo. Ci\u00f2 a simboleggiare il passare del tempo e, simbolicamente, il termine del proprio destino."}
{"id": "8910148", "revid": "599013", "url": "https://it.wikipedia.org/wiki?curid=8910148", "title": "Jurica Puljiz", "text": " "}
{"id": "8910151", "revid": "120402588", "url": "https://it.wikipedia.org/wiki?curid=8910151", "title": "Un assassino in famiglia", "text": "Un assassino in famiglia \u00e8 un film televisivo del 1983, diretto da Richard T. Heffron e basato sul caso Tison v. Arizona, che ha avuto luogo in Arizona nel 1978. \nProduzione.\nParti del film vennero girate a St. George, nello Utah."}
{"id": "8910157", "revid": "1805885", "url": "https://it.wikipedia.org/wiki?curid=8910157", "title": "Petru I di Moldavia", "text": "Essendo a capo di una monarchia elettiva nei principati rumeni, come in Ungheria e nella vicina Polonia, fu eletto come principe (anche riportato come voivoda, ospodaro o \"domnitor\" a seconda delle varie fonti) da e tra i boiardi e, per essere nominati, per regnare e mantenersi, facevano spesso affidamento su potenze vicine quali quella ungherese, quella polacca o quella ottomana.\nBiografia.\nDiversi storici, tra cui Constantin Rezachevici e Ioan Aurel Pop, ritengono che Petru fosse il figlio del principe \u015etefan, primogenito del voivode Bogdan I di Moldavia, mentre altri, incluso lo storico Juliusz Demel, lo consideravano figlio di Costea Mu\u0219at e di una delle figlie di Bogdan I. Se si segue la seconda ipotesi, non \u00e8 possibile ritenere esistente un voivoda nella Moldavia nel 1367-1368, in quanto il primo che utilizzava il nome regale \"Petru\" fu Petru II di Moldavia.\nNel 1387 spos\u00f2 Sofia di Lituania, la figlia di Vitoldo il Grande. Il 23 settembre dello stesso anno, rese omaggio a Edvige di Polonia e Ladislao II Jagellone a Leopoli. In un documento datato 27 gennaio 1388 ritrovato a Luc'k, in Bielorussia, Jogaila si riferisce a lui come al suo figliastro (come era solito riferirsi ai mariti delle sue nipoti), cosa che ha spinto lo storico novecentesco Jan T\u0119gowski a presumere che Petru successivamente spos\u00f2 una figlia di Danut\u0117 di Lituania e Janusz I di Varsavia."}
{"id": "8910159", "revid": "287204", "url": "https://it.wikipedia.org/wiki?curid=8910159", "title": "Novgrad", "text": "Novgrad (in bulgaro \"\u041d\u043e\u0432\u0433\u0440\u0430\u0434\") \u00e8 un villaggio bulgaro situato nella Regione di Ruse di 957 abitanti (dati 2011). Fa parte del comune di Cenovo. dista a 210 km a nord est della capitale Sofia.\nL'area intorno a Novgrad \u00e8 costituita principalmente da terreni agricoli. Intorno a Novgrad \u00e8 abbastanza scarsamente popolato, con 24 abitanti per chilometro quadrato. Nella zona prevale il clima continentale . Temperatura media annua nel quartiere \u00e8 13 \u00b0C . Il mese pi\u00f9 caldo \u00e8 agosto, quando la temperatura media \u00e8 di 26 \u00b0C, e il pi\u00f9 freddo \u00e8 gennaio, con -3 \u00b0C. La piovosit\u00e0 media annua \u00e8 di 992 millimetri. Il mese pi\u00f9 piovoso \u00e8 maggio, con una media di 132 mm di precipitazioni, e il pi\u00f9 secco \u00e8 agosto, con 50 mm di pioggia.\nStoria.\nL'area del villaggio di Novgrad con il suo clima favorevole, il terreno fertile e la vicinanza dei fiumi Jantra e Danubio ha attratto coloni sin dai tempi antichi. I materiali pi\u00f9 antichi conosciuti risalgono all'et\u00e0 della pietra-rame (5 - 4.000 anni aC). Durante l'et\u00e0 del bronzo (2750-1200 a.C.) e l'et\u00e0 del ferro (12-1 secolo a.C.) l'area fu abitata dai Traci. La loro presenza \u00e8 attestata da numerose tombe traci, ceramiche, utensili e strumenti in ferro. Nel 1937, durante la costruzione della diga sul fiume Studena, al mulino furono rinvenute 10 asce in bronzo, che si trovano nel Museo Archeologico Nazionale.\nIl villaggio di Novgrad fu fondato dopo il 1388 dai bulgari locali sopravvissuti dopo la distruzione da parte degli ottomani della vicina fortezza di Neokastro (Novakesri). La fortezza fu costruita dai bizantini durante la dominazione bizantina, e successivamente con la restaurazione dello stato bulgaro fu ribattezzata Novgrad. La fortezza si trovava a 4 km a nord-est dell'attuale villaggio di Mount Calebair, sulla riva sinistra del fiume Yantra. Fu costruito su un punto alto e inaccessibile sopra il fiume e il suo unico lato accessibile era quello ad est, dove c'erano un muro di fortezza e un fossato. La fortezza di Novgrad fu conquistata dai turchi nel 1388 durante la campagna dell'esercito di 30.000 uomini di \u00c7andarl\u0131 Ali Pasci\u00e0 a nord dei Monti Balcani. Infuriati dalla resistenza dei difensori della fortezza, gli Ottomani uccisero la maggior parte della popolazione e praticamente demolirono la fortezza fino alle fondamenta. I pochi bulgari sopravvissuti costruirono un nuovo insediamento vicino alle sue rovine, dal nome della fortezza distrutta: Novgrad.\nLa liberazione della regione di Novgrad nel 1877.\nI bulgari dei villaggi a valle del fiume Yantra hanno avuto la fortuna di incontrare la libert\u00e0 proprio all'inizio della guerra. Il 15 giugno (27 giugno nel calendario gregoriano) 1877, nell'area della citt\u00e0 di Svishtov, l'esercito russo esegu\u00ec con successo la principale forzatura del Danubio. Furono organizzati tre distaccamenti, il pi\u00f9 grande dei quali (il Ruschushki) avanz\u00f2 verso est e le sue parti anteriori occuparono posizioni vicino al villaggio di Novgrad il 24 giugno (6 luglio, nel calendario gregoriano).\nNei giorni successivi i villaggi circostanti furono liberati, fu costruito un ponte di barche sul fiume Yantra, lungo il quale i russi continuarono la loro avanzata verso il quadrilatero fortificato dai turchi Ruse - Silistra - Varna - Shumen.\nGran parte della popolazione locale \u00e8 al servizio dell'esercito russo. Con i loro carri, gli abitanti del villaggio trasportano soldati feriti e ammalati agli ospedali militari nei villaggi di Tsenovo e Dzhulyunitsa e trasportano cibo e munizioni.\nLuoghi di interesse.\nMonumento al distaccamento di Hadji Dimitar e Stefan Karadja.\nNell'estate del 1868, i Voivodi Hadji Dimitar e Stefan Karadja erano a capo di un distaccamento di quasi 130 persone. Il piano preliminare prevede, dopo il trasferimento delle terre bulgare, una rivolta da dichiarare e il distacco che serva da catalizzatore per un movimento di liberazione generale.\nTerminati i preparativi preliminari, i guerriglieri si sono radunati nel villaggio rumeno di Petrushan, trasferiti su una piccola isola sul Danubio, e da l\u00ec il 18 luglio hanno raggiunto la costa bulgara con una nave chiusa. Il punto di attraversamento \u00e8 a ovest della foce del fiume Yantra presso il Bostan Coria, vicino alla zona di Yankovo Garlo. A quel tempo il terreno circostante era una pianura paludosa ricoperta di canneti, che a sud si confonde con la valle del fiume Studena. Come furono notati dai turchi durante lo sbarco, i voivodi tenevano un consiglio militare, in cui si decise di non dichiarare una rivolta, ma di interrompere il telegrafo tra Ruse e Svishtov e di raggiungere i Balcani il prima possibile. Da qui inizia la loro battaglia di sacrificio, che \u00e8 passata attraverso battaglie a Karaisen, Karapanova koria, Vishovgrad, Kanladere, Buzludzha.\nIn occasione del centenario di questi grandi eventi, nel 1968 fu svelato un grande obelisco nel luogo in cui il distaccamento mise piede sulla costa bulgara.\nMonasteri rupestri.\nI monasteri rupestri entro i confini dell'odierna Bulgaria apparvero anche prima dell'istituzione del Primo Regno bulgaro, rinnovarono la loro esistenza dopo l'adozione del cristianesimo come religione ufficiale della Bulgaria nell'864 e raggiunsero la massima diffusione durante il Secondo Stato bulgaro (XII-XIV secolo)\nI monasteri rupestri lungo il corso inferiore del fiume Yantra possono essere visti qui, vicino all'ingresso della grotta \"Peninata Dupka\" e alla periferia settentrionale del villaggio di Belyanovo. Sono state utilizzate le nicchie naturali nella corona di roccia, che sono state ulteriormente perfezionate per creare un tempio di preghiera o una cella monastica. Nella chiesa rupestre di Belyanovo sono presenti depressioni a cui era attaccata l'iconostasi, lungo le pareti della navata sono presenti panchine scolpite, e fino a pochi decenni fa erano parzialmente conservate sezioni degli affreschi del soffitto.\n\u00c8 difficile individuare il momento in cui si sono verificati. Pu\u00f2 essere ricercato nelle necessit\u00e0 dei cristiani appena convertiti dalla propria chiesa (IX-X secolo), ma pu\u00f2 anche essere del tempo del Secondo Regno. \u00c8 possibile che il loro aspetto sia correlato alla diffusione dell'esicasmo nel XIV secolo - poi \u00e8 stato ammesso come dottrina religiosa dalla Chiesa ortodossa bulgara. I monaci esicasta, come seguaci delle idee del tempo della prima cristianit\u00e0, cercavano l'unit\u00e0 tra l'uomo e Dio attraverso il silenzio, l'umilt\u00e0, il digiuno e la preghiera. Le grotte rocciose e le nicchie lungo il fiume Yantra offrono solitudine agli asceti in cerca di crescita spirituale.\nMonumento a Lenin.\nAl centro del villaggio c'\u00e8 l'unico conservato monumento a Lenin a figura intera in Bulgaria. \u00c8 stato costruito con i soldi dei contadini, molti dei quali onoravano il leader comunista sovietico.\nCroce di San Marco.\nLa Croce di Marco si trova sulla riva sinistra del fiume Jantra, vicino al villaggio di Dzhulyunitsa. Si trova in alto nella roccia ed \u00e8 una croce scolpita in una base pre-livellata. Alcuni associano il suo aspetto alle attivit\u00e0 di Deli Marco e ai veri eventi storici che hanno sollevato gli animi degli schiavi bulgari. Alla fine del XVI secolo inizi\u00f2 la guerra austro-turca, in cui Valacchia, Moldavia e Transilvania si unirono agli austriaci. A sud del Danubio, un grande distaccamento di cavalleria guidato da Deli Marko e Baba Novak ag\u00ec all'unisono con il sovrano valacco Michele il Coraggioso. Altri associano la Croce di Marco alle gesta di Re Marco. Nel tempo, ci fu una continuit\u00e0 tra i personaggi con lo stesso nome e inizi\u00f2 a dominare l'eroe epico pi\u00f9 popolare: il re Marco.\nLa gente del posto racconta leggende, compresa questa: \u201cI turchi hanno rapito giovani ragazze bulgare. Re Marco li ha liberati, ma mentre lottava per la loro libert\u00e0, ha tagliato la roccia e si \u00e8 formata la Croce di Marco \".\nIstituzioni pubbliche.\nLa scuola \u00e8 stata fondata nel 1872. Nel 1972 \u00e8 stato celebrato il 100 \u00b0 anniversario e gli \u00e8 stato conferito l'Ordine di Cirillo e Metodio, secondo grado. Ora i bambini dei villaggi di Novgrad, Krivina, Dzhulyunitsa e Belyanovo studiano nella scuola. C'\u00e8 anche un centro comunitario nel villaggio."}
{"id": "8910164", "revid": "56620", "url": "https://it.wikipedia.org/wiki?curid=8910164", "title": "Evaldo Cabral de Mello", "text": "Biografia.\nEvaldo Cabral de Mello \u00e8 nato a Recife il 20 gennaio 1936, figlio di Lu\u00eds Ant\u00f4nio Cabral de Melo e Carmem Carneiro Le\u00e3o Cabral de Melo. \u00c8 il fratello minore del poeta Jo\u00e3o Cabral de Melo Neto (1920\u20131999) e il cugino del sociologo Gilberto Freyre (1900\u20131987).\nHa studiato filosofia della storia a Madrid e Londra, e nel 1960, al suo ritorno in Brasile, \u00e8 entrato a far parte dell'istituto di formazione diplomatica Rio Branco. In seguito, dal 1962 fino al suo pensionamento ha lavorato come diplomatico presso il Ministero degli Affari Esteri brasiliano.\nCabral de Mello ha pubblicato il suo primo libro nel 1975, intitolato \"Olinda restaurada: guerra e a\u00e7\u00facar no Nordeste, 1630-1654\"; in cui descrive la conquista del Brasile portoghese da parte della Repubblica olandese.\nNel 1992 \u00e8 stato insignito dell'Ordine brasiliano al merito scientifico dal governo brasiliano, mentre nell'ottobre 2014 \u00e8 stato nominato membro dell'Accademia brasiliana delle lettere."}
{"id": "8910180", "revid": "729019", "url": "https://it.wikipedia.org/wiki?curid=8910180", "title": "SpaceX - Inspiration 4", "text": "SpaceX - Inspiration4 (stilizzata come INSPIRATI\u2463N) \u00e8 una missione spaziale privata che si \u00e8 svolta a bordo del veicolo spaziale Crew Dragon \"Resilience\" di SpaceX nell'orbita terrestre bassa gestita da SpaceX per conto di Jared Isaacman. Il lancio \u00e8 avvenuto il 16 settembre 2021 alle 00:02 UTC. Con quattro membri dell'equipaggio a bordo di Crew Dragon Resilience, Inspiration4 \u00e8 la prima missione spaziale con equipaggio a volare con a bordo solo cittadini che non fanno parte di nessuna agenzia spaziale. Sfruttando l'attenzione pubblica verso la missione, l'obiettivo principale \u00e8 raccogliere donazioni per l'ospedale pediatrico St. Jude Children's Research Hospital di Memphis e sensibilizzare l'opinione pubblica sul lavoro che la struttura svolge nel trovare una cura per il cancro infantile.\nStoria.\nLa missione \u00e8 finanziata da Jared Isaacman, 38enne imprenditore fondatore di Shift Payments e co-organizzata dal St. Jude Children's Research Hospital. L'obiettivo di ricerca del St. Jude \u00e8 quello di combattere il cancro infantile. Jared Isaacman ha dichiarato di aver donato 100 milioni di dollari al St. Jude e che spera che possano arrivare ad un totale di 200 milioni con l'aiuto di chi seguir\u00e0 la missione Inspiration4.\nL'obiettivo della missione spaziale \u00e8 raggiungere l'orbita terrestre bassa, circa 500 km dalla superficie terrestre (contro i 420 km della Stazione Spaziale Internazionale), per una permanenza di circa 3 giorni. Per la missione viene utilizzato il veicolo spaziale Crew Dragon Resilience, usata precedentemente per la missione SpaceX Crew-1. Non dovendo attraccare sulla Stazione Spaziale Internazionale, il veicolo \u00e8 dotato di una cupola panoramica in vetro al posto del meccanismo di aggancio International Docking System Standard (IDSS).\nEquipaggio.\nI quattro membri dell'equipaggio rappresentano ognuno uno dei quattro valori tra leadership, prosperit\u00e0, generosit\u00e0 e speranza. Jared Isaacman, esperto pilota di jet militari rappresenter\u00e0 il valore di leadership ed \u00e8 il comandante della missione. Isaacman acquist\u00f2 la missione spaziale con quattro posti da SpaceX e don\u00f2 due di questi posti al St. Jude. Hayley Arceneaux, assistente medico dell'ospedale e sopravvissuta a un cancro alle ossa, venne selezionata dall'ospedale per imbarcarsi come responsabile medico della missione rappresentando il valore della speranza. Il St. Jude ha sorteggiato il secondo posto con una raccolta fondi il cui scopo era quello di raccogliere 200 milioni di dollari per l'ospedale. Una persona della Embry-Riddle Aeronautical University riusc\u00ec a vincere la lotteria, ma decise per motivi personali di cedere il suo posto al suo amico, il veterano della United States Air Force Christopher Sembroski, che aveva anch'esso partecipato alla lotteria; lui rappresenta il valore della generosit\u00e0 e durante la missione \u00e8 responsabile del carico utile. L'imprenditrice Sian Proctor e pilota della missione venne selezionata da Shift4 Payments, la societ\u00e0 di cui \u00e8 CEO Isaacman, per partecipare al volo rappresentando il valore della prosperit\u00e0, attraverso una competizione basata su \"Shark Tank\" che ha premiato la migliore idea imprenditoriale per utilizzare le soluzioni commerciali di Shift4. A ciascuno dei quattro membri dell'equipaggio \u00e8 stato assegnato un call sign per le comunicazioni durante la missione. Il call sign di Isaacman \u00e8 \"Rook\", quello di Proctor \"Leo\", quello di Arcenaux \"Nova\", e quello di Sembroski \"Hanks\".\nPreparazione per la missione.\nPreparazione dell'equipaggio.\nTutti e quattro i membri dell'equipaggio hanno ricevuto un addestramento da astronauta commerciale da SpaceX, che comprendeva lezioni di meccanica orbitale, imparare a operare in un ambiente di microgravit\u00e0, stress test, addestramento nella risposta alle emergenze e simulazioni di missione.\nEssendo stati selezionati nel febbraio 2021 e avendo iniziato l'addestramento all'inizio di aprile, i membri dell'equipaggio sono stati sottoposti ad un addestramento intensivo di quattro mesi, con 60 ore settimanali suddivise tra lezioni in classe e addestramento al simulatore di volo. In qualit\u00e0 di comandante Isaacman \u00e8 responsabile di tutte le comunicazioni con i controllori di volo e del funzionamento generale del veicolo spaziale. Proctor come pilota esegue i comandi impartiti da Isaacman e si assume le responsabilit\u00e0 del comandante se quest'ultimo \u00e8 impegnato con un'emergenza o altre situazioni impreviste. Sembroski \u00e8 lo specialista del carico utile; si occupa della conduzione degli esperimenti, oltre che dello stivaggio e del posizionamento dell'attrezzatura a bordo, tenendo conto che la massa del carico di un veicolo spaziale deve essere sempre bilanciata, soprattutto durante il rientro atmosferico. Arceneaux ricopre il ruolo di responsabile medico, occupandosi delle condizioni fisiche dell'equipaggio e conducendo alcuni degli esperimenti scientifici.\nPreparazione del veicolo spaziale.\nIl veicolo spaziale usato per la missione Inspiration4 \u00e8 la Crew Dragon \"Resilience\", che aveva gi\u00e0 volato nel 2020 per la missione Crew-1 rimanendo 167 giorni nello spazio. Appena 136 giorni dopo la conclusione di Crew-1, \"Resilience\" infranger\u00e0 il record di 227 giorni per il riutilizzo pi\u00f9 veloce di una Crew Dragon registrato da \"Endeavour\" dopo il lancio della Crew-2.\n Il sistema di attracco del veicolo spaziale, normalmente utilizzato per attraccare alla Stazione Spaziale Internazionale (ISS), \u00e8 stato sostituito per questa missione da un'unica finestra di vetro monolitica a cupola a tre strati ispirata alla \" Cupola\" presente sulla ISS, che consente una vista a 360\u00b0 all'esterno del nose di \"Resilience\". Diventer\u00e0 la finestra pi\u00f9 grande mai lanciata nello spazio. In caso di emergenza gli astronauti commerciali sono stati addestrati per chiudere il portello che separa la cabina di pilotaggio e la cupola entro 30 secondi. SpaceX ha testato la cupola al doppio della pressione atmosferica a cui verr\u00e0 sottoposta nello spazio e a temperature estreme, simulando il calore nel lato diurno della Terra e il freddo del lato in ombra della Terra. La cupola durante il lancio e il rientro \u00e8 protetta dal nose richiudibile del veicolo spaziale, che ospita anche una fotocamera che consente di fotografare sia l'interno che l'esterno del veicolo durante il volo. Alla conclusione della missione, la cupola verr\u00e0 rimossa, in modo che \"Resilience\" possa essere riutilizzata per le missioni future che richiedono l'attracco alla Stazione Spaziale Internazionale. Quattro propulsori Draco situati sulla parte anteriore del veicolo spaziale hanno reso necessaria l'installazione di quattro piastrelle di scudo termico vicino della cupola, che proteggono la cupola di vetro dallo scarico del motore durante le manovre del reaction control.\nMissione.\n\"Resilience\" \u00e8 stata lanciata il 16 settembre 2021 alle 00:02 UTC, in cima al booster B1062 del Falcon 9 Block 5 dal Complesso di lancio 39A del Kennedy Space Center. \nIl veicolo spaziale sar\u00e0 lanciato in un'orbita terrestre bassa con un apogeo di 575 km e una inclinazione di 51,6\u00b0. Dopo tre giorni in orbita, il veicolo spaziale ammarer\u00e0 nell'Oceano Atlantico. A seguito del lancio di \"Resilience\", tre veicoli spaziali Dragon si trovano contemporaneamente in orbita: \"Resilience\" per la missione Inspiration4, \"Endeavour\" per la missione Crew-2 e la Cargo Dragon C208 per la missione CRS-23. Inspiration4 \u00e8 il primo volo spaziale orbitale con equipaggio da STS-125 nel 2009 a non visitare una stazione spaziale.\nMedia.\nLa missione \u00e8 stata anche documentata in una serie di cinque episodi intitolata \"Countdown: Inspiration4 Mission to Space\", rilasciata sul servizio di streaming in abbonamento Netflix nel settembre 2021."}
{"id": "8910188", "revid": "36426", "url": "https://it.wikipedia.org/wiki?curid=8910188", "title": "Bugnato rustico", "text": ""}
{"id": "8910189", "revid": "61051", "url": "https://it.wikipedia.org/wiki?curid=8910189", "title": "Arna \u00c1sgr\u00edmsd\u00f3ttir", "text": ""}
{"id": "8910191", "revid": "628767", "url": "https://it.wikipedia.org/wiki?curid=8910191", "title": "Friedrich von Wallenrode", "text": "Biografia.\nFriedrich von Wallenrode proveniva dalla nobile famiglia della Franconia dei Wallenrode ed era fratello del Gran maestro dell'Ordine teutonico Konrad von Wallenrode, mentre il vescovo Johannes von Wallenrode, attivo nell'arcidiocesi di Riga, era suo nipote.\nKonrad von Wallenrode riform\u00f2 la commanderia di Ryn, nell'odierna Polonia settentrionale, nel 1393, e Friedrich von Wallenrode assunse il ruolo di primo comandante (\"komtur\"). Dal 1396 fu invece trasferito sempre come comandante di Brodnica (). Nel 1404 venne nominato comandante di Gniew (\"Mewe\") e, nel 1407, dal nuovo \"Hochmeister\" Ulrich von Jungingen come maresciallo supremo e comandante dell'importante citt\u00e0 di K\u00f6nigsberg, ai tempi non ancora capitale dello Stato monastico.\nDurante la campagna dell'estate del 1410, il maresciallo dell'ordine comand\u00f2 l'avanguardia dell'esercito crociato nell'avanzata verso Dzia\u0142dowo (\"Soldau\") e Kauernick. Nella battaglia di Grunwald diresse l'ala sinistra dell'esercito teutonico e dal suo lato cominciarono i combattimenti con il contrattacco, inizialmente riuscito, contro i lituani che obbedivano agli ordini di Vitoldo. Le unit\u00e0 sotto il suo comando si dispersero mentre inseguivano il nemico che fingeva di ritirarsi.\nNon \u00e8 stato possibile intuire se il maresciallo dell'ordine abbia consapevolmente commesso questo errore tattico o se si sia verificata un'insubordinazione: qualunque sia la verit\u00e0, cadde nel corso degli scontri il 15 luglio 1410."}
{"id": "8910193", "revid": "1718925", "url": "https://it.wikipedia.org/wiki?curid=8910193", "title": "Campionati del Mediterraneo di lotta 2018", "text": "I campionati del Mediterraneo di lotta 2018 si sono svolti dal 29 al 31 marzo 2018 presso il Complesso olimpico Mohamed Boudiaf di Algeri, in Algeria.\nIl giochi sono stati organizzati dalla \"Federazione algerina delle lotte associate\" sotto l'egida del Comitato Mediterraneo delle Lotte Associate (CMLA)\nCompetizioni.\nSi sono svolte le competizioni nelle categorie senior, junior e cadetti, di lotta greco-romana maschile e lotta libera maschile e femminile.\nPodi.\nUomini.\nLotta libera.\nIl tunisino Ayoub Barraj (79 kg) e il greco Jorgos Jeorjadis (125 kg) sono stati gli unici concorrenti iscritti nella loro categoria e le loro medaglie d'oro non sono state incluse nel medagliere.\nDonne.\nLotta libera.\nLa tunisina Fatma Inoubli non ha combattuto nell'incontro finale dopo che la sua rivale si \u00e8 ritirata. La sua medaglia d'oro non \u00e8 stata inclusa nel medagliere."}
{"id": "8910194", "revid": "287204", "url": "https://it.wikipedia.org/wiki?curid=8910194", "title": "Scheldeprijs 2021", "text": "Lo Scheldeprijs 2021, centonovesima edizione della corsa e come undicesima prova dell'UCI ProSeries 2021 categoria 1.Pro, si svolse il 7 aprile 2021, su un percorso di 194,2 km, con partenza a Terneuzen, nei Paesi Bassi e arrivo a Schoten, in Belgio.\nLa vittoria fu appannaggio del belga Jasper Philipsen, che complet\u00f2 il percorso in 4h03'30\", alla media di 47,753\u00a0km/h, precedendo l'irlandese Sam Bennett ed il britannico Mark Cavendish.\nSul traguardo di Schoten 77 ciclisti, su 158 partiti da Terneuzen, portarono a termine la competizione. La formazione francese Groupama-FDJ non ha preso il via a causa di due positivit\u00e0, all'interno dell'organico, riscontrate al COVID-19."}
{"id": "8910199", "revid": "1442080", "url": "https://it.wikipedia.org/wiki?curid=8910199", "title": "Tommy Tobar", "text": "Carriera.\nClub.\nHa giocato nella massima serie dei campionati colombiano, boliviano, venezuelano ed emiratino.\nStatistiche.\nPresenze e reti nei club.\n\"Statistiche aggiornate al 5 aprile 2021.\""}
{"id": "8910204", "revid": "1745361", "url": "https://it.wikipedia.org/wiki?curid=8910204", "title": "Giovan Battista Lepidi", "text": "Biografia.\nNato all'Aquila all'interno della nobile famiglia Lepidi, fu retore, oratore e poeta attivo nella propria citt\u00e0 all'inizio del XIV secolo; scrisse opere in latino, che per\u00f2 non furono ufficialmente pubblicate. Pratic\u00f2 anche un'attivit\u00e0 di insegnamento ed erudizione, essendo maestro anche di Bernardino Cirillo."}
{"id": "8910206", "revid": "933835", "url": "https://it.wikipedia.org/wiki?curid=8910206", "title": "Lepidi", "text": ""}
{"id": "8910208", "revid": "933835", "url": "https://it.wikipedia.org/wiki?curid=8910208", "title": "Lepidi (famiglia)", "text": "I Lepidi furono una famiglia patrizia della citt\u00e0 dell'Aquila.\nStoria.\nDi antica origine, i Lepidi si insediarono inizialmente nel quarto di Santa Giusta, dove \u00e8 ancora presente una via a loro intitolata, e sono annoverati tra le dinastie nobili della citt\u00e0 in diverse opere; tuttavia, pochi membri di questa famiglia sono noti o si sono distinti nella storia cittadina. Si ricordano in particolare Giovan Battista Lepidi, retore, oratore e poeta dell'inizio del Cinquecento, maestro di Bernardino Cirillo, e Giuseppe Lepidi, membro dell'Accademia dei Fortunati tra Cinquecento e Seicento. Alla fine del XVI secolo si hanno notizie di una cappella di famiglia nella basilica di San Bernardino, oggi per\u00f2 non identificabile. Il casato si estinse nel suo ramo nobile nel XVII secolo.\nLa famiglia ebbe propriet\u00e0 a Bussi sul Tirino e a Popoli e diede l\u00ec vita a un suo ramo collaterale, che in seguito assunse il doppio cognome di Lepidi Chioti, a cui appartennero diversi uomini illustri, tra i quali il padre domenicano Alberto Lepidi, Antonio Lepidi Chioti, ingegnere che progett\u00f2 il tratto di strada statale 479 Sannite tra le gole del Sagittario e Scanno, e Giulio Lepidi Chioti, professore e direttore della Clinica Medica Universitaria di Palermo che contribu\u00ec alla studio e alla cura del tifo e della rabbia con numerose pubblicazioni nella ricerca della batteriologia. Tale diramazione si estinse con Marianna Lepidi Chioti, sposa del barone Ugo Muzj, nel XIX secolo.\nBlasonatura.\nD'argento, al leone scorticato di rosso."}
{"id": "8910211", "revid": "298229", "url": "https://it.wikipedia.org/wiki?curid=8910211", "title": "Washington &amp; Lee Generals football 1873", "text": ""}
{"id": "8910214", "revid": "767487", "url": "https://it.wikipedia.org/wiki?curid=8910214", "title": "Gu\u00f0munda Brynja \u00d3lad\u00f3ttir", "text": "Durante la sua carriera ha giocato, oltre che nel campionato nazionale, anche, seppur brevemente, in quello norvegese con il , disputando inoltre una stagione, la 2017-2018, nella UEFA Women's Champions League con lo .\nVanta inoltre convocazioni nelle nazionali islandesi, dalle giovanili alla nazionale maggiore, in quest'ultima maturando 15 presenze nel periodo 2013-2017.\nCarriera.\nClub.\nGu\u00f0munda Brynja \u00d3lad\u00f3ttir si appassiona al calcio fin da giovanissima, iniziando a giocare nel , squadra con la quale fa il suo esordio in 1. deild kvenna, secondo livello del campionato islandese di calcio femminile, nel 2009. Resta legata alla societ\u00e0 per le sei stagioni successive, condividendo con le compagne, nel 2011, la conquista del primo posto nel girone B del campionato cadetto e la conseguente promozione della squadra in \u00darvalsdeild kvenna dal campionato seguente. Dal 2012, campionato in cui condivide il primato con la statunitense Valorie O'Brien, \u00e8 costantemente la migliore realizzatrice della squadra, cos\u00ec come al suo ritorno in squadra nel 2016.\nIn quell'anno aveva infatti colto l'occasione per disputare il suo primo campionato all'estero, quello norvegese, firmando un accordo con il , ma dopo aver passato la prima parte della stagione con la societ\u00e0 del centro abitato della contea di Rogaland, marcando 6 presenze e segnando 2 reti in Toppserien 2016, durante la pausa estiva di calciomercato ha deciso di far ritorno in patria, troppo tardi per poter evitare, grazie alle sue reti, la retrocessione del Selfoss in cadetteria. Nel suo periodo con la societ\u00e0 realizza 81 reti in 131 presenze complessive, prima di decidere, a fine stagione, il suo trasferimento alle campionesse in carica dello .\nIl periodo con la societ\u00e0 di Gar\u00f0ab\u00e6r si rivela il migliore come risultati di squadra, con lo Stjarnan che seppur non riesce a difendere il titolo nel campionato 2017, giungendo quarto, il successivo migliora di un posto in classifica, con \u00d3lad\u00f3ttir che con un miglior organico in attacco non riesce pi\u00f9 a distinguersi come miglior marcatrice, siglando 5 reti nel primo, 8 in meno della compagna di reparto Katr\u00edn \u00c1sbj\u00f6rnsd\u00f3ttir, e 6 nel secondo, quarta marcatrice a pari merito in una squadra pi\u00f9 diversificata nelle conclusioni a rete anche a causa di condizioni fisiche che ne compromettono le prestazioni.\nIl suo trasferimento al per la stagione 2019 la vede disputare gran parte del campionato, segnando 5 gol in quindici partite, ai quali si aggiunge una rete su quattro gare in coppa, ma un infortunio patito a novembre la costringono a disertare il terreno di gioco per tutta la prima parte della stagione 2020. Pur avendo rafforzato la rosa durante la sessione invernale di calciomercato, il tecnico J\u00f3hannes Karl Sigursteinsson torna ad averla a disposizione solo da campionato inoltrato, dove non riesce ancora a trovare la condizione per supportare la squadra oramai destinata alla retrocessione.\nNazionale.\n\u00d3lad\u00f3ttir inizia ad essere convocata dalla Federcalcio islandese (KS\u00cd) dal giugno 2009, per vestire inizialmente la maglia della formazione Under-16, per passare in rosa tre mesi pi\u00f9 tardi all'Under-17 impegnata nella prima fase di qualificazione al campionato europeo di categoria 2010, facendo il suo debutto con la maglia della nazionale islandese il 4 settembre 2009, nell'incontro pareggiato a reti inviolate con le pari et\u00e0 della . Scende in campo anche nelle due successive partite, la sconfitta per 2-1 con la , dove segna l'unica rete islandese, e l'unica, seppur pesante, vittoria con (7-0), anche qui a segno aprendo le marcature per la sua squadra, ininfluente nella oramai compromessa possibilit\u00e0 del passaggio al turno successivo.\nRimasta in rosa con la U-17 anche per il successivo Europeo, condivide con le compagne il primo importante traguardo per la categoria, l'accesso per la prima volta al campionato continentale. In quell'occasione disputa tutti i sei incontri delle due fasi di qualificazione, dove va a rete complessivamente 9 volte, 3 nella vittoria con la 14-0 e altre 3 nel 10-0 sulla nella prima, poi, nella successiva, aprendo le marcature nelle vittorie per 2-0 sia con l' che con la e segnando il gol che riporta in vantaggio l'Islanda nella vittoria per 4-1 sulla . Scende in campo anche negli ultimi due scontri della fase finale al Centre sportif de Colovray di Nyon, dove la sua nazionale non riesce ad essere altrettanto incisiva perdendo entrambi gli incontri disputati, la sconfitta per 4-0 con la in semifinale e quella ancora pi\u00f9 pesante per 8-2 con la Germania nella finale per il terzo posto.\nNel frattempo \u00d3lad\u00f3ttir, poco pi\u00f9 che sedicenne, ha avuto anche la prima sua convocazione nella formazione Under-19, inserita in rosa con la squadra che disputa, in Russia, a So\u010di, la seconda fase di qualificazione all'Europeo di Macedonia 2010. Anche in questa occasione viene impiegata in tutti i tre incontri del gruppo 4, dal 27 marzo 2010, nell'unica vittoria per 3-2 con la , e nelle successive sconfitte per 1-0 con le padrone di casa e per 2-1 con la Repubblica Ceca."}
{"id": "8910215", "revid": "61051", "url": "https://it.wikipedia.org/wiki?curid=8910215", "title": "Gudmunda Brynja Oladottir", "text": ""}
{"id": "8910216", "revid": "486946", "url": "https://it.wikipedia.org/wiki?curid=8910216", "title": "Gudmunda Oladottir", "text": ""}
{"id": "8910217", "revid": "486946", "url": "https://it.wikipedia.org/wiki?curid=8910217", "title": "Gudmunda \u00d3lad\u00f3ttir", "text": ""}
{"id": "8910218", "revid": "110157", "url": "https://it.wikipedia.org/wiki?curid=8910218", "title": "Dolmen di San Silvestro", "text": "Il Dolmen di San Silvestro \u00e8 una tomba megalitica dell'et\u00e0 del bronzo situato nel comune di Giovinazzo, nella citt\u00e0 metropolitana di Bari. Il dolmen fu scoperto casualmente nel 1961 quando una ruspa tagli\u00f2 nel mezzo il monumento funerario, mentre si cercava di prelevare del pietrisco. \u00c8 un bell'esempio dell'architettura megalitica del secondo millennio aC nel sud Italia.\nIn origine aveva la forma di una collina circolare racchiusa da muretti a secco, di circa 40 metri di diametro e 10 metri di altezza. Come altri sistemi di questo tipo, pu\u00f2 essere fatto risalire all'et\u00e0 del bronzo (1500-1200 aC). Probabilmente fu edificato da una comunit\u00e0 che viveva sul basso promontorio su cui sorge il paese di Giovinazzo.\nAll'interno della collina si trova una lunga galleria orientata da nord a sud fatta di lastre e muratura, che \u00e8 ricoperta da grandi lastre. Alla sua estremit\u00e0 meridionale si trova una grande camera circolare in muratura a secco a forma di tholos. Sul lato nord, la camera, alta circa 50 cm, \u00e8 piena di pietre. Qui sono stati trovati i resti di 13 persone con corredi funerari di varie culture, il che fa supporre che probabilmente il dolmen sia stato utilizzato ininterrottamente nel tempo.\nA differenza degli analoghi complessi megalitici di Bisceglie, il dolmen di San Silvestro \u00e8 ancora poco conosciuto a 50 anni dalla sua scoperta e restauro."}
{"id": "8910221", "revid": "124094137", "url": "https://it.wikipedia.org/wiki?curid=8910221", "title": "Henri d'Aramitz", "text": "Biografia.\nNacque da nobili origini, da Charles d'Aramitz e Catherine d'Espalungue de Rague a B\u00e9arn, in Francia. Suo padre visse a Parigi come sottufficiale dei moschettieri della guardia, ma alla morte del nonno, l'abate Pierre d'Aramitz, torn\u00f2 a B\u00e9arn e prese possesso dell'abbazia di suo padre. Suo nonno era infatti un capitano ugonotto, anche se non ci sono prove che fosse lui stesso un protestante, poich\u00e9 spos\u00f2 una cattolica devota.\nSuo zio, il conte di Troisvilles, lo chiam\u00f2 a Parigi insieme ai suoi cugini Armand d'Athos e Isaac de Porthau, data la loro reputazione di spadaccini. In questa occasione, ebbe la possibilit\u00e0 di incontrare il conte d'Artagnan. Le \"M\u00e9moires de M. d'Artagnan\", scritte da Gatien de Courtilz de Sandras, serviranno in seguito per il romanzo \"I tre moschettieri\" di Alexandre Dumas. Nel maggio 1640, si un\u00ec ai moschettieri della guardia.\nSpos\u00f2 Jeanne de B\u00e9arn-Bonnasse il 16 febbraio 1650, ebbe due figli, Cl\u00e9ment e Amant, e una figlia. Dopo la morte del padre nel 1648, si dimise dalla guardia e subentr\u00f2 come abate di B\u00e9arn. Le fonti non sono d'accordo sulla sua data di morte, registrata come 1655 o 1674."}
{"id": "8910245", "revid": "61051", "url": "https://it.wikipedia.org/wiki?curid=8910245", "title": "Gudmunda Brynja \u00d3lad\u00f3ttir", "text": ""}
{"id": "8910255", "revid": "46291", "url": "https://it.wikipedia.org/wiki?curid=8910255", "title": "Tulipa praestans", "text": "Tulipa praestans \u00e8 una pianta bulbosa della famiglia delle Liliacee.\nDescrizione.\nProduce pi\u00f9 fiori per bulbo (fino a 5), di un bel rosso macchiato di giallo alla base. Anche le foglie sono ornamentali, grazie a dei riflessi bluastri.\nDistribuzione e habitat.\nQuesta specie \u00e8 endemica del Tagikistan.\nColtivazione.\nBen si adatta ai giardini rocciosi e ai terreni ben drenati in genere. \u00c8 resistente al gelo. Grazie alla sua versatilit\u00e0 esistono molte variet\u00e0 in commercio, molto apprezzate in tutto il mondo"}
{"id": "8910264", "revid": "1100311", "url": "https://it.wikipedia.org/wiki?curid=8910264", "title": "Bayli Spencer-Adams", "text": "Caratteristiche tecniche.\n\u00c8 un difensore centrale.\nCarriera.\nClub.\nWatford e prestito al Dover Athletic.\nCresciuto nel settore giovanile di , e , il 4 gennaio 2021 debutta con gli \"hornets\" giocando da titolare l'incontro di FA Cup\u00a0pareggiato 3-3 contro il ; scende in campo anche nel replay del 23 gennaio, perso per 2-1.\nIl 16 ottobre 2020 viene ceduto in prestito fino a gennaio al .\nRitornato dal prestito, gioca con la formazione Under 23 fino a fine stagione, rimanendo svincolato al 30 giugno 2021.\nNazionale.\nNato a Londra, sceglie di gareggiare per la nazionale guyanese per via delle origini paterne; debutta il 26 marzo 2021 debutta giocando l'incontro di qualificazione per il Campionato mondiale di calcio 2022 perso 3-0 contro .\nStatistiche.\n\"Statistiche aggiornate al 5 aprile 2021\"."}
{"id": "8910265", "revid": "287204", "url": "https://it.wikipedia.org/wiki?curid=8910265", "title": "Oh, Mando!", "text": "Oh, Mando! \u00e8 una serie televisiva online filippina interpretata da Kokoy de Santos, Alex Diaz e Barbie Imperial. Diretta da Eduardo Roy Jr. e prodotto da Dreamscape Entertainment insieme alla Found Films. \u00c8 stata presentata in anteprima su iWantTFC il 5 novembre 2020.\nTrama.\nL'affascinante ma timido studente universitario Mando incontra Barry, un'orgogliosa star del basket che \u00e8 praticamente un principe da fiaba. L'unica cosa che rovina il lieto fine di Mando \u00e8 il fatto che Barry ha gi\u00e0 un fidanzato. Per andare avanti, Mando esce con la studentessa di architettura Krisha e i due diventano amanti. Un giorno per\u00f2, Barry torna nella vita di Mando...\nProduzione.\nA dirigere la web serie \u00e8 Eduardo Roy Jr., che \u00e8 stato anche il regista di diversi film indipendenti filippini come \"Pamilya ordinaryo\", \"Lola Igna\" e \"F#*@bois\". La serie \u00e8 stata pubblicizzata intorno al febbraio 2020 ma la sua produzione \u00e8 stata ostacolata dopo quattro giorni di riprese poich\u00e9 \u00e8 stata imposta una quarantena comunitaria rafforzata a causa della pandemia di COVID-19. La sua produzione \u00e8 stata successivamente ripresa nel mese di luglio, quando le restrizioni di quarantena erano gi\u00e0 state allentate."}
{"id": "8910268", "revid": "1431409", "url": "https://it.wikipedia.org/wiki?curid=8910268", "title": "Nathan Moriah-Welsh", "text": "Caratteristiche tecniche.\n\u00c8 un centrocampista centrale.\nCarriera.\nNazionale.\nNato a Londra, \u00e8 eleggibile anche per e per le origini dei genitori; dopo aver scelto di optare per la nazionale guyanese il 30 marzo 2021 debutta giocando l'incontro di qualificazione per il Campionato mondiale di calcio 2022 vinto 4-0 contro le .\nStatistiche.\n\"Statistiche aggiornate al 5 aprile 2021\"."}
{"id": "8910269", "revid": "1305772", "url": "https://it.wikipedia.org/wiki?curid=8910269", "title": "Dennis Robertson", "text": ""}
{"id": "8910273", "revid": "149485", "url": "https://it.wikipedia.org/wiki?curid=8910273", "title": "Ishak Ghaiou", "text": ""}
{"id": "8910277", "revid": "1543377", "url": "https://it.wikipedia.org/wiki?curid=8910277", "title": "Candelabro a sette braccia (Essen)", "text": "Il candelabro a sette braccia della cattedrale di Essen \u00e8 un'opera in bronzo databile attorno all'anno 1000 e parte del tesoro della Cattedrale. Ad oggi, il candelabro \u00e8 conservato al piano terra del \"westbau\" della cattedrale, davanti al coro occidentale. Il candelabro di Essen \u00e8 il pi\u00f9 antico candelabro a sette braccia sopravvissuto.\nStoria.\nL'iscrizione apposta sul basamento recita \"Mathild abatissa me fieri jussit et Christo consecravit\" (\"La badessa Mathild mi ha commissionato e consacrato a Cristo\"). Questa iscrizione permette di datare il candelabro, poich\u00e9 Mathilde II di Essen fu badessa del monastero femminile di Essen dal 973 al 1011.\nLa posizione originale del candelabro \u00e8 sconosciuta. Come lampadario commemorativo per Mathilde, potrebbe essere stato in un luogo legato alla tomba di Mathilde, che si ritiene si trovi nella cripta della collegiata. Il candelabro cambi\u00f2 pi\u00f9 volte la sua posizione, seguendo le progressive ristrutturazioni e ricostruzioni della chiesa. Nel XVI secolo, quando i sacri processi delle funzioni religiose furono registrati nella penna del \"Liber ordinarius\", si trovava nella navata centrale vicino alla crociera e quindi vicino all'altare della Croce. Successivamente, fu spostato nel coro. La sua posizione attuale \u00e8 stata assegnata nel westbau nel 1958, quando \u00e8 stato necessario creare lo spazio per ospitare il nuovo vescovato per la riprogettazione del coro.\nA causa del valore piuttosto basso del materiale, il candelabro fu meno minacciato dal saccheggio rispetto agli altri tesori d'arte nel tesoro della cattedrale. Mentre i preziosi tesori d'oro e d'argento come la Madonna d'Oro o la Croce di Matilde furono spostati o nascosti durante la Guerra dei Trent'anni, la Prima Guerra di Coalizione e l'occupazione della Ruhr, il candelabro a sette braccia fu smantellato e riposizionato solo dopo la Seconda Guerra mondiale. Per questo motivo, \u00e8 sopravvissuto anche alla distruzione della cattedrale di Essen da parte di un raid aereo nella notte tra il 5 e il 6 marzo 1943.\nIl candelabro \u00e8 stato restaurato pi\u00f9 volte, l'ultima nel 1987. Il candelabro \u00e8 stato anche rilevato tramite fotogrammetria in tutti i dettagli, in modo da poterne eventualmente eseguire una copia esatta. Gi\u00e0 nel 1873 furono realizzate due copie del candelabro, una per il Victoria and Albert Museum di Londra, l'altra per i musei di Berlino.\nDescrizione.\nIl candelabro \u00e8 alto 2,26 metri e ha una luce di 1,88 metri. \u00c8 realizzato in bronzo utilizzando il processo di fusione cava ed \u00e8 composto da 46 parti singole, che sono stabilizzate all'interno da un telaio in ferro. Poggia su una base di pietra quadrata alta circa 60 cm, probabilmente uno \"spolia\" romano, forse un piedistallo o un altare della consacrazione. La base del candeliere consiste in quattro peducci inclinati sormontati da una copertura a forma di tenda, che si congiunge al tronco principale. I peducci poggiano su quattro artigli di leone tridattili. Agli angoli del piede sedevano quattro piccole figure in bronzo raffiguranti satiri, che rappresentavano i punti cardinali, ma solo la figura con l'iscrizione \"Aquilone\" (nord) si \u00e8 conservata per intero. Altre due figure sono parzialmente conservate, i resti sono incisi con \"Oriens\" (est) e \"Occidens\" (ovest). La quarta figura, del tutto perduta, era probabilmente etichettata \"Meridies\" (sud). Il piede, riccamente articolato con nastri e rivetti a forma di piccole maschere diaboliche, termina in alto con un corpo a balaustra da cui si sviluppa il tronco del candeliere. Su questa estremit\u00e0 del piede c'\u00e8 una fascia orizzontale con l'iscrizione prima descritta, che identifica la badessa Mathilde come committente.\nIl tronco del lampadario \u00e8 costituito da tratti di viticci verticali, ciascuno interrotto al centro da un pomello sferico. Le tre coppie di bracci si dipartono da tre pezzi di collegamento a forma di calice, che sono curvati in senso ellittico verso l'alto e terminano alla stessa altezza del piatto della candela che chiude il tronco. I bracci del lampadario sono lisci, decorati a intervalli regolari con pomelli sferici e poligonali alternati, che sono disegnati con ornamenti di foglie stilizzate e pietre preziose inserite (eliotropi, quarzo fum\u00e9, varie agate, ametiste, malachiti, diaspri e cristalli di rocca). In origine, l'intero lampadario era inoltre probabilmente dorato.\nPoich\u00e9 si possono determinare elementi bizantini negli ornamenti e influenze della Bassa Sassonia, si presume che il lampadario sia stato realizzato nella Germania nord-occidentale, forse a Hildesheim, luogo di realizzazione della porta Bernward e della colonna di Cristo, altre importanti opere in bronzo dello stesso periodo. Tuttavia, l'effettivo luogo di produzione \u00e8 incerto. Gli studi hanno comunque preso in considerazione Essen come luogo di fabbricazione sta prendendo in considerazione la produzione a Essen stessa: lo storico dell'arte Klaus Gereon Beuckers ha dimostrato che il reliquiario di San Marsus e la Croce di Matilde, che furono realizzati nello stesso periodo del candelabro, furono realizzati a Essen. Dato che il cliente doveva fornire il materiale, se la bottega di fusione si fosse trovata a Essen sarebbe stato in grado di monitorarne l'utilizzo durante la produzione.\nInterpretazione.\nLa forma del candelabro a sette braccia nella cattedrale di Essen corrisponde alla menorah ebraica ed \u00e8 derivata da un brano biblico dell'Antico Testamento, Esodo 37: 17-24. Nella prima cristianit\u00e0, i \"sette\" simboleggiavano l'unit\u00e0 del divino e del terreno, poich\u00e9 univa i \"tre\" della trinit\u00e0 e i \"quattro\" dei punti cardinali terrestri. Allo stesso tempo, il numero sette rappresentava i sette doni dello Spirito Santo, mentre il candelabro rappresentava Cristo stesso. Il lampadario di Essen simboleggia anche la luce del mondo, che brilla in tutte e quattro le direzioni del vento rappresentate dalle figure in bronzo del piede, per riportare tutte le persone a casa da Cristo alla fine della giornata. Questo riferimento al giudizio finale su tutte le persone e alla risurrezione dai morti permette l'interpretazione che la badessa Mathilde ne fece fare come suo candelabro commemorativo.\nUso.\nPoco si sa sull'uso storico del candelabro. Il \"Liber ordinarius\" riproduce la situazione liturgica nel monastero di Essen quasi quattrocento anni dopo la sua realizzazione. Sebbene il cerimoniale ivi descritto sia probabilmente basato su modelli pi\u00f9 vecchi, la misura in cui esso sia variato nel corso dei secoli non \u00e8 nota. Oltretutto, Il candelabro \u00e8 raramente menzionato \"nel Liber ordinarius.\" Alla Pentecoste, invece, era al centro della liturgia: si accendevano le candele, le monache si inginocchiavano intorno a lui e cantavano un inno al Cristo risorto.\nOggigiorno le candele del candelabro a sette braccia vengono accese nelle solennit\u00e0 e in altre occasioni particolarmente importanti, come le nomine dei vescovi."}
{"id": "8910283", "revid": "124094213", "url": "https://it.wikipedia.org/wiki?curid=8910283", "title": "Isaac de Porthau", "text": "Biografia.\nNato a B\u00e9arn, da Isaac de Porthau (anche Portau o Portaut) de Camptort de Campagne de Castetbon, segretario del Parlamento di B\u00e9arn, e Cl\u00e9mence de Brosser, primogenito di quattro figli: Jean, Jeanne e Sarah. Anche suo fratello Jean divenne un moschettiere nero e potrebbe essere in parte responsabile delle rappresentazioni immaginarie di Porthau.\nPrest\u00f2 servizio in compagnia di Alexandre des Essarts, cugino del conte di Troisville, prima di unirsi ai moschettieri della guardia nel 1642. Aveva due figli: Arnaud e Jean.\nDopo la morte del padre nel 1654, lasci\u00f2 la guardia e subentr\u00f2 come segretario del Parlamento del B\u00e9arn. Mor\u00ec di ictus il 13 luglio 1712 e fu sepolto nella cappella del Santo Sacramento, nella chiesa di San Martino, a Pau.\nDiscendenza.\nSecondo un numero di Macmillan's Magazine del 1899:\nChiaramente accett\u00f2 questa interpretazione del nome di famiglia, poich\u00e9 il blasone delle loro armi (senza tinture, poich\u00e9 la fonte \u00e8 un sigillo) era: \"Un leone rampante e in capo due torri merlate, murate e infiammate, una al destro e l'altra al sinistro\".\nQueste armi gli furono concesse al Porthaus il 24 novembre 1674. Non \u00e8 stato registrato quale fosse l'arma prima di questa data."}
{"id": "8910299", "revid": "1977442", "url": "https://it.wikipedia.org/wiki?curid=8910299", "title": "Pallacanestro Piacentina 2020-2021", "text": "Questa voce raccoglie le informazioni riguardanti la Pallacanestro Piacentina nelle competizioni ufficiali della stagione 2020-2021.\nStagione.\nLa stagione 2020-2021 della Pallacanestro Piacentina sponsorizzata Bakery, \u00e8 la 7\u00aa stagione nella terza serie italiana, la Serie B.\nRegolamento.\nLa formula di quest'anno non prevede le Final Four visto che le promozioni in Serie A2 passeranno da 3 a 4.\nA causa delle difficolt\u00e0 derivanti dalla pandemia di Covid-19, viene modificata la composizione dei\ngironi e la formula:\nPer i play off la formula non cambia:\nPer le retrocessioni e play out:\nOrganigramma societario.\n\"Aggiornato all'8 ottobre 2020.\"\nRoster.\n\"Aggiornato al 4 Maggio 2021.\"\nRisultati.\nGirone di ritorno.\nPlay-off.\nSecondo turno.\nA causa della positivit\u00e0 di quasi l'intera squadra, la RivieraBanca Basket Rimini non riesce a raggiungere il numero minimo di giocatori per disputare le semifinali dei Play-Off. La Pallacanestro Piacentina vince di conseguenza a tavolino tutte e tre le prime partite e vola in finale.\nSupercoppa.\nGironi (Girone B).\nL'incontro con Vigevano, programmato per il 18 ottobre 2020 venne vinto a tavolino (20-0) dalla Pallacanestro Piacentina a causa della positivit\u00e0 di alcuni giocatori della squadra Lombarda.\nOttavi di finale.\nL'incontro con Alba, programmato per l'11 novembre 2020 e valido come Ottavi di finale per la Supercoppa 2020, venne vinto a tavolino (20-0) dalla squadra Piemontese a causa della positivit\u00e0 di alcuni giocatori della squadra Piacentina.\nStatistiche.\n\"Aggiornate al 23 giugno 2019.\"\nClassifica.\nClassifica Girone B.\nClassifica.\nLegenda:"}
{"id": "8910301", "revid": "324090", "url": "https://it.wikipedia.org/wiki?curid=8910301", "title": "Centro Culturale Aldo Rossi", "text": "Il Centro Culturale Aldo Rossi \u00e8 un'istituzione culturale, espositiva ed educativa sita nel Comune di Borgoricco in provincia di Padova.\nAl suo interno, al primo piano \u00e8 presente il Museo della Centuriazione Romana.\nStoria.\nL'edificio \u00e8 un'opera progettuale dell'architetto Aldo Rossi progettato nel 1983 .\nErgonomia volumetrica.\nGli spazi come di seguito esposto sono cos\u00ec organizzati:"}
{"id": "8910303", "revid": "446353", "url": "https://it.wikipedia.org/wiki?curid=8910303", "title": "Cappella Palatina (castello di Buda)", "text": "La Cappella Palatina medievale nel Castello di Buda fu costruita nel XV secolo dal re Sigismondo come cappella inferiore dell'ex chiesa del castello. La cappella gotica, sopravvissuta alla distruzione dell'assedio del 1686, fu sepolta per secoli sotto una terrazza barocca. Dopo la sua ricostruzione nel 1963 entr\u00f2 a far parte della mostra del Museo Storico di Budapest.\nStoria.\nLa prima cappella del Castello di Buda fu probabilmente costruita nel XIV secolo durante il regno di Luigi I d'Ungheria. La cappella \u00e8 stata menzionata nelle cronache di Eberhard Windecke, afferm\u00f2 che Carlo II d'Ungheria fu attaccato dai suoi assassini nel 1386 in una stanza dalla quale si poteva vedere la cappella reale:\" \"konig Karle von Nopols erslagen z\u00fc Ofen in der vesten in der stuben, do man sicht in die capell\" \". La cappella \u00e8 citata anche nella Cronaca di Lorenzo de Monacis, scritta intorno al 1390.\nIl re Sigismondo ricostru\u00ec completamente il vecchio palazzo angioino durante i primi decenni del XV secolo, ha eretto una splendida chiesa gotica al posto della cappella. La sua facciata era rivolta verso il cortile interno del palazzo e il lungo presbiterio sporgeva dal lato orientale del palazzo. Il presbiterio fu costruito su una chiesa inferiore, soluzione resa necessaria dalla mancanza di spazio sullo stretto pianoro. Aveva una navata lunga 21 m ed un presbiterio lungo 11 m. Le cappelle reali a due piani non erano rare nell'Europa medievale. La fiammeggiante chiesa reale del castello di Buda era simile alla pi\u00f9 famosa Sainte-Chapelle di Parigi.\nLe ricerche archeologiche hanno dimostrato la datazione della chiesa, perch\u00e9 sotto il pavimento in mattoni della chiesa inferiore, sono stati scoperti degli strati quattrocenteschi.\nNel novembre 1489 il sultano Bayezid II invi\u00f2 le reliquie di Giovanni l'Elemosiniere al re Mattia Corvino. Il re ripose le reliquie nella Cappella Reale che fu nuovamente dedicata ed abbellita con mobili rinascimentali.\nNel 1526 Buda fu saccheggiata dai turchi ottomani dopo la battaglia di Moh\u00e1cs. Le reliquie furono salvate in tempo e portate a Bratislava, dove sono conservate ancora oggi. Un inventario della chiesa superstite del 1530 mostra ancora la ricchezza degli arredi. Successivamente il re Giovanni I d'Ungheria convert\u00ec la chiesa inferiore in un bastione. Le grandi finestre gotiche furono murate, rimasero aperte solo le nuove feritoie rettangolari.\nNel 1541 i turchi ottomani conquistarono Buda senza combattere e la chiesa reale cess\u00f2 di essere un luogo di culto cristiano. La chiesa superiore fu distrutta durante l'assedio di Buda del 1686 e le rovine furono demolite nel 1715. La volta della chiesa inferiore cadde e l'interno fu riempito di rifiuti. I resti furono sepolti sotto la terrazza neobarocca per due secoli.\nLe rovine della chiesa inferiore furono scoperte dagli archeologi nel 1949-50. I resti furono sepolti nel 1953 a causa di controversie concettuali sulla possibile ricostruzione, la cappella fu finalmente ricostruita nel 1963, per essere riconsacrata nel 1990."}
{"id": "8910326", "revid": "1613450", "url": "https://it.wikipedia.org/wiki?curid=8910326", "title": "Ernesto (film)", "text": ""}
{"id": "8910331", "revid": "110157", "url": "https://it.wikipedia.org/wiki?curid=8910331", "title": "Retro Gamer", "text": "Retro Gamer \u00e8 un periodico inglese, pubblicato in tutto il mondo, dedicato al mondo del retrogaming, prima rivista commerciale che si \u00e8 dedicata interamente ad esso. Lanciato sul mercato nel gennaio 2004 come una pubblicazione quadrimestrale, divenne presto un mensile. Nel 2005, il declino generale del bacino di lettori di riviste e periodici dedicati al mondo dei videogiochi spinse alla chiusura la sua casa editrice, la Live Publishing, e i diritti vennero venduti ad Imagine Publishing. Il 21 ottobre 2016 la rivista venne acquisita da Future plc, in seguito all'acquisto di Imagine Publishing.\nStoria.\nI primi 18 numeri della rivista avevano un coverdisk, contenente di solito remake freeware di videogiochi e emulatori, ma anche video e software per PC commerciali gratuiti come \"The Games Factory\" e \"\". Alcuni numeri avevano CD-Rom a tema contenenti l'intero catalogo arretrato di alcuni editori, come Durell, Llamasoft e Gremlin Graphics.\nNel giugno 2004, venne incluso un tributo a \"Zzap!64\", \"The DEF Tribute to \"Zzap!64\"\", per celebrare il ventesimo anniversario del periodico incentrato sul Commodore 64.\nIl 27 settembre 2005, la casa editrice originale della rivista, Live Publishing, fall\u00ec. Il forum online ufficiale della rivista disse che questa sarebbe \"finita\" poco prima del numero 19. In quella circostanza, alcuni autori freelance crearono una rivista commerciale in CD con giochi vecchi, \"Retro Survival\". Il primo numero usc\u00ec nel novembre 2005 e conteneva articoli che sarebbero apparsi nel numero 19 di \"Retro Gamer\", oltre a diversi extra tra cui una prefazione del giornalista di giochi Mr Biffo. Infatti, quando i diritti della rivista furono acquisiti da Imagine Publishing nell'ottobre 2005, essa venne rilanciata l'8 dicembre di quell'anno.\nNel marzo 2010 (numero 75) John Romero collabor\u00f2 con \"Retro Gamer\", assumendo il ruolo di \"Guest Editor\" e prendendosi la responsabilit\u00e0 dell'editoriale della rivista, sfruttando il suo stile unico su alcuni dei suoi articoli sui giochi preferiti e argomenti in tutta la rivista.\nNel gennaio 2016 si celebr\u00f2 l'uscita del numero 150.\nLa rivista pubblica i suoi video in anteprima sul suo canale YouTube, con l'editore Darran Jones e il direttore di produzione Drew Sleep come presentatori.\nStruttura.\n\"Retro Gamer\" include interviste con i principali programmatori degli anni '80 e '90 come David Crane, Matthew Smith e Archer MacLean. Le colonne regolari includono anche \"Back to the 80s and 90s\", \"Desert Island Disks\" (quali giochi porterebbe una celebrit\u00e0 del settore su un'isola deserta) e \"From the Archives\" (un profilo di un particolare sviluppatore o editore di giochi).\nIl \"Making Of\" \u00e8 un altro format ricorrente in cui noti sviluppatori vengono intervistati sul processo di creazione e progettazione alla base dei loro giochi. Esempi sono \"Breakout\" (Steve Wozniak), \"Dungeon Master\" (Doug Bell), \"Smash TV\" (Eugene Jarvis), \"Starfox\" (Jez San ), \"Rescue on Fractalus!\" (David Fox / Charlie Kellner), \"Prince of Persia\" (Jordan Mechner), \"Berzerk \" (Alan McNeil), \" The Hitchhiker's Guide to the Galaxy\" (Steve Meretzky), \"Crystal Castles\" (Franz X. Lanzinger), \"Tetris \" (Alexey Pajitnov), \"Sheep in Space\" (Jeff Minter) \"Out Run\" (Yu Suzuki) e \"Splat!\" (Ian Andrew). Il numero 48 (febbraio 2008) conteneva un'intervista esclusiva con il creatore di \"Manic Miner\", Matthew Smith, scritta dal freelance Paul Drury dopo una visita alla casa della famiglia di Smith a Liverpool.\nVersione digitale.\nNel corso degli anni furono realizzati tre DVD contenenti dai 25 ai 30 numeri del periodico:\n\"Retro Gamer\" \u00e8 poi divenuto disponibile come app per iOS, scaricabile sia per iPhone che iPad.\nRiconoscimenti.\n\"Retro Gamer\" vinse il premio come Miglior Magazine ai Games Media Awards del 2010.\nEdizioni estere.\nVersione italiana.\nUna versione in italiano di \"Retro Gamer\" venne pubblicata intorno al 2007, come trimestrale, dalla Play Media Company, ma dur\u00f2 soltanto per 5 numeri.\nAlmeno un'altra rivista italiana, \"Retrogame Magazine\" (Sprea Editori 2016-2018), acquis\u00ec i diritti di traduzione della \"Retro Gamer\" britannica, ma soltanto nel primo numero, poi divenne totalmente di produzione originale italiana.\nVersione spagnola.\nLa versione in spagnolo di \"Retro Gamer\" viene pubblicata trimestralmente dalla Axel Springer dal 2011.\nVersione tedesca.\nLa versione in tedesco di \"Retro Gamer\" viene pubblicata trimestralmente dalla eMedia GmbH dal 2012."}
{"id": "8910335", "revid": "767487", "url": "https://it.wikipedia.org/wiki?curid=8910335", "title": "Ernesto (film 2020)", "text": "Ernesto \u00e8 un film del 2020 diretto da Giacomo Raffaelli e Alice de Luca.\n\u00c8 stato presentato online in anteprima al Rome Independent Film Festival il 28 novembre 2020. A giugno del 2021 invece \u00e8 stato programmato all'interno della rassegna \"Cuore d'Aria\" di Teatri di vita.\nIl film \u00e8 dedicato alla regista Agn\u00e8s Varda.\nTrama.\nIl film, diviso in capitoli, racconta la storia di Ernesto, un adolescente di Roma alla ricerca di se stesso.\nCapitolo primo: Anna \nDopo 14 anni di fidanzamento, Ernesto lascia la fidanzata Anna e sogna una relazione sessuale con il suo amico Tommaso.\nCapitolo secondo: Giovanna \nMentre \u00e8 al cinema con Tommaso, Ernesto cerca di baciarlo e lui se ne va via. Poi Ernesto alterna le sue giornate passandole in compagnia della madre, che gli da lezioni di guida e gli insegna ad essere un bravo comunista, e di Tommaso, che lo porta sul lungomare e gli compra un mucchio di palloncini colorati.\nCapitolo terzo: Nicoletta \nAd una manifestazione per la Giornata internazionale della donna Ernesto conosce Nicoletta, la porta a casa sua e fa sesso con lei. I due iniziano una relazione, ma nei pensieri e nella vita del ragazzo vi \u00e8 sempre la presenza di Tommaso. Una sera ad una festa tra amici Ernesto conosce e balla anche con un ragazzo di nome Orazio. Visto che poi Ernesto si sente poco bene, Orazio lo porta a dormire a casa sua. Poco tempo dopo Ernesto parla a Nicoletta di Tommaso e i due si lasciano.\nCapitolo quarto: Orazio \nErnesto inizia una relazione con Orazio, ma anche questa storia \u00e8 di breve durata.\nCapitolo quinto: Quasi una conclusione \nUna ragazza scopre di essere incinta di Ernesto ed \u00e8 disperata della cosa.\nErnesto si incontra con un travestito e gli pratica un pompino, poi i due si appartano in una macchina per fare sesso. Dopo i due parlano un po' ed Ernesto rivela all'altro di essere stato con maschi e con femmine ma di non essere mai stato in grado di scegliare con quale genere e con quale persona andare. Il ragazzo gli dice che egli pu\u00f2 fare quello che vuole, pu\u00f2 amare un uomo, una donna o entrambi e che la scelta principale che deve compiere \u00e8 se accettare o meno se stessi.\nCon un salto di scena apprendiamo della morte della madre di Ernesto.\nIn seguito la ragazza vista ad inizio capitolo informa Ernesto di aver perso il figlio che aspettava ma che la cosa non \u00e8 importante visto che avrebbe ugualmente abortito. Ernesto ha poi una visione di tutte le persone importanti della sua vita brindare e fare festa intorno ad un tavolo sopra il quale \u00e8 disteso il corpo di sua madre.\nCapitolo finale: Tommaso \nErnesto si trova sul lungomare e va a guardare la parete rocciosa dove ha attaccato tutte le fotografie che ha scattato. Poi il ragazzo guarda due ragazze abbracciarsi e sorride felice. Dopo di che se ne va via.\nDistribuzione.\nIl film \u00e8 disponibile in America e Gran Bretagna su Dekkoo (un servizio streaming con contenuti LGBT+).\nIn Italia il film \u00e8 stato distribuito in DVD dalla TLA Releasing dal 22 marzo 2021."}
{"id": "8910340", "revid": "1144898", "url": "https://it.wikipedia.org/wiki?curid=8910340", "title": "Heithem Dakhlaoui", "text": "Grazie al secondo posto nei 65 chilogrammi nel Torneo di qualificazione olimpica Africa e Oceania di Hammamet, ha ottenuto la qualificazione ai Giochi olimpici estivi di ."}
{"id": "8910341", "revid": "36426", "url": "https://it.wikipedia.org/wiki?curid=8910341", "title": "Museo di antropologia e etnologia", "text": ""}
{"id": "8910343", "revid": "36426", "url": "https://it.wikipedia.org/wiki?curid=8910343", "title": "Museo di Antropologia ed Etnologia", "text": ""}
{"id": "8910344", "revid": "123097722", "url": "https://it.wikipedia.org/wiki?curid=8910344", "title": "Super Power", "text": "Super Power \u00e8 stato un periodico mensile francese indipendente, pubblicato da SUMO \u00c9ditions per la prima volta nel 1992. Era interamente focalizzato sulle console Nintendo: Game Boy, NES r Super Nintendo. Jean-Marc Demoly fu caporedattore, che si firmava come J\u2019m Destroy."}
{"id": "8910346", "revid": "1602064", "url": "https://it.wikipedia.org/wiki?curid=8910346", "title": "Lingue del Pacifico centrale", "text": "Le lingue del Pacifico centrale sono una famiglia di lingue oceaniche anche conosciute come figiane-polinesiane. Fanno parte delle lingue oceaniche centrali ed orientali.\nClassifica.\nMalcolm Ross et al. (2002) classificano come un \"linkage\" le lingue seguenti:"}
{"id": "8910350", "revid": "287204", "url": "https://it.wikipedia.org/wiki?curid=8910350", "title": "Miracolosa guarigione della figlia di Benvegnudo da San Polo", "text": "Il telero \"Miracolosa guarigione della figlia di Benvegnudo da S. Polo\" \u00e9 un dipinto (tempera su tela) del pittore Giovanni Mansueti, databile intorno al 1506, attualmente alle Gallerie dell'Accademia di Venezia.\nStoria.\nIl dipinto formava parte di un ciclo pittorico commissionato dalla Confraternita della Scuola Grande di San Giovanni Evangelista ed eseguito tra il 1496 ed il primo decennio del XVI secolo da Pietro Perugino ed un gruppo di pittori veneziani tra i pi\u00f9 rispettati dell'epoca, fra i quali Vittore Carpaccio, Gentile Bellini, Lazzaro Bastiani, Benedetto Diana e, appunto, Giovanni Mansueti. Si trattava di un ciclo di nove tele per la Sala Grande della sede della confraternita che dovevano narrare la storia dei miracoli compiuti da un frammento di legno della croce su cui Ges\u00f9 fu crocifisso, che era stato donato alla confraternita nel 1369 da Philippe de M\u00e9zi\u00e8res, cancelliere del Regno di Cipro e Gerusalemme. La reliquia ben presto fu oggetto di grande venerazione e divent\u00f3 il simbolo della Scuola. \nDelle nove tele del ciclo, quella del Perugino \u00e8 andata purtroppo perduta, mentre gli otto dipinti restanti sono oggi tutti conservati in una medesima sala alle Gallerie dell'Accademia di Venezia. Tra di essi, due sono opera di Giovanni Mansueti: \"Miracolo della reliquia della Santa Croce in campo San Lio\", che egli realizz\u00f3 attorno al 1496 e \"Miracolosa guarigione della figlia di Benvegnudo da S. Polo\", la cui esecuzione, secondo la critica pi\u00f9 recente, \u00e9 posteriore di quasi dieci anni.\nDescrizione.\nOggetto del dipinto \u00e8 la miracolosa guarigione nel 1414 della piccola figlia di Benvegnudo, la quale, paralitica sin dalla nascita, guar\u00ec al tocco di tre candele che il padre aveva accostato alla reliquia della Santa Croce. La scena si svolge su due piani collegati da una sontuosa scala, su cui si affollano vari personaggi che vogliono assistere all\u2019 evento. Nella parte superiore, fra arcate a tutto sesto sorrette da colonne, il Mansueti descrive con cura e precisione l\u2019interno e gli arredi della stanza dove avviene la guarigione. Spiccano il camino riccamente decorato, gli intarsi marmorei nelle pareti, le due monofore sulla parete di fronte allo spettatore, dalle quali si intravedono alcune costruzioni e il soffitto a cassettoni. Sulla parete del palazzo dove si svolge il fatto, a destra dello spettatore, sporge un balconcino da dove una giovane donna osserva incuriosita la folla. In basso la scena \u00e8 divisa in due parti: a sinistra, \u00e8 raffigurato il canale di accesso al palazzo, dal quale sopraggiungono alcune imbarcazioni, mentre a destra sono ritratti vari personaggi, probabilmente notabili dell'epoca, la maggior parte dei quali volge lo sguardo allo spettatore. Il personaggio pi\u00f9 curioso \u00e9 un vecchio barbuto, seduto tra la scala e il canale, che tiene al guinzaglio un ghepardo. \nDomina nell'intero dipinto una atmosfera attonita, cadenzata dal ritmico susseguirsi delle figure e dell'architettura che danno all'insieme una sensazione di staticit\u00e0."}
{"id": "8910351", "revid": "729019", "url": "https://it.wikipedia.org/wiki?curid=8910351", "title": "Strada Poligonale di Bitonto", "text": "La Strada Poligonale di Bitonto, in parte classificata come strada provinciale 218, \u00e8 un anello stradale che forma una circonferenza quasi perfetta di 18 km e con un raggio di circa 3\u00a0km intorno alla citt\u00e0 di Bitonto, nella citt\u00e0 metropolitana di Bari.\nUnico esempio in Italia, venne ideata e realizzata tra il 1946 e il 1948 dal presidente del consorzio delle strade vicinali Giuseppe Cazzolla con lo scopo di facilitare l'arrivo in citt\u00e0 dalla campagna ma, nel tempo, \u00e8 diventata un anello di congiunzione dei vari assi stradali che raggiungono la citt\u00e0.\nStoria.\nLa rete stradale circostante la citt\u00e0 di Bitonto \u00e8 caratterizzata da una viabilit\u00e0 a raggiera, sviluppatasi soprattutto nel XIX secolo, che parte dal centro cittadino.\nNel secondo dopoguerra, l'amministrazione comunale guidata dal sindaco Nicola Calamita e il Consorzio delle strade vicinali ide\u00f2 la realizzazione di un'opera funzionale e strategica che congiungesse tra loro le varie strade radiali dirette a Bitonto. La realizzazione del grande anello rurale, avventuta tra il 1946 e il 1948, fu anche una risposta alla dilagante disoccupazione dei tanti braccianti rimasti senza lavoro dopo il periodo bellico.\nL'infrastruttura, progettata dall'ingegnere Mauro De Gennaro (1898-1988), ha un raggio di 2.980 metri e una lunghezza di 17.965, interrompendosi brevemente nei pressi della confluenza della Lama Balice con la Lama Petrarola. La larghezza originaria di 5 metri della strada \u00e8 stata raddoppiata nei tratti di competenza provinciale.\nAltre strade circolari.\nEscludendo rotatorie e piazze, altre strade di grande dimensione con forma circolare perfetta o quasi sono:"}
{"id": "8910359", "revid": "104458", "url": "https://it.wikipedia.org/wiki?curid=8910359", "title": "Krista L\u00e4hteenm\u00e4ki", "text": ""}
{"id": "8910360", "revid": "56620", "url": "https://it.wikipedia.org/wiki?curid=8910360", "title": "Gaspare De Pascali", "text": "Biografia.\n\u00c8 nato a Lecce ma cresciuto a Ravenna. Studia tra Bologna e Melbourne per poi trasferirsi a Roma dove entra a far parte di Cinecitt\u00e0 Studios lavorando a vari progetti."}
{"id": "8910361", "revid": "767487", "url": "https://it.wikipedia.org/wiki?curid=8910361", "title": "Athletic Model Guild", "text": "L'Athletic Model Guild, o AMG, \u00e8 stata fondata da Bob Mizer nel dicembre 1945. Durante quegli anni del dopoguerra, le leggi sulla censura degli Stati Uniti consentivano alle donne, ma non agli uomini, di apparire in vari stati di spogliarello in quella che veniva definita \"arte fotografica\". Mizer ha iniziato la sua attivit\u00e0 scattando foto di uomini che conosceva. I suoi soggetti posavano spesso per immagini che illustravano consigli di fitness e simili, ma erano anche visti come materiale omoerotico.\nStoria.\nLa formula utilizzata da AMG consisteva in immagini (in movimento ed immobili) di giovani uomini muscolosi che facevano pose di bodybuilding, o forse praticavano wrestling in coppia o recitavano scene improvvisate. Mizer \u00e8 comparso in tribunale per affrontare diverse accuse nel corso degli anni, tra cui oscenit\u00e0, uso di droghe e prostituzione. Presumibilmente, i modelli AMG di Mizer a volte guadagnavano soldi extra affittandosi come gay a pagamento, ma Mizer ha sostenuto con forza che non erano affari suoi quello che facevano nel loro tempo libero. Nonostante alcune battute d'arresto legali, la AMG \u00e8 sopravvissuta ai suoi numerosi processi.\nIl materiale AMG (venduto sotto forma di stampe fotografiche, riviste e cortometraggi) si \u00e8 evoluto lentamente nel tempo, da immagini alterate in cui i genitali maschili erano dipinti o altrimenti coperti, a stampe fotografiche in cui le modelle indossavano cinghie di posa estremamente succinte e poi finalmente, come consentito dalle mutevoli leggi, alla nudit\u00e0 totale. Ha usato la sua rivista trimestrale, \"Physique Pictorial\", che presentava altri artisti come Tom of Finland, come mezzo per pubblicizzare il suo materiale. Diversi bodybuilder e attori della giornata hanno iniziato a posare per Mizer e i suoi amici all'AMG. Si stima che abbia sparato a oltre 10.000 uomini nel corso della sua carriera. Il protetto di Andy Warhol Joe Dallesandro era uno dei tanti modelli AMG con cui anche chi non conosceva l'Athletic Model Guild poteva avere familiarit\u00e0. Altri includevano Ed Fury e Glenn Corbett di \"Indirizzo permanente\", e Susan Hayward e Alan Ladd. Il bodybuilder e futuro governatore della California, Arnold Schwarzenegger ha posato per AMG sotto Mizer nel 1975.\nDopo la morte di Mizer nel maggio 1992, Wayne Stanley, un amico e consulente legale, si occup\u00f2 dei suoi archivi. Nel 2004 l'azienda e i suoi archivi sono stati venduti al fotografo Dennis Bell. Sotto le redini di Bell, l'Athletic Model Guild continua ad operare come Bob Mizer Foundation. Il materiale ereditato dagli archivi di Mizer, che una volta si temeva perduto nel tempo, viene organizzato e rimasterizzato digitalmente. Questo nuovo materiale \u00e8 marchiato con AMG Film Classica. Il film del 1998 \"Beefcake\", diretto da Thom Fitzgerald, combina filmati documentari con drammatizzazioni romanzate nel tentativo di raccontare la storia di Mizer e AMG. Le nuove uscite in DVD contengono lungometraggi, nonch\u00e9 filmati inediti e filmati dietro le quinte come extra."}
{"id": "8910363", "revid": "123097716", "url": "https://it.wikipedia.org/wiki?curid=8910363", "title": "Video Games (rivista)", "text": "Video Games \u00e8 stata una rivista di videogiochi tedesca degli anni '90, dedicata in particolare al mondo delle console. Fu il primo periodico in lingua tedesca a dedicarsi a titoli multipiattaforma e a test di gioco.\nStoria.\nIl primo numero di \"Video Games\" usc\u00ec il 27 marzo 1991 per Verlag Markt &amp; Technik come supplemento speciale per Power Play (e solo successivamente assunse una forma indipendente). Oltre ai test di giochi importati, la rivista tratt\u00f2 anche titoli per console estere come Neo Geo di SNK Playmore, nonch\u00e9 pubblic\u00f2 articoli su novit\u00e0 ricercate e aree di nicchia (tecnologia 3D, anime, ecc.). Come corredo al tema videoludico, principale, \"Video Games\" arricch\u00ec ripetutamente i suoi numeri con aneddoti sui suoi dipendenti e sul lavoro editoriale quotidiano.\nIl mensile pass\u00f2 attraverso le ere videoludiche di 8 bit (NES ecc.), 16 bit (SNES, SEGA Mega Drive) e 32 bit (PlayStation, ecc.). Alla fine degli anni '90, pass\u00f2 prima a Weka Holding e infine a Future-Verlag. L'ultima edizione arriv\u00f2 nei negozi all'inizio di gennaio 2001."}
{"id": "8910365", "revid": "298229", "url": "https://it.wikipedia.org/wiki?curid=8910365", "title": "NC State Wolfpack", "text": ""}
{"id": "8910366", "revid": "1543377", "url": "https://it.wikipedia.org/wiki?curid=8910366", "title": "Lingua rotumana", "text": "La lingua rotumana (anche conosciuta come \"Rotuman, Rotunan, Rutuman\" o \"F\u00e4eag Rot\u0173am\" nel vernacolare) \u00e8 una delle lingue del Pacifico centrale parlata a Rotuma e dai Rotumani che abitano nelle Figi di cui Rotuma \u00e8 dipendenza dal 1881.\nLa classificazione del rotumano \u00e8 sempre stata difficile per causa delle parole del samoano e del tongano che sono state introdotte."}
{"id": "8910371", "revid": "2111144", "url": "https://it.wikipedia.org/wiki?curid=8910371", "title": "Presidio Ospedaliero Duilio Casula", "text": "Il Policlinico di Monserrato \"(Presidio Duilio Casula)\" \u00e8 un presidio ospedaliero multi-specialistico che garantisce le prestazioni istituzionali dell'Azienda Ospedaliero Universitaria di Cagliari, insieme all'Ospedale Civile San Giovanni di Dio. Il Policlinico universitario di Monserrato si trova nella Cittadella Universitaria di Monserrato, afferente alla Facolt\u00e0 di Medicina e Chirurgia dell'Universit\u00e0 di Cagliari, ed \u00e8 intitolato al Dott. Duilio Casula, Rettore dell'Ateneo cagliaritano dal 1979 al 1991. \nPer raggiungere il Policlinico di Monserrato, la metropolitana leggera vi conduce dalla stazione di Piazza Repubblica a Cagliari (San Gottardo - Policlinico) e dalla stazione di Settimo San Pietro.\nReparti.\nAl Policlinico di Monserrato sono presenti i seguenti reparti:"}
{"id": "8910374", "revid": "1613450", "url": "https://it.wikipedia.org/wiki?curid=8910374", "title": "Bel Ami (azienda)", "text": ""}
{"id": "8910381", "revid": "588403", "url": "https://it.wikipedia.org/wiki?curid=8910381", "title": "Copa do Nordeste 2021", "text": "La Copa do Nordeste 2021 \u00e8 stata la 18\u00aa edizione della Copa do Nordeste.\nFormato.\nLa competizione, preceduta da un torneo preliminare denominato \"Pr\u00e9-Copa do Nordeste\" che determina le ultime 4 squadre qualificate in aggiunta alle 12 iniziali, si divide in due fasi:\nLa vincente del torneo, ottiene un posto per il terzo turno di Coppa del Brasile 2022.\nPartecipanti.\nAmmesse alla Pr\u00e9-Copa do Nordeste.\nI club meglio piazzati nel ranking federale 2020 degli stati di Alagoas, Maranh\u00e3o, Para\u00edba, Pernambuco, Piau\u00ed, Rio Grande do Norte e Sergipe che non hanno ottenuto l'accesso alla fase finale della Copa do Nordeste, si affrontano per giocarsi l'accesso alla fase finale.\nPer quanto riguarda gli stati di Bahia e Pernambuco, avendo di diritto un posto in pi\u00f9 nella fase a gironi rispetto agli altri stati, il posto in Pr\u00e9-Copa spetta alla seconda classificata del ranking federale, esclusa la vincitrice del campionato statale.\nAmmesse alla fase a gironi.\nPartono dalla fase a gironi di Copa do Nordeste le squadre vincitrici del campionato statale dell'anno precedente, pi\u00f9 le migliori classificate nel ranking federale degli stati di Bahia, Cear\u00e1 e Pernambuco.\nPr\u00e9-Copa do Nordeste.\nSorteggio.\nI sorteggi sono avvenuti il 4 novembre 2020 nella sede centrale della CBF a Rio de Janeiro. Le 8 squadre sono state divise in due urne a seconda del Ranking CBF e si affrontano in sfide di andata e ritorno, con eventuali tiri di rigore in caso di parit\u00e0.\nFase a gironi.\nSorteggio.\nIl sorteggio della fase a gironi si \u00e8 tenuto il 4 febbraio 2021 nella sede centrale della CBF a Rio de Janeiro. Le squadre sono state suddivise in quattro urne in base al loro ranking CBF e sorteggiate in due gironi, evitando scontri diretti fra club dello stesso stato."}
{"id": "8910383", "revid": "1516087", "url": "https://it.wikipedia.org/wiki?curid=8910383", "title": "Area di servizio Villoresi Ovest", "text": "L'area di servizio Villoresi Ovest \u00e8 un'area di servizio autostradale italiana, posta lungo l'autostrada dei Laghi (parte delle strade europee E35 ed E62) nel territorio comunale di Lainate. Prende nome dal canale Villoresi che scorre nei pressi.\nStoria.\nL'area di servizio venne costruita nel 1958 per iniziativa della societ\u00e0 Pavesi su progetto dell'architetto Angelo Bianchetti che gi\u00e0 nell'anteguerra aveva progettato alcune strutture pubblicitarie per la Fiera di Milano. Bianchetti fu coadiuvato per il progetto strutturale dagli ingegneri Luca Gambaro (per le strutture in calcestruzzo armato) e Massimo Allevi (per le strutture metalliche).\nBianchetti disegn\u00f2 un\u2019imponente impalcatura bianca a forma di piramide, sormontata da una cupola dalle punte rotonde; circa 20 metri pi\u00f9 sotto, l\u2019edificio principale, caratterizzato invece da una forma circolare e aerodinamica, in cui trovava posto l\u2019area di servizio vera e propria, con il bar e il ristorante. All\u2019interno, un grande lampadario a goccia dominava il soffitto.\nNel 1960 l'area di servizio venne ampiamente illustrata da un servizio della rivista americana \"Life\", che la defin\u00ec \"espressione di un lusso italiano\" emblematico del'epoca del \"boom\" economico.\nNelle intenzioni iniziali, il padiglione disegnato da Bianchetti avrebbe dovuto rappresentare un modello replicabile in serie in altre localit\u00e0; nella pratica per\u00f2 nelle due aree di servizio realizzate successivamente da Bianchetti (Giovi Ovest sulla Milano-Genova e Piani d'Invrea Sud sulla Genova-Savona) si introdussero diversi elementi di novit\u00e0, pur mantenendo una concezione generale comune.\nFin dai primi anni la struttura si rivel\u00f2 troppo angusta per soddisfare le richieste di un'utenza in forte crescita: nel 1964 fu pertanto necessario un intervento di ampliamento, con l'aggiunta di un'area ristorante sul retro del padiglione.\nIl padiglione venne interamente demolito nel 2020 e ricostruito in forme simili all'originale, ma con l'uso di materiali pi\u00f9 moderni.\nCaratteristiche.\nLa struttura \u00e8 composta di due parti: un padiglione a pianta circolare che ospita il bar-ristorante, e sopra di esso una struttura metallica con funzione pubblicitaria.\nIl padiglione ha pianta circolare di di diametro e di altezza, con struttura portante in acciaio senza pilastri interni. Nel seminterrato, realizzato con struttura in calcestruzzo armato, sono ospitati gli spazi di servizio.\nLa struttura metallica, realizzata dalla Carpenteria Villa Angelo di Novara, \u00e8 costituita da tre grandi archi in ferro, di di luce e di altezza, che sostengono un'asta di su cui si trovano le insegne pubblicitarie."}
{"id": "8910387", "revid": "1924342", "url": "https://it.wikipedia.org/wiki?curid=8910387", "title": "5miinust", "text": "I 5miinust sono un gruppo musicale estone formatosi nel 2015. \u00c8 formato dai rapper P\u00f5hja-Korea, P\u00e4evakoer, Lancelot, Estoni Kohver e Venelane.\nStoria del gruppo.\nFondatosi a V\u00f5su nella contea di L\u00e4\u00e4ne-Virumaa, il gruppo \u00e8 salito alla ribalta nel 2018, anno in cui entrambi gli album in studio \"Aasta plaat\" e \"R\u00e4mmar\", pubblicati rispettivamente nel 2016 e nel 2017 attraverso la Legendaarne Records, si sono piazzati in top twenty della classifica degli album pi\u00f9 venduti a livello nazionale, risultando due dei 18 dischi di maggior successo nel corso del 2018. L'anno successivo hanno inciso con Nublu il singolo \"Alusp\u00fckse\", che ha trascorso sei settimane consecutive in vetta alla Eesti Tipp-40, divenendo il 3\u00ba brano pi\u00f9 venduto in Estonia per quanto riguarda il 2019. Sempre nel medesimo anno sono entrati a far parte del gruppo baltico della Universal Music Group, etichetta attraverso la quale sono stati pubblicati i singoli successivi \"Paarist\u00f5uked\", \"Peo l\u00f5pp\" e \"Loodus ja hobused\", tutti e tre numero uno nella Eesti Tipp-40.\nNell'ambito degli Eesti Muusikaauhinnad, i premi principali dell'industria musicale estone, hanno trionfato nella categoria Artista dell'anno in due occasioni, oltre ad ottenere due ulteriori candidature."}
{"id": "8910388", "revid": "119746908", "url": "https://it.wikipedia.org/wiki?curid=8910388", "title": "Autogrill Villoresi Ovest", "text": ""}
{"id": "8910389", "revid": "119746919", "url": "https://it.wikipedia.org/wiki?curid=8910389", "title": "Area di servizio Villoresi", "text": ""}
{"id": "8910390", "revid": "119746916", "url": "https://it.wikipedia.org/wiki?curid=8910390", "title": "Autogrill Villoresi", "text": ""}
{"id": "8910396", "revid": "120385444", "url": "https://it.wikipedia.org/wiki?curid=8910396", "title": "Lingua kuanua", "text": "La lingua kuanua (o anche Tolai) \u00e8 la lingua parlata dai Tolai che abitano la penisola Gazelle, in Papua Nuova Guinea, sull'isola di Nuova Britannia. I locutori sono circa 100.000."}
{"id": "8910405", "revid": "124049205", "url": "https://it.wikipedia.org/wiki?curid=8910405", "title": "Collegi elettorali della Camera dei deputati del 2020", "text": "I collegi elettorali della Camera dei deputati del 2020 sono contemplati dalle tabelle A1 (per i collegi uninominali) e A2 (per i collegi plurinominali) di cui al decreto legislativo 23 dicembre 2020, n. 177, emanato dopo l'entrata in vigore della legge costituzionale n. 19 ottobre 2020, n. 1, in materia di riduzione del numero dei parlamentari.\nLa legge costituzionale, sottoposta a referendum su iniziativa di 71 senatori, \u00e8 entrata in vigore in seguito al referendum costituzionale del 2020: cos\u00ec, a partire dalla legislatura successiva all'approvazione della riforma, il numero dei deputati \u00e8 previsto passare da 630 a 400 e quello dei senatori da 315 a 200.\nSono stati espressamente aboliti i collegi elettorali precedenti (decreto legislativo 12 dicembre 2017, n. 189), mentre le circoscrizioni elettorali restano quelle previste dalla \u00ab\"legge Rosato\"\u00bb (legge 3 novembre 2017, n. 165, tabella A)."}
{"id": "8910411", "revid": "287204", "url": "https://it.wikipedia.org/wiki?curid=8910411", "title": "Ford Fiesta II", "text": "La Ford Fiesta II \u00e8 un'autovettura di segmento B prodotta dalla filiale europea della casa automobilistica statunitense Ford a partire dal 1983 e fino al 1989.\nSi tratta della seconda generazione dell'utilitaria Ford ed \u00e8 basata sulla generazione precedente, di cui riprende le caratteristiche generali. Nel 1989 \u00e8 stata rimpiazzata dalla terza generazione.\nIl contesto e l'evoluzione.\nNel settembre 1983 fu presentata la seconda serie della Fiesta, basata sulla precedente di cui riprende l'ossatura base e le dimensioni della carrozzeria. Tra le novit\u00e0 si ricordano il nuovo frontale con dei fanali rettangolari pi\u00f9 piccoli, che incorporavano ai lati anche le luci delle frecce, la nuova e sottile griglia del radiatore, dei nuovi fari posteriori (sempre a sviluppo verticale) e un nuovo portellone posteriore leggermente pi\u00f9 bombato. Le versioni Ghia avevano anche ampi fascioni laterali paracolpi, dei paraurti maggiorati con cornici lucide e dei copricerchi integrali in plastica, mentre le XR2 introducevano un body-kit esterno e uno spoiler posteriore. Queste modifiche hanno portato una riduzione del coefficiente aerodinamico da 0.42 Cd a 0.40 Cd. L'interno venne completamente rivisto e meglio rifinito seguendo gli ultimi sviluppi dell'ergonomia, prestando attenzione alle funzionalit\u00e0 delle varie parti dell'abitacolo, in cui sono stati migliorati i sistemi di riscaldamento e ventilazione. Le versioni L erano dotate di sedili posteriori frazionabili. \nLa novit\u00e0 pi\u00f9 importante a livello meccanico fu l'adozione del cambio manuale a cinque marce per tutta la gamma a partire dal 1984: infatti il cambio a 4 marce fu mantenuto solo sulle versioni da 957 cm\u00b3. Proprio l'adozione del cambio a cinque marce \u00e8 la causa delle modifiche al vano motore, che prevede rispetto alla generazione precedente un aumento della carreggiata anteriore pari a 33 mm. Vennero mantenuti gli stessi motori della generazione precedente, appartenenti alla famiglia Kent: il 957 cm\u00b3 (45 CV) e il 1117 cm\u00b3 (50 CV), cui si aggiunse il 1296 cm\u00b3 della nuova famiglia CVH da 69 CV. La gamma italiana della vettura era composta dalle versioni: 950 (957 cm\u00b3 con allestimenti \"Casual\", \"Super\", \"L\" e \"Ghia\"), 1100 (1117 cm\u00b3 e allestimenti \"L\", \"S\" e \"Ghia\") e 1300 (1296 cm\u00b3 nel solo allestimento \"Sport\"). Le versioni motorizzate con il 950 cm\u00b3 da 45 CV avevano una velocit\u00e0 massima di 142 km/h e acceleravano da 0 a 100 km/h in 19 secondi a causa del peso maggiore in media di 50 kg rispetto alla serie precedente. Bisogna inoltre ricordare la sostituzione dei dischi freno del modello precedente con dei nuovi dischi derivati dalla pi\u00f9 grande Escort.\nL'autovettura \u00e8 stata prodotta nelle medesime fabbriche in cui \u00e8 stata prodotta la generazione precedente: Dagenham in Regno Unito, Saarlouis e Colonia in Germania e Valencia in Spagna.\nNel 1984 la gamma si arricch\u00ec con l'inedita versione top di gamma XR2 (dotata di un 1597 cm\u00b3 CVH da 96 CV che conferiva una velocit\u00e0 massima di 163 km/h e un'accelerazione da 0-100 in soli 9,9 secondi), un nuovo 1.3 litri funzionante anche con benzina senza piombo e una versione dotata di un 1.6 a gasolio da 54 CV (disponibile con gli allestimenti \"L\" e \"Ghia\"). Quest'ultima ha subito delle modifiche alle sospensioni posteriori e ha ricevuto le sospensioni anteriori MacPherson della Sierra per poter sopportare il motore a gasolio. L'anno seguente invece arriv\u00f2 un nuovo motore offerto con il nuovo allestimento S: un benzina da 1392 cm\u00b3 di cubatura e 73 CV di potenza. \nIl 1986 \u00e8 l'anno del restyling di met\u00e0 carriera: le modifiche estetiche si sono limitate perlopi\u00f9 all'arrivo di nuovi cerchi e soprattutto di nuovi paraurti dalla parte centrale ridisegnata in tinta con la carrozzeria: altre modifiche interessarono invece le sellerie interne e alcuni dettagli degli interni, soprattutto per la versione sportiva XR2, che ha inoltre ricevuto un motore in variante a combustione magra (che presentava una testata e un carburatore rivisti i quali hanno ridotto le emissioni ma hanno contemporaneamente provocato un piccolo calo di potenza sebbene Ford ha sempre rivendicato la stessa potenza massima). Inoltre, con l'aggiornamento il serbatoio maggiorato (da 40 litri) della versione pi\u00f9 sportiva \u00e8 stato reso disponibile di serie per tutte le altre versioni aumentando quindi l'autonomia della vettura.\nL'anno dopo invece, arriva un nuovo 1.4 ad iniezione elettronica (usato soprattutto sui mercati nordeuropei) e l'altrettanto inedita versione automatica 1.1 CTX, che usa una nuova tipologia di trasmissione automatica sviluppata e brevettata da Ford per le vetture compatte a trazione anteriore. Caratterizzata dalla mancanza di vuoti in accelerazione, grazie a una cintura speciale che lavorava fra due assi per cambiare il rapporto, manteneva grazie ad un sistema automatico il cambio e il motore operanti a livelli ottimali. Le prestazioni di questo nuovo cambio automatico erano paragonabili a uno manuale a sei rapporti.\nSi tratta delle ultime novit\u00e0 di sorta per la seconda generazione dell'utilitaria tedesca, che continu\u00f2 a vendere con buon successo in Europa fino al 1989, quando fu rimpiazzata dalla terza serie."}
{"id": "8910413", "revid": "1318658", "url": "https://it.wikipedia.org/wiki?curid=8910413", "title": "Sidney Herbert Ray", "text": "Specializzato nelle lingue della Melanesia e del Territorio della Papuasia, \u00e8 rimasto l'autore di \"The Languages of British New Guinea\" (1892), presentato al 9\u00ba International Congress of Orientalists. In quel saggio fece la distinzione tra le lingue austronesiane e quelle parlate in Papua e Nuova Guinea."}
{"id": "8910440", "revid": "119747823", "url": "https://it.wikipedia.org/wiki?curid=8910440", "title": "Maxima (carattere)", "text": "Il Maxima \u00e8 un carattere tipografico senza grazie creato negli anni sessanta del Novecento da Gert Wunderlich per la tipografia VEB Typoart di Dresda.\nFu uno dei caratteri pi\u00f9 in uso nella Repubblica Democratica Tedesca, rappresentando una sorta di \"pendant\" ai caratteri Helvetica e Univers all'epoca molto diffusi nei paesi occidentali."}
{"id": "8910447", "revid": "125072229", "url": "https://it.wikipedia.org/wiki?curid=8910447", "title": "Open Pau-Pyr\u00e9n\u00e9es", "text": "L'Open Pau-Pyr\u00e9n\u00e9es, noto anche come Ter\u00e9ga Open Pau-Pyr\u00e9n\u00e9es per ragioni di sponsorizzazione, \u00e8 un torneo professionistico di tennis giocato sui campi in cemento indoor del Palais des Sports de Pau di Pau (Francia). Fa parte dell'ATP Challenger Tour e si gioca annualmente dal 2019."}
{"id": "8910455", "revid": "1812137", "url": "https://it.wikipedia.org/wiki?curid=8910455", "title": "FF Transit", "text": "Il FF Transit \u00e8 un carattere tipografico senza grazie creato nel 1997 da Erik Spiekermann per l'azienda berlinese di trasporti (BVG).\nIl carattere, derivato dal Frutiger, si caratterizza per un'elevata leggibilit\u00e0.\nViene usato anche per la segnaletica dell'aeroporto di D\u00fcsseldorf."}
{"id": "8910456", "revid": "124797964", "url": "https://it.wikipedia.org/wiki?curid=8910456", "title": "Toyota GR 86", "text": "La Toyota GR 86 e la Subaru BRZ II (sigla progetto rispettivamente \"ZN8\" e \"ZC8\") sono due versioni dell'autovettura sportiva sviluppata congiuntamente dalle case automobilistiche giapponesi Toyota e Subaru, prodotta nello stabilimento Subaru di \u014cta in Giappone a partire dal 2021.\nStoria.\nNel 2019 la Subaru e la Toyota hanno rinnovato l'accordo di collaborazione che aveva portato alla creazione della BRZ/GT86, dichiarando che ne sarebbe stata progettata e sviluppata un'erede.\nLa \"Subaru BRZ\" di seconda generazione ha debuttato il 18 novembre 2020 negli Stati Uniti, a cui ha fatto seguito sei mesi dopo l'altra versione chiamata \"Toyota GR 86\", che \u00e8 stata presentata in evento on line svoltosi a Toyota City il 5 aprile 2021 a causa delle restrizioni per il COVID-19. La vettura ha poi ufficialmente fatto il suo debutto al pubblico in anteprima al Goodwood Festival of Speed il 9 luglio 2021.\nDescrizione.\nRispetto alla GT86, la GR 86 (dove \"GR\" sta per \"Gazoo Racing\") viene costruita su una piattaforma appositamente sviluppata per questo modello, con un incremento della rigidit\u00e0 torsionale del circa 50%, grazie all'utilizzo di alcune componenti della scocca in alluminio, stesso materiale con cui vengono realizzati anche il tetto, il cofano e i parafanghi anteriori; ci\u00f2 ha permesso di abbassare il baricentro del veicolo e ridurre leggermente il peso, a fronte di un motore pi\u00f9 grande e pesante e l'aggiunta di ulteriori dispositivi di sicurezza assenti sulla GT86 e resasi obbligatori dalle normative di omologazione.\nIl motore invece rimane il classico 4 cilindri boxer ad aspirazione naturale, ma quest'ultimo viene ripreso dalla produzione Subaru e derivato dal propulsore da 2,4 litri turbo montato sulle contemporanee Subaru Ascent e Legacy. Siglato \"FA24\", ha una cilindrata di 2387 cm\u00b3, alesaggio per corsa di 94 mm \u00d7 86 mm, con una potenza di 231-235 CV (170-173 kW) erogata a 7000 giri/min e una coppia di 250 Nm sviluppata a 3700 giri/min. Secondo quanto dichiarato dalla Toyota, rispetto al motore \"FA20D\" utilizzato nella GT86, l'alesaggio \u00e8 stato incrementato per aumentare cilindrata e la coppia erogata, con quest'ultima che viene sviluppata a un regime di rotazione del motore inferiore. Di serie c'\u00e8 un cambio manuale a 6 marce abbinato alla trazione posteriore e ad un differenziale autobloccante. Lo 0 a 100 km/h viene coperto in 6,3 secondi, 1,1 in meno dei 7,4 secondi della GT86.\nLe sospensioni ricalcano lo schema gi\u00e0 visto sulla GT86, con l'avantreno del tipo MacPherson e retrotreno con schema a quadrilatero basso con doppio braccio oscillante. Di pari passo all'incremento della potenza, rispetto alla GT86 ci sono degli pneumatici pi\u00f9 grandi da 215/40 R18.\nLe versioni dotate di cambio automatico hanno di serie anche il sistema di assistenza alla guida di livello 2 di derivazione Subaru che utilizza telecamere stereoscopiche chiamate \"EyeSight\"; tuttavia, rispetto alle implementazioni del EyeSight su altri veicoli, la BRZ/GR 86 non ha la funzione di sterzata assistita, per risparmiare peso e non interferire nella guida sportiva."}
{"id": "8910457", "revid": "119748132", "url": "https://it.wikipedia.org/wiki?curid=8910457", "title": "Toyota GR86", "text": ""}
{"id": "8910461", "revid": "22475", "url": "https://it.wikipedia.org/wiki?curid=8910461", "title": "Kornelija Ninova", "text": ""}
{"id": "8910462", "revid": "2202610", "url": "https://it.wikipedia.org/wiki?curid=8910462", "title": "Peter Pan (musical 1950)", "text": "Peter Pan \u00e8 un adattamento musicale del 1950 dell'opera teatrale del 1904 di J. M. Barrie \"Peter Pan, il ragazzo che non voleva crescere\" con musiche e testi di Leonard Bernstein; usc\u00ec a Broadway il 24 aprile 1950. Questa versione vedeva Jean Arthur nei panni di Peter Pan, Boris Karloff nel doppio ruolo di George Darling e Capitan Uncino e Marcia Henderson nei panni di Wendy. Lo spettacolo \u00e8 stato orchestrato da Trude Rittmann e Hershy Kay e diretto da Benjamin Steinberg. Lo spettacolo dur\u00f2 321 spettacoli, chiudendo il 27 gennaio 1951.\nStoria.\nLa produzione era inizialmente intesa come un musical in piena regola, con Bernstein che componeva una partitura completa, ma fu messa in scena con solo cinque canzoni: \"Who Am I?\", \"Pirate's Song\", \"Plank Round\", \"Build My House \"e\" Peter Peter \", per adattarsi alla limitata gamma vocale degli interpreti principali.\nNel 1998 il direttore d'orchestra Alexander Frey inizi\u00f2 a ricercare se potesse esistere pi\u00f9 materiale che Bernstein avesse composto per \"Peter Pan\". Nel corso dei sette anni successivi, in considerazione dei suoi impegni, scopr\u00ec e restaur\u00f2 quasi un'ora di musica inedita, gran parte del materiale trovato (e non ancora orchestrato) negli archivi dei manoscritti del compositore. Le canzoni restaurate includevano \"Captain Hook Soliloquy\" e \"Dream With Me\", cos\u00ec come altro materiale cantato, musica da ballo e intermezzi orchestrali. La registrazione in anteprima mondiale della partitura completa di Bernstein \u00e8 stata pubblicata su CD nel 2005, diretta da Alexander Frey, con la star di Broadway Linda Eder nel ruolo di Wendy Darling e l'acclamato baritono Daniel Narducci nei panni di Capitan Uncino, sull'etichetta Koch International Classics.\nNel settembre 2008 la prima esecuzione mondiale dell'intera partitura di Bernstein \u00e8 stata eseguita in concerto con Alexander Frey alla direzione della Gulbenkian Orchestra, con dialoghi adattati dall'opera originale di J. M. Barrie da Nina Bernstein Simmons. Tre spettacoli sono stati tenuti a Cascais, in Portogallo, per un pubblico complessivo di oltre 10.000 persone ed hanno visto Geraldine James (narratore), John Sackville-West (Peter Pan), Charlotte Ellett e Rachel Nicholls (Wendy) e Nicholas Lester (Capitan Uncino).\nLa prima produzione teatrale dell'intera partitura di Bernstein fu data dal Santa Barbara Theatre (California) nel dicembre 2008, diretta da Albert Ihde con un'orchestra al completo sempre diretta da Alexander Frey.\nUn'altra produzione si \u00e8 tenuta presso il Richard B. Fisher Center for the Performing Arts nel giugno 2018, diretto da Christopher Alden."}
{"id": "8910487", "revid": "287204", "url": "https://it.wikipedia.org/wiki?curid=8910487", "title": "Arrondissement del dipartimento della Saona e Loira", "text": "Gli \"arrondissement\" del dipartimento della Saona e Loira, nella regione francese della Borgogna-Franca Contea, sono cinque: Autun (capoluogo Autun), Chalon-sur-Sa\u00f4ne (Chalon-sur-Sa\u00f4ne), Charolles (Charolles), Louhans (Louhans) e M\u00e2con (M\u00e2con)."}
{"id": "8910489", "revid": "1318658", "url": "https://it.wikipedia.org/wiki?curid=8910489", "title": "Arrondissement della Saona e Loira", "text": ""}
{"id": "8910491", "revid": "252105", "url": "https://it.wikipedia.org/wiki?curid=8910491", "title": "Figli di Ivaldi", "text": "Nella Mitologia norrena i Figli di Ivaldi o \u00cdvaldi sono una stipe di nani-artigiani con la capacit\u00e0 di creare oggetti magici. Essi sono i creatori della lancia di Odino Gungnir, della chioma d'oro di Sif, della nave di Freyr Sk\u00ed\u00f0bla\u00f0nir, della catena magica Gleipnir."}
{"id": "8910492", "revid": "252105", "url": "https://it.wikipedia.org/wiki?curid=8910492", "title": "\u00cdvaldi", "text": ""}
{"id": "8910495", "revid": "1702319", "url": "https://it.wikipedia.org/wiki?curid=8910495", "title": "Chiesa di San Giovanni Battista (Campagnano di Roma)", "text": "La chiesa di San Giovanni Battista, nota anche con il titolo di duomo, \u00e8 la parrocchiale di Campagnano di Roma, in citt\u00e0 metropolitana di Roma Capitale e diocesi di Civita Castellana; fa parte della vicaria Flaminia.\nStoria.\nLa primitiva chiesa di Campagnano di Roma sorse nel XIII secolo, per poi venir demolita all'inizio del Cinquecento per far posto a una pi\u00f9 recente.La prima pietra della nuova parrocchiale venne posta nel 1515; l'edificio, realizzato sfruttando anche i materiali ricavati da una soppressa cappella paleocristiana, fu poi portato a termine nel 1530.\nNei primi anni del XVII secolo venne costruito da Giacomo Del Duca il soffitto; nello stesso periodo, nel 1602, fu eretto il campanile barocco, che sub\u00ec poi un rifacimento nel Settecento.\nNel 2003 ebbe inizio un intervento di restauro, ultimato nel 2010, in occasione del quale vennero risistemati il tetto, il pavimento e i portali e furono consolidati i muri.\nDescrizione.\nEsterno.\nL'asimmetrica facciata della chiesa, alla quale s'accede percorrendo una scalinata in peperino, presenta il portale d'accesso ad arco ogivale, sormontato da una nicchia, contenente una statua raffigurante \"San Giovanni Battista\", e da un rosone murato, decentrato rispetto all'ingresso.\nIl campanile si erge a destra del duomo ed \u00e8 suddiviso da cornici marcapiano in quattro registri su ognuno dei quali quali si aprono finestre. La torre campanaria \u00e8 coronata da una cupola a forma di campana con croce apicale.\nInterno.\nL'interno dell'edificio \u00e8 suddiviso in tre navate da colonne sorreggenti archi a tutto sesto. La navata centrale ha il soffitto a cassettoni e le laterali, voltate a crociera, sono caratterizzate dalla presenza di nicchie in cui sono ospitati altari, statue e affreschi.\nQui sono conservate opere di pregio come gli affreschi ritraenti le \"Storie della Vergine e Storie di San Giovanni\", eseguiti dai fratelli Federico e Taddeo Zuccari, il coro, costruito da Giacomo Del Duca, e l'altare minore con il suo paliotto, intitolato alla \"Madonna di Loreto\"."}
{"id": "8910503", "revid": "767487", "url": "https://it.wikipedia.org/wiki?curid=8910503", "title": "Stephen Bray", "text": "Biografia.\nBray \u00e8 conosciuto per aver fatto parte della band Breakfast Club, gruppo di supporto di Madonna e per aver scritto con lei diversi brani contenuti in tre album dell'artista. Nel 2017, Bray vinse il premio Grammy per le musiche del musical \"The Color Purple\", ispirato all'omonimo romanzo di Alice Walker e anche vincitore di due Tony Award. Bray possiede e gestisce gli studi di registrazione Saturn Sound e l'etichetta Soultone Records."}
{"id": "8910507", "revid": "827882", "url": "https://it.wikipedia.org/wiki?curid=8910507", "title": "Sinnamon", "text": ""}
{"id": "8910508", "revid": "827882", "url": "https://it.wikipedia.org/wiki?curid=8910508", "title": "Cinnamon", "text": ""}
{"id": "8910519", "revid": "1005847", "url": "https://it.wikipedia.org/wiki?curid=8910519", "title": "Elezioni comunali in Toscana del 2010", "text": "Il 28 e 29 marzo 2010 (con ballottaggio l'11 e il 12 aprile) in Toscana si tennero le elezioni per il rinnovo di numerosi consigli comunali."}
{"id": "8910520", "revid": "1409269", "url": "https://it.wikipedia.org/wiki?curid=8910520", "title": "Razgrom Nemetskikh Voysk Pod Moskvoy", "text": ""}
{"id": "8910526", "revid": "944090", "url": "https://it.wikipedia.org/wiki?curid=8910526", "title": "Poligonale di Bitonto", "text": ""}
{"id": "8910527", "revid": "827882", "url": "https://it.wikipedia.org/wiki?curid=8910527", "title": "Cinnamon (personaggio immaginario)", "text": ""}
{"id": "8910528", "revid": "212348", "url": "https://it.wikipedia.org/wiki?curid=8910528", "title": "Henry Bird (crickettista)", "text": "Gioc\u00f2 a First Class cricket dal 1819 al 1826 per il Cambridge Town Club, collezionando almeno 6 apparizioni in partite di prima classe."}
{"id": "8910532", "revid": "119749928", "url": "https://it.wikipedia.org/wiki?curid=8910532", "title": "Mark McGann", "text": "Biografia.\nMark McGann \u00e8 nato a Liverpool e ha tre fratelli, gli attori Paul, Stephen e Joe McGann. Attivo in campo teatrale, televisivo e cinematografico, Mark McGann \u00e8 noto soprattutto come interprete di musical nei teatri del West End londinese. Nel 1985 ha ottenuto una candidature al Laurence Olivier Award al miglior attore in un musical per la sua interpretazione nel ruolo di John Lennon e due anni pi\u00f9 tardi ha ricevuto una seconda candidatura al medesimo premio per il suo ruolo nel musical \"Up on the Roof\"."}
{"id": "8910533", "revid": "827882", "url": "https://it.wikipedia.org/wiki?curid=8910533", "title": "Stephen Pate Bray", "text": ""}
{"id": "8910535", "revid": "827882", "url": "https://it.wikipedia.org/wiki?curid=8910535", "title": "Brei", "text": ""}
{"id": "8910537", "revid": "119750075", "url": "https://it.wikipedia.org/wiki?curid=8910537", "title": "Gary Olsen", "text": "Biografia.\nGary Olsen nacque a Londra e fu cresciuto dagli zii dopo la morte prematura dei genitori. Attivo sulla scena musicale punk rock dagli anni settanta, nel 1979 recit\u00f2 nella tourn\u00e9e londinese del musical \"The Rocky Horror Show\". Nei successivi vent'anni recit\u00f2 assiduamente sulle scene londinesi, ottenendo grandi plausi per la sua interpretazione in \"Up on the Roof\", per cui ottenne una candidatura al Laurence Olivier Award al miglior attore in un musical.\nFu sposato con Candy Davis dal 1985 al 1990 e, dopo il divorzio, si rispos\u00f2 con l'australiana Jane Anthony nel 1991. Dopo il secondo matrimonio Olsen si trasfer\u00ec in Australia con la moglie, dove mor\u00ec di cancro nel 2000 all'et\u00e0 di quarantadue anni."}
{"id": "8910538", "revid": "1543377", "url": "https://it.wikipedia.org/wiki?curid=8910538", "title": "Guildhall (Bath)", "text": "La Guildhall \u00e8 un edificio municipale del XVIII secolo nel centro di Bath, nel Somerset, in Inghilterra. \u00c8 un edificio di interesse storico culturale di I grado.\nStoria.\nLa prima menzione di un municipio a Bath risale al 1359. Questo venne poi sostituito da un municipio giacobiano, approssimativamente nello stesso sito, nel 1625. L'edificio fu notevolmente ampliato, su progetto di William Killigrew, nel 1725 e successivamente fu messa in mostra una serie di dipinti appositamente commissionati da Jan Baptist van Diest. \nL'attuale edificio in pietra di Bath, progettato da Thomas Baldwin, fu costruito tra il 1775 e il 1778 e ampliato da John McKean Brydon nel 1893. La facciata centrale presenta quattro colonne ioniche e l'edificio \u00e8 sormontato dalla statua della Giustizia. La cupola centrale e le ali nord e sud furono aggiunte nel 1893 e formano un edificio contiguo con la Victoria Art Gallery, anch'essa costruita nello stesso periodo. \nLa Guildhall ha subito notevoli danni in un incendio il 25 aprile 1972. L'interno ha una sala per banchetti con colonne corinzie, lampadari del XVIII secolo e ritratti reali. La sala \u00e8 utilizzata per le visite reali in citt\u00e0: la regina Elisabetta II ha pranzato nella sala dei banchetti nel maggio 2002.\nL'edificio ora ospita la camera del consiglio di Bath e il North East Somerset Council e l'ufficio del registro di Bath e il North East Somerset; l'edificio \u00e8 utilizzato anche come location per matrimoni e l'ufficio di registrazione ospita anche i servizi di Bath e North East Somerset Archives and Local Studies. La Guildhall funge anche da sede del Bath International Music Festival e di altri eventi culturali. \u00c8 stata utilizzata per le riprese di drammi d'epoca e miniserie come \"The Trial of Christine Keeler\" (nel 2019).\nMercato di Bath Guildhall.\nIl mercato di Bath Guildhall si trova dietro la Guildhall ed \u00e8 accessibile dal suo tunnel d'ingresso attraverso la Guildhall. Ha operato sul suo sito negli ultimi 800 anni. Al giorno d'oggi sono presenti circa 20 venditori ambulanti."}
{"id": "8910541", "revid": "767487", "url": "https://it.wikipedia.org/wiki?curid=8910541", "title": "Giovanni Someda", "text": "Biografia.\nNipote del pittore Domenico Someda, dopo aver studiato a Padova e a Roma si laurea nel 1923, con il massimo dei voti, in ingegneria civile all'universit\u00e0 di Padova. Avvia un'attivit\u00e0 didattica con l'universit\u00e0 che lo ha formato, oltre che iniziare la libera professione nell'ingegneria elettrotecnica. Nel 1937, inizia la propria attivit\u00e0 accademica presso l'universit\u00e0 di Bologna, nella cattedra di elettrotecnica. Oltre all'attivit\u00e0 di docenza presso l'universit\u00e0 felsinea, brevetta numerose scoperte in ambito scientifico. Nel dopoguerra, brevetta un generatore elettrico che viene usato in ambito ferroviario in Italia e in altre nazioni europee. Dal 1961 al 1971 ricopre l'incarico di presidente della SIP - Societ\u00e0 Italiana per l'Esercizio Telefonico, dopo aver ricoperto precedentemente il medesimo incarico presso la Stipel e la Stet."}
{"id": "8910542", "revid": "767487", "url": "https://it.wikipedia.org/wiki?curid=8910542", "title": "Miko\u0142aj Tr\u0105ba", "text": "Biografia.\nNato a Sandomierz, era figlio del sacerdote Jakub del Collegio capitolare e vantava origini aristocratiche.\nConsigliere di Ladislao II Jagellone.\nFu uno dei consiglieri del re di Polonia, Jogaila (divenuto noto negli atti polacchi dopo il suo battesimo come Ladislao II Jagellone), diventando suo confessore nel 1386 e accompagnandolo durante il suo ritorno in Lituania per avviare il processo di cristianizzazione nel 1387. A corte, Tr\u0105ba godette dei titoli di notaio reale dal 1390 e vice cancelliere della Corona dal 1403 al 1412. Nel 1391, con l'aiuto della regina Edvige di Polonia, papa Bonifacio IX gli consent\u00ec di accedere agli ordini sacri superiori. Si distinse presto per la sua strenua opposizione alle politiche dei cavalieri teutonici e divenne consigliere di fiducia del sovrano, che spesso discuteva i suoi piani solo con lui e suo cugino Vitoldo il Grande.\nTr\u0105ba accompagn\u00f2 il re in molti campi di lotta, inclusa la battaglia di Grunwald nel 1410, dove figurava tra lo stuolo di ecclesiastici e funzionari al suo seguito. Grazie al sostegno di Ladislao II Jagellone, divenne vescovo di Haly\u010d dal 1410 al 1412 e successivamente arcivescovo di Gniezno dal 1412 in poi.\nConcilio di Costanza.\nCome capo della delegazione polacca al concilio di Costanza (1414-1418) (insieme ad Andrzej \u0141askarz, Jakub z Korzkwi Kurdwanowski, Pawe\u0142 W\u0142odkowic e Zawisza Czarny), faceva parte della pi\u00f9 ampia delegazione tedesca. Dopo il loro arrivo a Costanza nel 1415, Tr\u0105ba fu, secondo Jan D\u0142ugosz, per un breve periodo considerato tra i candidati al soglio pontificio, sebbene gli storici discutano ancora sull'attendibilit\u00e0 di queste informazioni. Di certo Tr\u0105ba abbandon\u00f2 temporaneamente il suo sostegno alla causa polacca, sostenendo il candidato filo-teutonico Oddone Colonna, il futuro papa Martino V contro l'antipapa fedele a Ladislao Giovanni XXIII. Ci\u00f2 gli caus\u00f2 in seguito problemi in Polonia, se si considera inoltre il fatto che non riserv\u00f2 alcuna critica alla sentenza emessa con riferimento a Jan Hus, i cui seguaci si facevano chiamare hussiti; a quel punto, si sollevarono delle perplessit\u00e0 su dove riservasse la sua fiducia, se alla Polonia o alla Boemia, soprattutto se contrastato con la forte difesa di Hus da parte di W\u0142odkowic.\nEgli critic\u00f2 fortemente pure il matrimonio del re Ladislao con la quarantacinquenne Elisabetta di Pilica e il suo principale rivale, l'arcivescovo di Leopoli, Jan di Rzesz\u00f3w, che anzich\u00e9 spostarsi nell'odierna citt\u00e0 ucraina rimase a Cracovia. Alcuni ipotizzano che la sua condotta indecifrabile fosse motivata dal desiderio di diventare papa, poich\u00e9 confidava che, una volta giunto a Roma, avrebbe annullato tutti i danni causati dalle sue posizioni di incertezza. Altri storici ritengono che fece prevalere la sua volont\u00e0 di arrestare lo Scisma d'Occidente sul bene del suo paese. Nel 1418 papa Martino V fu eletto a tale ufficio, e presto annull\u00f2 le bolle pontificie di Giovanni XXIII in cui si prendevano le parti della Polonia nella disputa contro lo Stato monastico.\nMiko\u0142aj e altri membri della delegazione polacca si sentirono traditi e chiesero dei risarcimenti, invocando un'udienza papale. Alla fine, papa Martino condann\u00f2 alcune delle dichiarazioni pi\u00f9 intimidatorie e \"anti-polacche\" dei cavalieri teutonici, in particolare quella di Giovanni di Falkenberg. Fu offerto a Tr\u0105ba il titolo di cardinale come consolazione, sebbene Miko\u0142aj rifiut\u00f2, non volendo diventare un servitore cos\u00ec stretto del nuovo pontefice, accettando in cambio la carica onoraria di primate di Polonia (\"Primas Regni\"); da allora, tutti gli arcivescovi di Gniezno rivestirono anche la funzione di primati della Polonia, elevandoli di fatto al di sopra degli arcivescovi di Leopoli. In Polonia, il titolo di primate acquist\u00f2 molta importanza, poich\u00e9 questa figura presiedeva sinodi locali, incoronava re ed esercitava le funzioni di monarca qualora il capo di stato non fosse presente (un po' come l\"'interrex\" in epoca romana).\nUlteriori polemiche.\nAl suo ritorno in Polonia, Tr\u0105ba dovette affrontare molteplici sfide, tra cui l'accusa di tradimento, soprattutto da parte delle frange della nobilt\u00e0 anti-clericali: ciononostante, alla fine, riusc\u00ec a scagionare il suo nome e, ironicamente, a difenderlo fu uno dei suoi rivali da lui criticato a Costanza, ossia l'arcivescovo Jan di Rzesz\u00f3w.\nLascito.\nTr\u0105ba ordin\u00f2 la realizzazione del manoscritto \"Cronica conflittus Wladislai regis Poloniae cum cruciferis, Anno Christi 1410\" e promulg\u00f2 gli statuti che portavano il suo nome nel 1420. Questi documenti introdussero un corpo importante di precetti legali rimasto vigente per molti secoli.\nMentre era impegnato in una missione diplomatica con Sigismondo di Lussemburgo, imperatore del Sacro Romano Impero, mor\u00ec il 2 luglio 1422 in Ungheria; il suo corpo fu a Gniezno dal cavaliere Jan di Tuliszk\u00f3w e Tr\u0105ba fu sepolto nella cattedrale di Gniezno.\nIl 22 aprile 2017 \u00e8 stata emessa dalla Poczta Polska, il servizio postale nazionale, la cartolina Cp 1772 dedicata al \"600\u00ba anniversario della costituzione del titolo di Primate in Polonia\", che nella parte illustrativa mostra l'arcivescovo Miko\u0142aj Tr\u0105ba: l'immagine impiegata \u00e8 ripresa dall'opera di Jan D\u0142ugosz, conservata nella collezione della Biblioteca Nazionale di Varsavia."}
{"id": "8910565", "revid": "46291", "url": "https://it.wikipedia.org/wiki?curid=8910565", "title": "Proustia", "text": "Proustia \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo gruppo hanno un habitus perenne, eretto arbustivo, rampicante tipo viticci o (raramente) arboreo. Sono prive di lattice. I fusti sono provvisti oppure no di spine.\nLe foglie lungo il caule sono disposte in modo alternato. La lamina fogliare, semplice e intera, ha varie forme: ellittica, ovata o oblunga. I bordi sono denticolati o dentato-spinosi.\nLe infiorescenze sono composte da capolini raccolti in formazioni racemose o panicolate. I capolini, eretti o pendenti, sessili o peduncolati, sono omogami e sono formati da un involucro a forma campanulata composto da brattee (o squame) all'interno delle quali un ricettacolo fa da base ai fiori (pochi). Le brattee, simili a foglie, disposte su alcune serie in modo embricato sono di vario tipo e consistenza. Il ricettacolo a forma piatta \u00e8 nudo (senza pagliette).\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori sono ermafroditi, fertili e profumati.\nI frutti sono degli acheni con pappo. La forma degli acheni \u00e8 fusiforme; le pareti sono ricoperte da 4 coste (raramente sono presenti dei rostri) e sono glabre (o eventualmente setolose). Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole disposte su 2 serie, sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio. Il pappo \u00e8 colorato di giallo o rosa.\nDistribuzione e habitat.\nLe specie di questo gruppo sono distribuite nel Sudamerica (Argentina, Bolivia, Cile e Per\u00f9). Queste specie sono elementi caratteristici delle foreste andine cilene e argentine, dei boschetti e delle macchie del deserto.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Nassauvieae con la trib\u00f9 Mutisieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Proustia\" nell'ambito della trib\u00f9 Nassauvieae, da un puto di vista filogenetico ed evolutivo, occupa una posizione tarda e possiede una morfologia insolita e caratteristica all'interno della trib\u00f9: insieme al genere \"Lophopappus\" (formano un \"gruppo fratello\") rappresenta il \"core\" della trib\u00f9 e condividono alcune caratteristiche insolite dello stilo e della corolla. Una specie affine a quella di questa voce \u00e8 \"Lophopappus\" che differisce per i capolini, la mancanza di spine sui rami corti e il colore della corolla (biancastro).\nI caratteri distintivi per le specie di questo genere sono:\nUn recente studio ha analizzato la posizione filogenetica di alcune specie di questo genere. Sembra che \"Proustia pyrifolia\" sia in rapporto parafiletico con le specie di \"Lophopappus\". Inoltre la specie \"Proustia ilicifolia\" non risulta appartenere al gruppo \"Proustia\" per cui viene proposto un nuovo genere per questa specie (\"Spinoliva\").\n\"Proustia\" \u00e8 diviso in due sezioni:\nIl numero cromosomico delle specie di questo genere \u00e8: 2n = 52 e 54.\nElenco specie.\nQuesto genere comprende le seguenti 4 specie:"}
{"id": "8910571", "revid": "1005847", "url": "https://it.wikipedia.org/wiki?curid=8910571", "title": "Elezioni comunali in Toscana del 2011", "text": "Il 15 e 16 maggio 2011 (con ballottaggio il 29 e 30 maggio) in Toscana si tennero le elezioni per il rinnovo di numerosi consigli comunali."}
{"id": "8910575", "revid": "1522738", "url": "https://it.wikipedia.org/wiki?curid=8910575", "title": "Chraniteli", "text": "Chraniteli (, letteralmente: \"Custodi\") \u00e8 una miniserie televisiva sovietica del 1991 di Natalja Serebrjakova, andata in onda sulla TV di Leningrado. Si tratta di un adattamento del romanzo di J. R. R. Tolkien \"La Compagnia dell'Anello\", prima parte della trilogia \"Il Signore degli Anelli\". Nel 2021 il film \u00e8 stato ritrovato negli archivi dell'emittente televisiva ed \u00e8 stato pubblicato su YouTube.\nSoggetto.\nLa base letteraria per la sceneggiatura \u00e8 il libro \"La Compagnia dell'Anello\", prima parte dell'epopea del \"Signore degli Anelli\" di Tolkien, nella traduzione di Vladimir Murav'\u00ebv e Andrej Kistjakovskij realizzata negli anni 1980. In questa versione del testo, Aragorn \u00e8 chiamato Brodjazhnik, il cognome di Baggins \u00e8 tradotto come Torbins, Rohan \u00e8 chiamato Ristaniej e Rivendell \u00e8 chiamato Razdolom. La sceneggiatura (a differenza della successiva trilogia cinematografica di Peter Jackson) mantiene tutte le principali scene della trama: in particolare, l'opera presenta Tom Bombadil.\nProduzione.\n\"Chraniteli\" fu girato nel 1991 nello studio televisivo di Leningrado, che gi\u00e0 nel 1985 aveva realizzato un altro spettacolo televisivo basato su Tolkien, \"Skazo\u010dnoe pute\u0161estvie mistera Bil'bo Begginsa, Chobbita\". Natalja Serebrjakova fu regista e sceneggiatrice, la musica fu scritta da Andrej \"Dju\u0161a\" Romanov, membro del gruppo rock Akvarium, che fungeva anche da narratore. Il cast era composto per lo pi\u00f9 da artisti che partecipavano regolarmente al progetto \"Fiaba dopo fiaba\" (\u0421\u043a\u0430\u0437\u043a\u0430 \u0437\u0430 \u0441\u043a\u0430\u0437\u043a\u043e\u0439, \"Skazka za skazkoj\") con Legolas interpretato dalla figlia della regista, Olga Serebrjakova. Lo spettacolo non ebbe alcun finanziamento, quindi furono utilizzati solo costumi e scenografie trovati in magazzino. Viktor Kostetskij, che interpret\u00f2 Gandalf, ricord\u00f2 in seguito che le riprese si svolsero in condizioni di estrema mancanza di risorse: per esempio, c'erano solo quattro cavalli per i Nazgul e dovetteto apparire due volte nell'inquadratura in modo che ce ne fossero otto. I creatori dell'opera utilizzarono gli effetti speciali dell'epoca, in particolare per mostrare persone e hobbit nella stessa inquadratura.\nL'opera \u00e8 stata trasmessa dalla televisione sovietica solo una volta, il 13 e 14 aprile 1991. La registrazione fu considerata perduta e le ricerche furono infruttuose per molto tempo, con un'opinione diffusa che la storia dell'opera fosse un'invenzione dei tolkienisti. Tuttavia, nel marzo 2021 il nastro fu trovato negli archivi di Canale 5 e pubblicato su Internet. La commedia ha attirato reazioni contrastanti da parte degli spettatori a causa di effetti speciali obsoleti, set spartani e ingenuit\u00e0 generale. Molti dei personaggi apparivano molto diversi rispetto alle immagini delle illustrazioni del libro e dei film di Jackson: Gandalf non ha cappello e barba, gli hobbit sono uomini di mezza et\u00e0, Galadriel \u00e8 una donna matura. Detto questo, i critici hanno notato per\u00f2 che la trama di \"Chraniteli\" \u00e8 pi\u00f9 fedele al libro originale, rispetto alla trilogia cinematografica di Jackson.\nNatalja Serebrjakova, dopo aver appreso che il filmato di \"Chraniteli\" era stato trovato, ha espresso la volont\u00e0 di girare un sequel.\nCritica.\nGli stili di produzione del film sono stati descritti come di un'altra epoca, con scenografie di base ed effetti di schermo verde \"ridicoli\". I commentatori occidentali hanno accolto la sua riscoperta con commenti sulla sua produzione \"gloriosamente rudimentale\". NME ha citato un utente russo che ha scritto \"\u00c8 tanto assurdo e mostruoso, quanto divino e magnifico. La canzone di apertura \u00e8 particolarmente bella. Grazie a chi ha trovato questa rarit\u00e0\". Newsweek ha citato un altro utente che ha scritto: \"Mentre ascoltavo la canzone luttuosa di apertura, sono quasi morto dalle risate e dal piacere\". The Metro ha commentato che i suoi semplici effetti speciali gli danno una sensazione pi\u00f9 simile a \"una produzione teatrale che a un film, il che aggiunge fascino\". Il New York Post ha citato uno spettatore americano \"malinconico\" che desiderava un \"eroe\" russo per creare i sottotitoli in inglese. La TV russa REN ha notato che l'elfo Legolas era interpretato da una donna, Olga Serebrjakova, figlia della regista del film.\nLa BBC not\u00f2 come, dopo pochi giorni dalla sua riapparizione, il primo episodio era stato visto pi\u00f9 di mezzo milione di volte, descrivendo il film come una \"reimmaginazione sovietica stranamente psichedelica\", molto diversa dalla successiva epopea di Jackson. Ha commentato che i costumi sembravano essere stati presi in prestito da produzioni teatrali di Shakespeare o Lope de Vega, cosicche il mago Gandalf assomigliava a un cavaliere errante e il signore degli elfi Elrond era vestito come Otello."}
{"id": "8910584", "revid": "125700414", "url": "https://it.wikipedia.org/wiki?curid=8910584", "title": "Pigneto (Prignano sulla Secchia)", "text": "Pigneto (Pigneeda nel dialetto locale) \u00e8 una frazione del comune di Prignano sulla Secchia in provincia di Modena. Si trova a nord del capoluogo comunale, sulla statale che attraversa Castelvecchio e porta a San Michele dei Mucchietti. Il suo confine ovest coincide con il limite provinciale, ed \u00e8 totalmente bagnato dal fiume Secchia.\nStoria.\nIl toponimo sembrerebbe indicare una antica presenza di pini ed \u00e8 attestato per la prima volta nel XII secolo nella sua versione Pignetvm. Inizialmente annesso al feudo di Polinago si assoggett\u00f2 al comune di Modena nel 1168, similmente ad altri centri limitrofi, e gi\u00e0 nel 1197 ebbe luogo il passaggio sotto la giurisdizione di Reggio Emilia, nella quale rimase per lungo tempo. Fu in seguito feudo dei Da Roteglia in due fasi: la prima ebbe luogo nei primi anni del trecento, la seconda tra la met\u00e0 del quattrocento e l'inizio del cinquecento. Guido Antonio Da Roteglia ne fu privato per demeriti dal duca Ercole I d'Este nel 1504. Nel '400 diviene feudo della famiglia Trotti abitante la Rocca, di cui non rimane testimonianza evidente al giorno d'oggi. Da detta famiglia pass\u00f2 ai Montecuccoli, precisamente sotto il controllo del Marchese Massimiliano. Pigneto segu\u00ec poi, similmente alle altre terre nei dintorni, le sorti del Ducato di Modena, passando dalla Provincia reggiana a quella di attuale pertinenza.\nMonumenti e luoghi d'interesse.\nDi particolare interesse la chiesa, identificabile con la parrocchiale dedicata ai santi Nazario e Celso ricordata fin dal 1462, ma le cui prime attestazioni di carattere generale potrebbero risalire al 1318, che sub\u00ec trasformazioni e ampliamenti nel 1640, e nel 1731 con l'aggiunta di una cappella laterale. La struttura, data la posizione e l'incuria nella manutenzione nel corso dei secoli risulta instabile e vulnerabile mentre la facciata, recentemente intonacata, presenta il timpano ad andamento curvilineo delimitato da cuspidi in pietra arenaria. Il campanile mantiene lo stile architettonico della facciata, facendosi corpo unico con la chiesa, al cui interno \u00e8 conservato un prezioso calice del XV secolo, alcuni preziosi mobili e una copia secentesca di un quadro del Correggio dedicato a Santa Caterina. La pianta \u00e8 di forma trapezoidale, tre navate con cappelle laterali e abside quadrata.\nLa frazione ospita il Sito Archeologico del Pescale, uno dei pi\u00f9 importanti siti archeologici del Modenese, portato alla luce dagli scavi effettuai nella prima met\u00e0 del '900 da Fernando Malavolti che scoprirono uno stanziamento avente vita dalla fine del V alla met\u00e0 del III millennio a.C. L'abitato si trova in posizione dominante su un promontorio fluviale caratterizzato da ripide pareti a strapiombo sul Secchia. L'insediamento, longevo per via della sua ubicazione vide succedersi diverse culture neolitiche: la cultura di Fiorano, dei \"Vasi a bocca quadrata\", della Lagozza. \u00c8 inoltre attestata una continuit\u00e0 dello stanziamento nell'Eneolitico e nel Bronzo antico.\nIl villaggio era basicamente costituito da capanne di forma ellissoidale, con pareti e copertura lignea intonacata in argilla. Nell'area esterna si sono ritrovati scarti della lavorazione della selce e dell'ossidiana, pozzetti per l'immagazzinamento delle derrate alimentari e focolari all'aperto, mentre all'interno si sono rinvenuti resti di focolari e reperti quali vasi, macine e macinelli in pietra, utensili in osso e fusaiole di terracotta per la filatura. \nPigneto ospita le rovine di una Rocca difensiva con pareti in arenaria e laterizi eretta nel XII secolo e in cui abitarono, tra gli altri, i Trotti. \nCultura.\nLa frazione di Pigneto \u00e8 citata nel famoso poema eroicomico La secchia rapita del modenese Tassoni.\nScuole.\nA Pigneto hanno sede una scuola dell'infanzia e una scuola primaria. Come previsto dal programma di costruzione delle medesime, l'ultimazione delle unit\u00e0 \u00e8 avvenuta per l'anno scolastico 2021-22. L'inaugurazione si \u00e8 tenuta in data 12 settembre 2021.\nGeografia antropica.\nDella frazione di Pigneto fanno parte le localit\u00e0 e borgate di:"}
{"id": "8910588", "revid": "599013", "url": "https://it.wikipedia.org/wiki?curid=8910588", "title": "Brenntar", "text": "Il Brenntar (\"porridge bruciato\" in tedesco), anche conosciuto come Habermus o Schwarzer Brei (\"porridge nero\" in tedesco), \u00e8 un piatto tedesco tradizionale delle Alpi sveve e dell'Algovia. Trattasi di farina di farro o avena tostata in forno (\"Musmehl\"), che viene miscelata con acqua e latte.\nStoria.\nLo \"Schw\u00e4bisches W\u00f6rterbuch\" asserisce che Ildegarda di Bingen, vissuta durante il dodicesimo secolo, consigliasse alle persone di nutrirsi di \"Brenntar\" per vivere una vita sana. Lo stesso tomo riporta che, durante gli anni quaranta del Cinquecento, i popoli residenti nelle Alpi sveve fossero riusciti a non morire di fame consumando quella pietanza. Oggi, il \"Brenntar\" e il \"Musmehl\" rientrano nella categoria dei \"cibi regionali quasi dimenticati\" dell'Arca del Gusto tedesca."}
{"id": "8910590", "revid": "827882", "url": "https://it.wikipedia.org/wiki?curid=8910590", "title": "Habermus", "text": ""}
{"id": "8910591", "revid": "827882", "url": "https://it.wikipedia.org/wiki?curid=8910591", "title": "Schwarzer Brei", "text": ""}
{"id": "8910599", "revid": "446353", "url": "https://it.wikipedia.org/wiki?curid=8910599", "title": "Acquedotto dell'Argentina", "text": "LAcquedotto dell\u2019Argentina, realizzato negli anni a cavallo del 1970 da un apposito Consorzio formato tra i comuni di Spoleto e Campello sul Clitunno. \u00c8 costituito da un\u2019opera di captazione, da una condotta di adduzione principale di oltre 23 km e da due condotte secondarie per il convogliamento dei circa 190 l/s massimi (150 l/s in media) verso i serbatoi terminali dei due comuni. Il sistema, nel comune di Spoleto, alimenta tutto il capoluogo (ad esclusione della parte alta del centro storico) e la maggior parte delle frazioni nell\u2019area della piana spoletina. Il sistema prevede, inoltre, dei collegamenti per le integrazioni di portata sulla rete da parte dei pozzi di S. Giacomo e di S. Nicol\u00f2."}
{"id": "8910600", "revid": "88740", "url": "https://it.wikipedia.org/wiki?curid=8910600", "title": "Sant'Apollonia tra i santi Lorenzo e Defendente", "text": "Sant'Apollonia tra i santi Lorenzo e Defendente \u00e8 un dipinto tempera grassa su tela di Jacopino Scipioni realizzato per la chiesa di San Bernardino in via Pignolo di Bergamo. Il dipinto fu rubato nel 1986 e non ritrovato. \nStoria.\nIl 26 gennaio 1509 il pittore Jacopino Scipioni firmava un contratto con Pietro Martire Rota di fronte al notaio Giovanni Antonio Maffeis, dove s'impegnava a realizzare un dipinto dove dovevano essere raffiguranti santa Apollonia, san Lorenzo e san Defendente: \"pulcras et laudabile (figuras) [\u2026] cum stellis aureis et campum ex azuro nbono et fino [\u2026]\".Un secondo atto attesta la consegna del dipinto il 2 agosto del medesimo anno e il pagamento di quanto si era precedentemente pattuito. La corrispondenza degli atti con il dipinto \u00e8 confortata dal documento che indica il Rota nel 1514 in qualit\u00e0 di donatore con un lascito testamentario intitolato alla chiesa di via Pignolo, e precisando che doveva essere a uso dell'altare dove si trovava la pala dello Scipioni. Il lascito imponeva l'obbligo di recitare tre mese \"tempore festivitaris cuiusliber ipsorum Sanctorum\".\nLa prima citazione del dipinto \u00e8 inserita negli atti della visita pastorale di san Carlo Borromeo arcivescovo di Milano dell'autunno del 1575. Nel 1750 fu descritta da Francesco Tassi nel suo \"Indice delle chiese e della citt\u00e0 e dei Borghi\": \"nel secondo altare la tavola con i Santi Apollonia Lorenzo e altro Santo martire \u00e8 di maniera antica e sembra di scuola dei Bellini\", e poi indicata nel XVIII secolo come \"tavola in fondo d'oro di fattura assai antica\" da Andrea Pasta nel suo .\nIl dipinto non fu subito assegnato al pittore di Averara, ma a un giovane Giovanni di Giacomo Gavazzi, da Carlo Marenzi nel 1824, artista di formazione belliniana. Angelo Pinetti nel 1931 nel suo \"Inventario\" assegnava l'opera al Antonio Boselli artista d'orientamento milanese esattamente come lo Scipioni.\nDescrizione e stile.\nIl dipinto ha le caratteristiche della scuola melanese, avvicinandosi alle opere degli artisti milanesi come il Ambrogio da Fossano che nel medesimo anno realizzava la Pala di Santo Spirito conservata nella chiesa di Santo Spirito all'ingresso di via Pignolo, nonch\u00e9 del Bramante e dello Zenale. Non era ancora giunto a Bergamo il rinascimento veneziano portato non solo da Lorenzo Lotto ma anche dai bergamaschi come Andrea Previtali.\nLa tela raffigura i santi rappresentati con i relativi attributi e posti a figura intera, sant'Apollonia \u00e8 posta centralmente avvolta in un manto rosso con bordo dorato. Indossa la corona di regina e volge lo sguardo direttamente sull'osservatore. Regge nella mano destra la palma e nella sinistra la tenaglia con un dente simbolo del suo martirio. A sinistra san Lorenzo negli abiti talari. Con la sinistra regge i libro delle scritture mentre con la destra la palma e la graticola segno del suo martirio. San Defendente \u00e8 posto a destra della santa. Regge lo scettro e la spada e indossa gli abiti militari. I personaggi sono inseriti in uno spazio che anticipa la navata di una chiesa con la volta a botte decorata con un cielo stellato. Due medaglioni raffiguranti a sinistra l'angelo annunciante e a destra la Vergine completano la parte superiore. Tra i santi si intravede la pavimentazione a scacchi bicolore che da profondit\u00e0 all'ambiente.\nLa pala fu trafugata nel 1986 e non recuperata. "}
{"id": "8910603", "revid": "1632387", "url": "https://it.wikipedia.org/wiki?curid=8910603", "title": "Porridge (disambigua)", "text": ""}
{"id": "8910605", "revid": "287204", "url": "https://it.wikipedia.org/wiki?curid=8910605", "title": "Guildhall (disambigua)", "text": ""}
{"id": "8910608", "revid": "8660", "url": "https://it.wikipedia.org/wiki?curid=8910608", "title": "China National Football League 2021", "text": "La China National Football League 2021 \u00e8 la 9\u00aa edizione del campionato cinese di football americano di primo livello, organizzato dalla CNFL.\nCalendario.\nClassifiche.\nLe classifiche della regular season sono le seguenti:"}
{"id": "8910614", "revid": "666668", "url": "https://it.wikipedia.org/wiki?curid=8910614", "title": "Jairo Manoel dos Santos", "text": ""}
{"id": "8910615", "revid": "1605525", "url": "https://it.wikipedia.org/wiki?curid=8910615", "title": "Cuore di mamma (Matteucci)", "text": "Cuore di mamma \u00e8 un romanzo di Rosa Matteucci, pubblicato nel 2006. Il libro \u00e8 stato tradotto in francese, tedesco e olandese ed ha vinto i premi Grinzane Cavour e Napoli.\nTrama.\nCome tutti i fine settimana, Luce sta tornando dalla madre, Ada. Come sempre, questo ritorno alla casa natia \u00e8 fonte di gravi ansiet\u00e0 per Luce che, troppo consapevole del declino della genitrice, stavolta deve raggiungere l'obiettivo di imporre una badante alla vecchietta, per il suo bene. L'arrivo conferma lo stato di urgenza della decisione: tutto \u00e8 sporco, rotto, o non funzionante; le finestre devono rimanere serrate, l'odore dei detergenti infastidisce la madre e il suo criceto, non c'\u00e8 cosa che accontenti l'anziana donna, la quale si abbandona ai capricci pi\u00f9 insensati.\nMa c'\u00e8 un guaio peggiore che rimane ignoto a Luce, perch\u00e9 la madre, per la vergogna, \u00e8 decisa a non farne parola. Una coppia di truffatrici, Lupenga e Cagnetta, correttamente vestite in blu, \u00e8 riuscita a penetrare nell'impenetrabile casa e a rubare i gioielli e il denaro della signora Ada, e lei, che si credeva al sicuro da qualsiasi debolezza, ora non si sente di confessare l'accaduto alla figlia. Tra l'altro, \u00e8 sparito nel furto il braccialetto che i genitori avevano regalato a Luce in occasione della Prima Comunione e che la madre non le aveva mai riconsegnato. In preda allo scontento, gravata dal segreto da mantenere ad ogni costo, la vecchietta per dispetto nasconde le pillole che deve prendere ogni sera per la pressione.\nNelle ore seguenti, Luce accetta un invito alla festa per gli anziani al centro parrocchiale, sicura che l\u00ec avviciner\u00e0 le badanti, per assumerne una. Ha anche un altro incontro, con il coetaneo Gianluca, figlio dei signori Trottini. Gianluca \u00e8 un divorziato come lei, ma con figli; sembra perfetto in tutto e Luce non dubita che la salvezza verr\u00e0 da lui. Cos\u00ec, decisa a fare a modo suo, smette di assecondare la madre, va dalla parrucchiera locale e si prepara alla festa. Colpita nel profondo, Ada aumenta il suo dispetto e nasconde di nuovo le pastiglie, ma \u00e8 inutile: quella figlia ha smesso di accorgersi di lei! Ebbene, non ci sar\u00e0 storia, non verr\u00e0 mai e poi mai qualcuno a farle la guardia in casa sua.\nL'indomani Luce si avvia alla festa e la madre, constatando l'ineluttabilit\u00e0 degli eventi, si accoda, per rifugiarsi in un angolo, su una sedia, imbronciatissima. Luce si avvicina al gruppo delle badanti e inizia una trattativa: il suo fare un po' svanito \u00e8 accolto come un invito a spennarla, tuttavia per il momento la faccenda rimane sospesa. Si pranza, il tempo passa, la madre \u00e8 sempre in un angolo, Luce non la guarda nemmeno. E finalmente lui arriva: Gianluca, che la invita ad appartarsi al piano di sopra. Convinta che Cupido sia con loro, Luce si lascia andare a quella che pare proprio una seduzione. Forse stanno per baciarsi, lei \u00e8 pronta. Proprio nel momento cruciale, arrivano due macchiette del paese, Norberto e \"Topogigio\" a chiamarla, perch\u00e9 la madre \u00e8 moribonda.\nLa sofferenza della signora Ada \u00e8 cresciuta con le ore e la parte destra del corpo \u00e8 in preda a un formicolio, che presto si trasforma in trafitture di spillo. La donna \u00e8 convinta di dover cucire, per riparare a un ritratto del Sacro Cuore di Ges\u00f9; sente anzi che, dapprima San Gaspare, poi madre Francesca Saverio Cabrini le ingiungono di affrettarsi, che il danno non pu\u00f2 aspettare. E le mani impotenti non riescono a trattenere la guglia di filo per il rammendo. Come nelle tappe della Via Crucis, scivola di malessere in dolore muto, mentre i due, Norberto detto Otrebron e Topogigio intonano una canzone a doppio senso, che a tratti sente anche lei. Finch\u00e9 il suo terribile stato \u00e8 palese a tutte le donne. La circondano, si premurano, chiamano Luce. Gli uomini della festa invece si defilano atterriti. E a Luce non resta che vedere il povero fagotto in cui si \u00e8 trasformata la madre e chiamare un'ambulanza.\nLa corsa all'ospedale \u00e8 perigliosa per la pioggia e un improvviso guasto alle luci dell'automobile. Nella sala d'attesa, mentre aspetta in preda ai pi\u00f9 tumultuosi sentimenti, Luce vede arrivare due donne vittime della strada: una \u00e8 morta, l'altra rimarr\u00e0 rovinata. Strano, questa ha al polso un braccialetto perfettamente uguale a quello regalato a Luce per la Prima Comunione. Arriva il medico e le comunica che la madre ha avuto un ictus e, anche se sopravviver\u00e0, rimarr\u00e0 forse per sempre paralizzata, n\u00e9 si pu\u00f2 dire se recuperer\u00e0 la parola. Poi, ecco il miracolo: Gianluca l'ha seguita e le appare, portatore di conforto e salvezza. Ma ancora una volta Luce ha sbagliato a valutare: l'uomo, che ha messo a repentaglio ogni suo bene ed \u00e8 soffocato dai debiti, vuole parlarle per chiedere a lei, vicedirettore di una banca, un prestito per una grossa somma.\nLo choc \u00e8 tale che Luce si precipita all'aperto e, mentre gira cercando l'auto, cade a terra, bagnandosi fino al midollo sotto la pioggia. Sul punto di essere investita, si rialza e parte in auto. Arriva al paese sprofondato nel sonno e nel buio; solo il fornaio, il signor Fiore, sta lavorando nel suo negozio. Lei si affaccia alla porta, l'uomo la ignora, poi le chiede cosa vuole. Luce gli confessa gli errori della sua vita, la fine delle sue speranze. L'uomo a sua volta le snocciola i gravi problemi della sua esistenza, di malato di cancro, di padre orbato del figlio primogenito. Ma lui sa rialzarsi e sa che, all'ultimo giorno, qualcuno gli spiegher\u00e0 il senso del male patito e allora quel male non esister\u00e0 pi\u00f9. Mette uno sfilatino in mano a Luce, la spinge fuori. Ora anche lei capisce che ce la far\u00e0, che ci si deve rialzare.\nRiconoscimenti.\nCon questo libro, l'autrice ha ottenuto nel 2007 il Premio Grinzane Cavour nella sezione Narrativa Italiana e il Premio Napoli ."}
{"id": "8910616", "revid": "119751156", "url": "https://it.wikipedia.org/wiki?curid=8910616", "title": "Arcidiocesi di Friburgo", "text": ""}
{"id": "8910617", "revid": "120796826", "url": "https://it.wikipedia.org/wiki?curid=8910617", "title": "Cuando seas m\u00eda", "text": "Cuando seas m\u00eda \u00e8 una telenovela messicana trasmessa su Azteca Trece dal 7 maggio 2001 al 12 aprile 2002. \u00c8 un remake della telenovela colombiana del 1994 \"Aroma de caf\u00e8 (Caf\u00e9 con aroma de mujer)\"."}
{"id": "8910618", "revid": "827882", "url": "https://it.wikipedia.org/wiki?curid=8910618", "title": "Walking on Sunshine (Katrina and the Waves)", "text": ""}
{"id": "8910620", "revid": "1318658", "url": "https://it.wikipedia.org/wiki?curid=8910620", "title": "Acido 3-idrossibenzoico", "text": "L'acido 3-idrossibenzoico o acido meta-idrossibenzoico \u00e8 un acido fenolico la cui struttura \u00e8 costituita da un anello benzenico a cui \u00e8 attaccato un gruppo carbossilico e con un gruppo idrossilico sostituente in posizione 3.\nL'acido 3-idrossibenzoico dal regolamento UE, dalla FDA e dal FEMA ( \"Flavor and Extract Manufacturers Association of the United States\") \u00e8 classificato come sostanza aromatizzante in ambito alimentare.\nIl suo utilizzo come ingrediente cosmetico \u00e8 ammesso con INCI: 3 \nAcido 3-idrossibenzoico pu\u00f2 essere prodotto con fusione alcalina dell'acido 3- solfobenzoico a temperture comprese tra 210 - 220\u00a0\u00b0C. \nCome altri acidi fenolici pu\u00f2 essere prodotto per biosintesi microbica in bioreattori con batteri ingegnerizzati. \nIn varie specie viventi, sono state individuate varie reazioni biochimiche di sintesi (anabolismo) e di degradazione (catabolismo) dell'acido 3-idrossibenzoico. \nPu\u00f2 formarsi con reazioni di ossidoriduzione dall'acido benzoico o come intermedio nella via dello shikimato. \nL'enzima 4-idrossiftalato decarbossilasi catalizza la reazione:\n4-idrossiftalato &lt;=&gt; 3-idrossibenzoato + CO2 \nL'enzima benzaldeide deidrogenasi NADP+ catalizza la reazione \n3-idrossibenzaldeide + NADP+ + H2O &lt;=&gt; 3-idrossibenzoato+ NADPH + H+ \nL'enzima 3-idrossibenzoato sintasi catalizza la reazione \ncorismato &lt;=&gt; 3-idrossibenzoato + piruvato \nL'acido 3-idrossibenzoico \u00e8 un componente del castoreo, l'essudato delle ghiandole sottocaudali del castoro nordamericano ( \"Castor canadensis\") e del castoro europeo (\"Castor fiber\"), utilizzato in profumeria.\nPu\u00f2 anche essere formato da una specie \"Pseudomonas\" dall'acido 3-clorobenzoico. \nL'acido 3-idrossibenzoico si trova anche nel frutto dell'ananas, nel pompelmo (\"Citrus paradisi\"), nelle olive (\"Olea europaea\"), nelle nespole (\"Mespilus germanica\"), nei mirtilli rossi (\"Vaccinium macrocarpon\"), nei mirtilli (\"Vaccinium myrtillus\"), nelle foglie di \"Taxus baccata\" e nelle piante di \"Centaurium erythraea\".\nConcentrazioni minime ma misurabili (max 0,03 mg/100 ml) sono state rilevate nella birra.\nIl suo utilizzo industriale \u00e8 nella produzione di glicoli benzoati per l'applicazione di plastificanti. Viene anche utilizzato nella produzione di resine alchidiche e additivi nelle applicazioni di recupero del petrolio greggio. \u00c8 usato come attivatore e ritardante della polimerizzazione della gomma."}
{"id": "8910623", "revid": "1082210", "url": "https://it.wikipedia.org/wiki?curid=8910623", "title": "Acido meta-idrossibenzoico", "text": ""}
{"id": "8910625", "revid": "119751619", "url": "https://it.wikipedia.org/wiki?curid=8910625", "title": "Chiesa di Santa Caterina (G\u00fctenbach)", "text": "La chiesa di Santa Caterina \u00e8 una chiesa parrocchiale cattolica posta nel centro del paese di G\u00fctenbach, nel Land tedesco del Baden-W\u00fcrttemberg.\nStoria.\nLa chiesa venne costruita negli anni sessanta del Novecento in sostituzione di una chiesa pi\u00f9 antica, su progetto di Lothar Schmitt, direttore edilizio dell'arcidiocesi di Friburgo.\nCaratteristiche.\nLa chiesa, disegnata in forme moderne, ha pianta in forma di \u00abT\u00bb ed \u00e8 caratterizzata da un grande tetto a due falde e dal campanile asimmetrico.\nLa facciata, interamente vetrata, \u00e8 decorata da vetrate colorate, opera di Rainer Dorwarth.\nRiproduzione modellistica.\nNel 1965 la chiesa venne riprodotta in scala H0 dalla ditta Faller, che ha la propria sede a G\u00fctenbach. In seguito venne riprodotta anche in scala N."}
{"id": "8910641", "revid": "16758", "url": "https://it.wikipedia.org/wiki?curid=8910641", "title": "Stan Moore", "text": "Carriera.\nDopo una breve carriera da giocatore (perlopi\u00f9 a livello universitario, ma con una esperienza da professionista nel campionato olandese con gli Enschede Lions), Moore si \u00e8 dedicato ad allenare. Tra il 1978 e il 2012 ha ricoperto il ruolo di assistente allenatore e capo allenatore in diverse squadre universitarie di NCAA. Na vinto per due volte il premio come migliore allenatore della divisione ECAC della NCAA.\nNel 2018 ha fatto la sua prima esperienza all'estero, come \"head coach\" del Caldaro, nella seconda serie italiana. Coi lucci vinse sia il campionato che la coppa Italia.\nL'esperienza in Italia dur\u00f2 solo una stagione: nel luglio del 2019 fece ritorno negli Stati Uniti d'America, al Bowdoin College come assistente allenatore di Jamie Dumont."}
{"id": "8910667", "revid": "38120", "url": "https://it.wikipedia.org/wiki?curid=8910667", "title": "Je Ne Sais Pas Pourquoi", "text": ""}
{"id": "8910669", "revid": "16758", "url": "https://it.wikipedia.org/wiki?curid=8910669", "title": "Stanley Burton Moore", "text": ""}
{"id": "8910676", "revid": "767487", "url": "https://it.wikipedia.org/wiki?curid=8910676", "title": "Mio Mao - Fatiche ed avventure di alcuni giovani occidentali per introdurre il vizio in Cina", "text": "Mio Mao - Fatiche ed avventure di alcuni giovani occidentali per introdurre il vizio in Cina \u00e8 un film del 1970 diretto da Nicol\u00f2 Ferrari.\nTrama.\nIl giovane Giuda \u00e8 un contestatore intollerante al regime cinese, cos\u00ec decide di partire per la Cina con un gruppo di altri giovani rivoluzionari come lui."}
{"id": "8910679", "revid": "1817847", "url": "https://it.wikipedia.org/wiki?curid=8910679", "title": "Chiesa di San Giovanni Battista (Posada)", "text": "La chiesa di San Giovanni Battista \u00e8 una piccola chiesa situata nell'omonima frazione di Posada.\nLa chiesa si trova in riva al mare, a 40 metri dalla costa, a circa 250 metri dalla Torre di San Giovanni e a 400 metri dal porto.\nStoria.\nLa chiesetta di San Giovanni venne fatta edificare intorno agli anni '40 del XIX secolo (sicuramente prima del 1847), sotto ordine di Giovanni Pirisi. Negli scritti di quegli anni la troviamo col nome di \"Ecclesia Sancti Johannis de Portunono\".\nPer oltre un secolo e mezzo all'interno della chiesa, oltre ad essere sempre stata mantenuta dagli eredi di Pirisi, sono state svolte ininterrottamente funzioni religiose, che d'estate venivano anche praticate all'esterno, a pochi passi dal mare.\nAd oggi per\u00f2, salvo rare eccezioni (come il giorno di San Giovanni), non vengono pi\u00f9 svolte celebrazioni religiose all'interno della chiesa, dato che nel 2018 il vescovo di Nuoro ha deciso che le messe verranno svolte solo in edifici di propriet\u00e0 della curia e dunque in questa chiesa, che risulta essere di propriet\u00e0 privata, sono cessate tutte le celebrazioni religiose, lasciando l'amaro in bocca agli eredi di Pirisi, che da 150 anni si prendevano cura della chiesa.\nIl giorno di San Giovanni.\nIl 24 giugno, giorno in cui si festeggia San Giovanni Battista, si tengono, oltre alla messa, concerti con vari artisti, balli sardi, banchetti con prodotti tipici e l'accensione di un grande fuoco in onore del santo.\nLa posizione e la struttura.\nLa chiesa si trova ad una trentina di metri dalla spiaggia e ha di fronte a se un piccolo parco giochi. \n\u00c8 caratterizzata da una pianta ad una sola navata di forma rettangolare ed un tetto doppio spiovente con copertura in tegole, ha una lunghezza di circa 15 metri ed una larghezza di circa 7,20.\nLa facciata in muratura bianca ha al centro il piccolo portale di ingresso sormontato da un campanile a vela ad una luce con campana. Inoltre \u00e8 presente un ingresso secondario sul lato destro della chiesa.\nIl muristenes.\nA pochi metri di distanza dalla chiesa \u00e8 presente un edificio, che a primo impatto non sembra avere nulla di particolare, ma che presenta un'antica storia.\nQuest'edificio venne costruito nel 1860 come muristenes (o cumbessias), cio\u00e8 un punto di alloggio per i pellegrini che si recavano alla chiesa. \nSuccessivamente, agli inizi del 1900, venne tramutato in un deposito di carbone, carbone che veniva poi imbarcato sui piroscafi che partivano dal primordiale porto di La Caletta.\nDal 1950 in poi ha svolto principalmente la funzione di punto d'appoggio per chi arrivava a San Giovanni dai paesi vicini e che quindi poteva trovare riparo al suo interno.\nNel 2007 \u00e8 stato ristrutturato divenendo una piccola casa ad oggi in affitto.\nCuriosit\u00e0.\nLa chiesa, insieme alla Torre di San Giovanni, \u00e8 stata inserita negli edifici particolarmente degni di protezione nell'ambito della pianificazione paesaggistica regionale."}
{"id": "8910683", "revid": "767487", "url": "https://it.wikipedia.org/wiki?curid=8910683", "title": "Wojciech Jastrz\u0119biec", "text": "Biografia.\nNacque da una famiglia nobile.\nIl 26 aprile 1399 fu ordinato vescovo di Pozna\u0144, rinunciandovi tuttavia pi\u00f9 tardi su insistenza del re. Wojciech Jastrz\u0119biec \u00e8 considerato l'autore di numerose opere religiose. Nello stesso anno, il suo nome risultava legato al miracolo eucaristico di Pozna\u0144.\nFu lui a incoronare il nuovo re di Polonia Ladislao III Jagellone nella cerimonia che ebbe luogo nella cattedrale del Wawel il 25 luglio 1434.\nNel 1435, in qualit\u00e0 di primate della Polonia, Wojciech Jastrz\u0119biec rappresent\u00f2 la Polonia durante le procedure di realizzazione del trattato di Brze\u015b\u0107 Kujawski concluso con i cavalieri teutonici. Grazie a questa intesa, ebbe fine la guerra polacco-teutonica (1431-1435). L'uomo di chiesa si spense l'anno successivo il 2 settembre: le sue spoglie furono poi trasportate a Beszowa, nell'attuale Distretto di Stasz\u00f3w."}
{"id": "8910685", "revid": "400694", "url": "https://it.wikipedia.org/wiki?curid=8910685", "title": "World Vision", "text": ""}
{"id": "8910687", "revid": "38120", "url": "https://it.wikipedia.org/wiki?curid=8910687", "title": "Night Rider", "text": ""}
{"id": "8910690", "revid": "287204", "url": "https://it.wikipedia.org/wiki?curid=8910690", "title": "Nikola Vasiljevi\u0107", "text": ""}
{"id": "8910691", "revid": "122246", "url": "https://it.wikipedia.org/wiki?curid=8910691", "title": "Coppa di Serbia 2020-2021 (pallavolo maschile)", "text": "La Coppa di Serbia 2020-2021 si \u00e8 svolta dal 20 ottobre 2020 al 14 marzo 2021: al torneo hanno partecipato sedici squadre di club serbe e la vittoria finale \u00e8 andata per la prima volta al .\nRegolamento.\nLa formula ha previsto:"}
{"id": "8910695", "revid": "73843", "url": "https://it.wikipedia.org/wiki?curid=8910695", "title": "Morte a Plum Island", "text": "Morte a Plum Island \u00e8 un romanzo giallo del 1997 scritto da Nelson DeMille.\n\u00c8 il primo romanzo di DeMille che ha come protagonista John Corey.\nTrama.\nJohn Corey, detective della Squadra omicidi della polizia di New York, si trova a Long Island per un periodo di convalescenza per riprendersi da tre ferite da arma da fuoco che lo hanno colpito mentre lavorava a New York. Il suo riposo viene per\u00f2 interrotto: lo sceriffo locale, Sylvester Maxwell, lo assolda come consulente per il duplice omicidio di Tom e Judy Gordon, una coppia di ricercatori che lavorano a Plum Island, un'isola che ospita il Centro di ricerche sulle malattie degli animali del Ministero dell'Agricoltura (Plum Island Animal Disease Center). \nI Gordon sono stati uccisi perch\u00e9 avevano sottratto dai laboratori un prezioso nuovo vaccino, o forse addirittura un pericoloso virus. Sicuramente avevano un tenore di vita molto alto, troppo alto. Facevano uso di droghe? Corey non ne \u00e8 convinto, anche se la scomparsa di una ghiacciaia dal motoscafo dei coniugi uccisi suggerisce che ci possa essere qualche mistero. Il poliziotto \u00e8 affiancato da Beth Penrose, detective della polizia locale al suo primo caso di omicidio e decide di indagare direttamente a Plum Island dove per\u00f2 l'FBI e la CIA sono gi\u00e0 passati, facendo probabilmente piazza pulita di qualunque indizio utile. Infatti i due investigatori trovano sul luogo del delitto George Foster, un agente dell'FBI, e Ted Nash, che afferma di rappresentare il Dipartimento dell'Agricoltura ma che Corey riconosce immediatamente come agente della CIA. Successivamente Corey si imbatte in Emma Whitestone, una vera autorit\u00e0 in fatto di tesori nascosti e scopre che il pi\u00f9 famoso e ricco di tutti, quello del Capitano Kidd, mai ritrovato, potrebbe essere l\u00ec nelle vicinanze."}
{"id": "8910709", "revid": "1817847", "url": "https://it.wikipedia.org/wiki?curid=8910709", "title": "San Giovanni di Posada", "text": "San Giovanni \u00e8 una frazione di Posada in Sardegna, sulla costa tirrenica dell'isola.\nAnticamente noto come \"Porto di Posada\", \u00e8 stata ricostruita negli anni '70 come caratteristico villaggio residenziale per le vacanze.\nStoria.\nLa sua storia risale al porto romano (denominato \"Portus Luguidonis\") presumibilmente situato nella piccola baia compresa fra la Chiesa di San Giovanni e la torre. Attraverso questo porto passavano tutte le merci da o per Roma, ma tutto il carico veniva trasportato da piccole e leggere navi dirette a Olbia (circa 50\u00a0km a nord), dove navi pi\u00f9 grandi realizzavano il collegamento con Ostia. Il traffico era presumibilmente intenso, visto che la Sardegna portava il soprannome di \"granaio di Roma\". Questo antico porto \u00e8 stato un punto di riferimento per la costruzione del nuovo porto di La Caletta, situato a poche centinaia di metri di distanza.\nNelle immediate vicinanze si suppone vi fosse una citt\u00e0 Feronia, in onore dell'omonima divinit\u00e0 etrusca, dea delle acque: questo proverebbe la presenza degli Etruschi in questa zona al tempo dei Nuraghi. Un simile culto di Feronia \u00e8 riportato sulla terraferma italiana almeno in due luoghi: a Fiano Romano (vicino a Roma) e a Terracina, a circa 120\u00a0km a sud di Roma.\nOggi.\n\u00c8 una delle mete turistiche della Sardegna, dispone di una spiaggia di 1\u00a0km e di un sistema di fiumi di importanza biologica. Nel prossimo futuro una parte di questo territorio sar\u00e0 formalmente protetta con la creazione di un parco naturale \"(Parco Fluviale\").\nCuriosit\u00e0.\nLa spiaggia annessa a questa frazione, la spiaggia di San Giovanni, insieme alle altre di Posada, ottiene da pi\u00f9 di dieci anni il premio delle 5 vele Legambiente.\nNel periodo estivo, ogni domenica mattina, nel viale Sardegna, si tiene il tipico mercato, dove possono essere comprati i pi\u00f9 svariati prodotti, da quelli alimentari all'abbigliamento, che attira numerose persone.\nDati demografici.\nNella frazione San Giovanni di Posada risiedono 256 abitanti, di cui 137 femmine e 119 maschi."}
{"id": "8910713", "revid": "287204", "url": "https://it.wikipedia.org/wiki?curid=8910713", "title": "One Touch of Nature", "text": ""}
{"id": "8910714", "revid": "212348", "url": "https://it.wikipedia.org/wiki?curid=8910714", "title": "One Touch of Nature (film 1909)", "text": ""}
{"id": "8910715", "revid": "599013", "url": "https://it.wikipedia.org/wiki?curid=8910715", "title": "Abou Ba", "text": "Caratteristiche tecniche.\n\u00c8 un centrocampista difensivo, abile in fase di interdizione e nel recupero palla.\nCarriera.\nClub.\nCresciuto calcisticamente nelle giovanili del , debutta in prima squadra il 14 agosto 2017 disputando da titolare l'incontro di campionato pareggiato a reti inviolate contro il . Quattro giorni pi\u00f9 tardi realizza anche la sua prima rete da professionista, segnando il gol del momentaneo 2-0 (2-2 il risultato finale) contro il . Nel luglio del 2019 viene acquistato dal che lo gira in prestito stagionale ai greci dell'.\nA fine stagione rientra al Nantes, che lo cede nuovamente in prestito al .\nIl 7 agosto 2021 passa in prestito annuale all'Alessandria.. Il 21 settembre 2021 segna il suo primo gol con i grigi.\nNazionale.\nVanta due presenze con la nazionale Under-16 francese e una con l'Under-20 di Bernard Diom\u00e8de.\nStatistiche.\n\"Statistiche aggiornate al 2 ottobre 2021\"."}
{"id": "8910716", "revid": "38120", "url": "https://it.wikipedia.org/wiki?curid=8910716", "title": "You're Next", "text": ""}
{"id": "8910719", "revid": "1442080", "url": "https://it.wikipedia.org/wiki?curid=8910719", "title": "Anna Bonivardi", "text": "Biografia.\nAnna crebbe con gli ideali del padre, che era un socialista.\nNell'agosto del 1917 prese parte alle manifestazioni di protesta, pur avendo solo tredici anni.\nDurante l\u2019occupazione delle fabbriche nel 1920 assistette a un comizio di Gramsci e da quel momento cominci\u00f2 a partecipare attivamente alle lotte. Occup\u00f2 il Calzaturificio Pellami per tre giorni e tre notti come guardia rossa. Fu segnalata alla direzione come sovversiva. Un giorno la Camera del lavoro fu incendiata, e Anna, che era presente, assistette al sequestro di un compagno di nome Ferrero (segretario della sezione torinese della FIOM), che fu legato dietro ad un camion e trascinato per terra finch\u00e9 non mor\u00ec. Fu licenziata e sopra il libretto di lavoro fu indicato che era sovversiva, sicch\u00e9 fu molto difficile per lei trovare un nuovo lavoro. Non si perse d\u2019animo, ma cerc\u00f2 sempre di rendersi utile alla lotta antifascista. \nNel 1925 avvenne che, mentre si trovava in corso principe Oddone, al caff\u00e8 Barberis, dove raccoglieva fondi per il Soccorso Rosso, arrivarono i fascisti che fecero uscire uno alla volta i clienti e li picchiarono. Durante il processo, and\u00f2 con delle compagne a protestare davanti alla Corte d\u2019appello, dove trovarono le guardie regie che le percossero col calcio del fucile e le scacciarono. \nResistenza e \"Gruppi di Difesa della Donna\u201d.\nL\u20198 settembre furono portati alla stazione Dora dei prigionieri, militari sbandati, alcuni malati, altri feriti in seguito alle percosse dei nazi-fascisti. Anna si accorse che c\u2019era un militare coricato in un vagone e constat\u00f2 che aveva la febbre molto alta. And\u00f2 a casa, prese delle pastiglie di chinino e gliele somministr\u00f2. Ella poteva avvicinarsi ai prigionieri perch\u00e9 aveva un lasciapassare, essendo infermiera.\nNello stesso anno 1943: Anna entr\u00f2 nei \u201cGruppi di difesa della donna\u201d, occupandosi di procurare viveri e indumenti di lana per i partigiani, ma soprattutto collaborando con Bianca Corinaldi e il dottor Paolo Borselli che curavano i feriti in una camera sinistrata dell\u2019ospedale Molinette. Spesso correva molti rischi, andando a casa dei partigiani per portare loro assistenza infermieristica; poteva per\u00f2 operare con la copertura alla propria attivit\u00e0 fornitale dalla Croce Verde.\nInsieme alle compagne dei \u201cGruppi di Difesa\u201d organizz\u00f2 alle officine Grandi Motori un ospedaletto, con il professor De Pedrini, partigiano che aveva il nome di battaglia di \u201cMaurizio\u201d, dove curarono molti partigiani feriti. Questo medico si incaric\u00f2 pure di prestare i primi soccorsi alla partigiana \u201cGina\u201d (nome di battaglia di Rosa Ghizzone), ferita nello stesso giorno in cui furono uccise le sorelle Arduino, e gettata nel canale della Pellerina.\nSempre allo scopo di curare i partigiani feriti in battaglia, Anna organizz\u00f2 in molti quartieri di Torino ambulatori con le compagne e alcuni medici. \nIl 17 aprile 1944 venne accusata di ascoltare radio Londra a casa di Maria Fantino: interrogata e percossa insieme ad altre partigiane nella Casa Littoria, si difese dicendo che, dal momento che era infermiera, andava a fare delle iniezioni ad un membro della famiglia. \nAnche se durante la Resistenza si adoper\u00f2 molto, disse a Bianca Guidetti Serra che avrebbe voluto fare di pi\u00f9\nArchivio.\nNel 2016 il Fondo Anna Bonivardi \u00e8 stato acquisito dall'Istituto Piemontese per la storia della Resistenza."}
{"id": "8910722", "revid": "287204", "url": "https://it.wikipedia.org/wiki?curid=8910722", "title": "Paolo Beni", "text": ""}
{"id": "8910728", "revid": "38120", "url": "https://it.wikipedia.org/wiki?curid=8910728", "title": "You're Next (film)", "text": ""}
{"id": "8910730", "revid": "767487", "url": "https://it.wikipedia.org/wiki?curid=8910730", "title": "Giuseppe Ciaccheri", "text": ""}
{"id": "8910731", "revid": "1305772", "url": "https://it.wikipedia.org/wiki?curid=8910731", "title": "Stanley Moore", "text": ""}
{"id": "8910735", "revid": "22475", "url": "https://it.wikipedia.org/wiki?curid=8910735", "title": "Louise Boyd", "text": " Fu tra le prime ad esplorare le terre della Groenlandia e dell'Artide e descrisse le sue imprese in numerose pubblicazioni. Nel 1955 fu la prima donna che sorvol\u00f2 il polo nord. Inizialmente fu spinta dal desiderio di divertirsi e dalla voglia di cacciare gli orsi bianchi poi mut\u00f2 e fu molto pi\u00f9 attirata dall'aspetto scientifico, naturalistico e fotografico, al quale dedico gran parte della sua vita.\nBiografia.\nNata in California da John Franklin Boyd, comproprietario della miniera d'oro di Bodie, e da Louise Cook Arner, Louise crebbe nella Contea di Marin giocando e gareggiando con i suoi due fratelli maggiori, Seth e John. In quell'epoca i Boyd erano cittadini di spicco e i primi anni di vita dei loro figli, sebbene privilegiati e relativamente spensierati, includevano un'istruzione a tutto tondo alla quale si aggiungeva ogni estate un lungo soggiorno nel loro ranch sulle colline di Oakland. Qui Louise e i suoi fratelli cavalcavano, facevano escursioni e campeggio, pescavano, cacciavano e in generale conducevano una vita avventurosa. Quando Louise era ancora un'adolescente i suoi due fratelli morirono entrambi a causa di malattie cardiache a pochi mesi di distanza l'uno dall'altro. I suoi genitori ne furono sconvolti e iniziarono a fare affidamento su Louise per essere confortati e assistiti e lei si sarebbe poi presa sempre cura di loro. Dopo la morte dei suoi fratelli Louise Boyd viaggi\u00f2 molto con i suoi genitori, soprattutto in Europa. Nella primavera del 1919 prese un treno per Buffalo e, acquistata un'auto da turismo, attravers\u00f2 gli Stati Uniti in un'epoca in cui non esisteva un sistema autostradale e le strade erano spesso fatte di ghiaia e terra battuta. Questo fu il primo dei molti viaggi attraverso il Paese che avrebbe intrapreso e descritto nei suoi numerosi diari. Alla morte dei suoi genitori nel 1919 e 1920, Louise eredit\u00f2 la fortuna di famiglia e successe al padre come presidente della Boyd Investment Company di San Francisco. Grazie al patrimonio di famiglia Louise Boyd pot\u00e9 controllare il proprio destino e assecondare il suo spirito avventuroso sviluppato durante la sua infanzia in California. \nInizi\u00f2 a viaggiare nei primi anni '20; durante un viaggio turistico via mare in Norvegia nel 1924 vide per la prima volta la calotta glaciale artica. Questa esperienza si rivel\u00f2 determinante tanto che inizi\u00f2 immediatamente a pianificare la sua avventura nell'Artico.\nNel 1926, noleggiata la nave da caccia \"Hobby\" che era stata utilizzata dall'esploratore norvegese Roald Amundsen, part\u00ec per un viaggio nell'Artico, verso la Terra di Francesco Giuseppe, con soste in vari punti, in particolare all'isola di Northbrook, accompagnata dai suoi amici il Conte e la Contessa di Ribadavia. Il viaggio era organizzato come una battuta di caccia all'orso bianco, e la stampa rifer\u00ec che lei stessa uccise 11 orsi, tuttavia l'interesse scientifico del viaggio era gi\u00e0 evidente. Louise Arner Boyd gir\u00f2 6400 metri di pellicola e scatt\u00f2 oltre 700 immagini di vari tipologie di ghiacci. Acquist\u00f2 notoriet\u00e0 internazionale per le sue imprese e fu soprannominata dai giornali di tutto il mondo la \"Diana artica\" e \"La regina dell'Artico\". Nel 1927 il conte di Ribadavia pubblic\u00f2 un libro con fotografie di Louise intitolato \"Chasses Et Aventures Dans Les Regions Polaires\".\nNel 1928 Louise Boyd stava progettando un secondo viaggio di piacere a bordo della \"Hobby\" quando si venne a sapere che Roald Amundsen era scomparso nel suo tentativo di trovare e salvare l'esploratore italiano Umberto Nobile. Ella offr\u00ec i suoi servizi e la nave al governo norvegese per le ricerche, affermando: \"Come avrei potuto fare un viaggio di piacere quando erano in gioco quelle 22 vite?\" Nonostante i circa 16.000 km percorsi nell'Oceano Artico, la nave non riusc\u00ec a rintracciare l'esploratore. Tuttavia il governo norvegese volle conferire a Louise Boyd la Croce di Cavaliere dell'Ordine di Sant'Olav. \"\u00c8 stata la prima donna americana a ricevere tale onorificenza e la terza donna al mondo ad avere questo onore\". In quella occasione Louise Boyd entr\u00f2 in contatto con un gran numero di esploratori e scienziati dell'Artico e questo contribu\u00ec a rafforzare la sua vocazione di esploratrice scientifica di una regione in quell'epoca quasi del tutto sconosciuta. \nNel corso degli anni '30 Louise Boyd guid\u00f2 quattro spedizioni scientifiche sulla costa orientale e settentrionale della Groenlandia a bordo della nave norvegese \"Veslekari\", accompagnata da un gruppo di scienziati tra cui topografi, geologi e botanici. Durante le spedizioni esamin\u00f2 e raccolse centinaia di esemplari botanici, mantenendo una corrispondenza con l'amica Alice Eastwood della \"California Academy of Sciences\". Si occup\u00f2 soprattutto di fotografare accuratamente la regione, avendo investito in attrezzature di altissimo livello e imparato i principi della fotogrammetria per creare mappe dalle immagini fotografiche. Il suo lavoro ha portato alla mappatura accurata di un'area remota della Groenlandia orientale che era relativamente sconosciuta. L'American Geographical Society pubblic\u00f2 i suoi risultati e le 350 fotografie delle spedizioni del 1931 e del 1933 in un libro intitolato \"The Fiord Region of East Greenland\". A riconoscimento del suo lavoro, la Danimarca decise di chiamare Louise Boyd Land un'area vicino al ghiacciaio Gerard de Geer.\nNell'agosto del 1934, dopo essere stata eletta come delegata dell'Unione Geografica Internazionale a Varsavia, Louise Boyd intraprese un viaggio di 3 mesi attraverso la campagna polacca fotografando e registrando i costumi, l'abbigliamento, l'economia e la cultura delle numerose etnie polacche, ucraine, bielorusse e lituane. Il viaggio, in auto, treno, barca e a piedi la port\u00f2 prima da Leopoli a Kovel e da qui a Kobryn, Pinsk, Kleck, Nesvizh e Slonim fino alla conclusione a Vilnius. Il suo racconto di viaggio fu arricchito con oltre 500 fotografie e pubblicato dall'American Geographical Society nel 1937 con il titolo \"Polish Countrysides\".\nCon lo scoppio della seconda guerra mondiale, la conoscenza che aveva acquisito nel corso delle sue sei precedenti spedizioni in Groenlandia e nell'Artico divenne di importanza strategica e sensibile. Il governo degli Stati Uniti d'America le chiese di non pubblicare il libro che stava scrivendo sulle sue spedizioni del 1937 e del 1938 e di guidare, per conto del National Bureau of Standards del Dipartimento del commercio, una spedizione geofisica lungo la costa occidentale della Groenlandia e fino alla costa dell'isola di Baffin e del Labrador. Fu nominata consulente del Bureau ad un dollaro all'anno. Noleggi\u00f2 e attrezz\u00f2 a proprie spese la Effie M. Morrissey. Questa nave, una scuna, capitanata dal proprietario Robert Bartlett, aveva condotto con successo spedizioni scientifiche annuali nell'Artico dal 1926. Lo scopo principale della spedizione del 1941 era di ottenere dati sulla trasmissione di onde radio nelle regioni artiche. Furono studiati la ionosfera, il geomagnetismo e le aurore. L'Effie M. Morrissey salp\u00f2 da Washington D.C. l'11 giugno 1941 con Louise Boyd alla guida di un gruppo di quattro scienziati (incluso un medico) e un equipaggio di undici uomini al comando del capitano Bartlett e fece ritorno nella stessa citt\u00e0 il 3 novembre 1941 con dati preziosi.\nDurante il resto della guerra, Boyd lavor\u00f2 su incarichi segreti per il Dipartimento dell'esercito degli Stati Uniti che nel 1949 le confer\u00ec un certificato di apprezzamento.\nNel 1948 fu pubblicato il libro \"La costa della Groenlandia nord-orientale\" sulle spedizioni del 1937 e del 1938 che era stato accantonato allo scoppio del conflitto mondiale. \nNegli anni successivi Louise Boyd divenne un personaggio attivo e ben noto della Marina e fu membro del Comitato esecutivo della San Francisco Symphony. Accumul\u00f2 molte onorificenze accademiche ricevendo una laurea ad honorem in giurisprudenza dall'Universit\u00e0 della California, dalla Berkeley e dal Mills College. Fu anche la seconda donna in assoluto a ricevere la medaglia Cullum dell'American Geographical Society e nel 1960 fu la prima donna ad essere eletta nel loro consiglio. Fu inoltre nominata membro onorario della California Academy of Sciences.\nNegli ultimi anni della sua vita, Louise ebbe difficolt\u00e0 finanziarie avendo speso gran parte della sua fortuna per le sue numerose esplorazioni. Fin\u00ec col vendere la casa di famiglia a San Rafael e tutti i suoi mobili. \nMor\u00ec a San Francisco il 14 settembre 1972, due giorni prima del suo 85\u00ba compleanno."}
{"id": "8910736", "revid": "599013", "url": "https://it.wikipedia.org/wiki?curid=8910736", "title": "Robert Windsor", "text": "Carriera.\nIndianapolis Colts.\nWindsor al college gioc\u00f2 a football con i Penn State Nittany Lions dal 2015 al 2019. Fu scelto nel corso del sesto giro (193\u00ba assoluto) del Draft NFL 2020 dagli Indianapolis Colts. Nella sua stagione da rookie scese in campo in due partite mettendo a segno due tackle."}
{"id": "8910739", "revid": "1702319", "url": "https://it.wikipedia.org/wiki?curid=8910739", "title": "Parrocchie della diocesi di Civita Castellana", "text": "La diocesi di Civita Castellana \u00e8 suddivisa in 76 parrocchie.\nVicarie.\nLa diocesi \u00e8 organizzata in 6 vicariati."}
{"id": "8910741", "revid": "119752592", "url": "https://it.wikipedia.org/wiki?curid=8910741", "title": "Clouditalia", "text": ""}
{"id": "8910742", "revid": "287204", "url": "https://it.wikipedia.org/wiki?curid=8910742", "title": "Pose", "text": ""}
{"id": "8910782", "revid": "1149807", "url": "https://it.wikipedia.org/wiki?curid=8910782", "title": "Screen Rant", "text": "Screen Rant \u00e8 un sito web che tratta di televisione, cinema e videogiochi. Il sito venne lanciato da Vic Holtreman nel 2003, e apr\u00ec il suo primo ufficio a Ogden, nello Utah."}
{"id": "8910784", "revid": "767487", "url": "https://it.wikipedia.org/wiki?curid=8910784", "title": "Chiesa di Maria Regina della Pace (Velbert)", "text": "La chiesa di Maria Regina della Pace () \u00e8 un santuario cattolico sito nella localit\u00e0 di Neviges, frazione della citt\u00e0 tedesca di Velbert.\nStoria.\nFin dal 1680 la localit\u00e0 di Neviges, nella regione del Bergisches Land, divenne meta di pellegrinaggi di fedeli cattolici attirati da un'immagine mariana conservata nella chiesa dell'Assunzione.\nNel Novecento il continuo aumento del numero dei pellegrini fece decidere l'arcidiocesi di Colonia per la costruzione di un nuovo grande santuario pi\u00f9 adeguato alle esigenze; nel 1963 venne cos\u00ec indetto un concorso di progettazione, vinto dall'architetto Gottfried B\u00f6hm grazie a un progetto assolutamente originale.\nLa nuova chiesa venne consacrata il 22 maggio 1968.\nCaratteristiche.\nLa chiesa si trova nella parte alta della frazione di Neviges, al termine di un percorso in salita seguito dai pellegrini.\nL'esterno, in cemento a vista, si caratterizza per le forme spigolose e irregolari, che ricordano una formazione rocciosa di una montagna.\nL'interno, nello stesso stile, \u00e8 costituito da uno spazio di forma irregolare che richiama nell'aspetto una grande caverna, e offre posto a persone; nelle pareti di cemento si aprono delle finestre di forma irregolare, con vetrate a colori vivaci.\nFra le cappelle laterali si segnala quella della Madonna, dove \u00e8 conservata l'immagine mariana oggetto di devozione."}
{"id": "8910785", "revid": "585241", "url": "https://it.wikipedia.org/wiki?curid=8910785", "title": "Monti orientali di Graz", "text": ""}
{"id": "8910786", "revid": "827882", "url": "https://it.wikipedia.org/wiki?curid=8910786", "title": "Walking on Sunshine (singolo Eddy Grant)", "text": "Walking on Sunshine \u00e8 un singolo di Eddy Grant del 1978 estratto dall'omonimo album. Il brano ebbe scarso successo e non riusc\u00ec a inserirsi nelle classifiche.\nAccoglienza.\nNel 1982 i Rockers Revenge di Arthur Baker fecero una cover di \"Walking on Sunshine\" ove canta Donnie Calvin e che raggiunse alti piazzamenti di classifica. Pur non riuscendo a inserirsi nella Hot 100, la traccia dei Rockers Revenge rimase in prima posizione nella Billboard Hot Dance Club Play per una settimana. Si posizion\u00f2 anche alla sessantatreesima postazione della Hot Black Singles, alla quarta della UK Singles Chart, e si inser\u00ec nelle top 30 del Belgio, dei Paesi Bassi e della Nuova Zelanda."}
{"id": "8910787", "revid": "585241", "url": "https://it.wikipedia.org/wiki?curid=8910787", "title": "Monti occidentali di Graz", "text": ""}
{"id": "8910791", "revid": "775372", "url": "https://it.wikipedia.org/wiki?curid=8910791", "title": "Roster (sport)", "text": "Il roster \u00e8 un termine anglosassone che significa \u00ablista\u00bb o \u00abelenco\u00bb entrato nella lingua italiana come sinonimo di \u00abrosa della squadra\u00bb in ambito giornalistico sportivo (la lista dei giocatori sotto contratto per una societ\u00e0 sportiva e idonei a disputare gli eventi agonistici) negli articoli che trattano gli sport inventati negli Stati Uniti d'America e gli sport elettronici."}
{"id": "8910795", "revid": "1315817", "url": "https://it.wikipedia.org/wiki?curid=8910795", "title": "Anicet-Charles-Gabriel Lemonnier", "text": ""}
{"id": "8910797", "revid": "547034", "url": "https://it.wikipedia.org/wiki?curid=8910797", "title": "Lettere di Maometto", "text": "Le lettere di Maometto sono una serie di missive diplomatiche inviate da Maometto a diversi capi di stato della sua epoca. Secondo lo storico persiano \u1e6cabar\u012b (X secolo), Maometto decise di spedire tali lettere invitando i vari governanti ad aderire all'Islam subito dopo aver firmato l'Accordo di al-Hudaybiyya (628).\nSecondo la storiografia islamica, Maometto invi\u00f2 degli ambasciatori con tali lettere presso l'Imperatore sasanide Cosroe II di Persia, l'Imperatore bizantino Eraclio, il Negus etiope A\u1e63\u1e25ama ibn Abjar, il patriarca e governatore egiziano Muqawqis, il governatore bizantino della Siria Harith Gassani e il governatore persiano del Bahrain Munzir ibn Sawa Al-Tamimi.\nLe lettere.\nAll'Imperatore sasanide.\nLa lettera all'Imperatore sasanide Cosroe II di Persia (in arabo: \u0643\u0633\u0631\u0649\u200e , transliterazione: Kisra), fu inviata per tramite dello Sahaba \u02bfAbd All\u0101h ibn \u1e24udh\u0101fa al-Sahm\u012b. Il testo pervenutoci:\nLa tradizione islamica afferma che Cosroe II strapp\u00f2 la lettera di Maometto dicendo \"Uno schiavo pietoso tra i miei sudditi osa scrivere il suo nome prima del mio\" e ordin\u00f2 al goveratore dello Yemen B\u0101dh\u0101n ibn S\u0101s\u0101n di inviare due uomini nell'Hegiaz a prelevare Maometto e portarlo di fronte a lui. Informato di questo da al-Sahmi, Maometto replic\u00f2 \"Cos\u00ec Allah dovr\u00e0 distruggere il suo regno\".\nAll'Imperatore bizantino.\nAnche la lettera all'Imperatore bizantino Eraclio fu inviata per tramite di \u02bfAbd All\u0101h ibn \u1e24udh\u0101fa al-Sahm\u012b che fu incarcerato e sottoposto a torture dall'Imperatore, il quale secondo la tradizione cerc\u00f2 di farlo convertire al cristianesimo, finch\u00e9 non venne rilasciato dopo aver acconsentito a baciare la fronte del sovrano bizantino in segno di sottomissione. Il testo pervenutoci, completato da una citazione al Corano:\nAl Negus etiope.\nLa lettera al Negus di Axum A\u1e63\u1e25ama ibn Abjar, come pervenutaci:\nL'im\u0101m Ab\u016b D\u0101w\u016bd al-Sijist\u0101n\u012b riferisce che egli si sarebbe effettivamente convertito, rispondendo alla missiva: \"Attesto che egli [Maometto] \u00e8 il Messaggero di Allah, Allah lo benedica e lo salvi, e che egli \u00e8 colui che \u00e8 stato preannunciato da Ges\u00f9, figlio di Maria\" e ci\u00f2 sarebbe provato dal fatto che Maometto, successivamente alla morte del sovrano nel 631, celebr\u00f2 a Medina una Salat al-Gha'ib (funerale islamico in assenza)."}
{"id": "8910799", "revid": "1451528", "url": "https://it.wikipedia.org/wiki?curid=8910799", "title": "Hacktivismo", "text": ""}
{"id": "8910806", "revid": "8660", "url": "https://it.wikipedia.org/wiki?curid=8910806", "title": "North South Football League 2021", "text": "La North South Football League 2021 \u00e8 la 1\u00aa edizione dell'omonimo torneo di football americano.\nStagione regolare.\nClassifiche.\nLe classifiche della regular season sono le seguenti:"}
{"id": "8910808", "revid": "2115838", "url": "https://it.wikipedia.org/wiki?curid=8910808", "title": "Fabrizio Brancoli", "text": "Biografia.\nToscano di Montecatini Terme, \u00e8 il direttore dei quattro quotidiani veneti del gruppo editoriale GEDI: \"Il Mattino di Padova\", \"La Tribuna di Treviso\", \"la Nuova Venezia\", il \"Corriere delle Alpi\". Guida queste testate dal 14 gennaio 2021. In precedenza ha diretto \"Il Tirreno\" dal maggio 2019 al dicembre 2020; prima aveva ricoperto la carica di vicedirettore del giornale livornese dal 2015 sotto le direzioni di Omar Monestier, di Roberto Bernab\u00f2 e di Luigi Vicinanza. \nGiornalista professionista dal 1996, laureato in Giurisprudenza all\u2019Universit\u00e0 di Firenze con una tesi sulla libert\u00e0 di stampa, ha debuttato nei quotidiani con una collaborazione con \"Paese Sera\" alla fine degli anni Ottanta. Il suo percorso professionale ultratrentennale \u00e8 maturato interamente all\u2019interno del Tirreno: gli inizi nella redazione di Montecatini Terme, poi a Pontedera e Viareggio come caposervizio. A Viareggio ha seguito come primo responsabile la tragica vicenda del disastro ferroviario nel giugno del 2009. Nel 2010 il trasferimento a Livorno come caporedattore centrale, poi la vicedirezione. Nella primavera del 2009 \u00e8 stato distaccato al quotidiano abruzzese \"Il Centro\" per partecipare alle edizioni speciali sul terremoto. Dal giugno del 2020 collabora con la rivista Tennis italiano. Nell'ottobre del 2020 \u00e8 stato fra i primi dieci firmatari della proposta di legge di iniziativa popolare che istituisce pene certe fino a due anni di reclusione per la propaganda delle ideologie fasciste e naziste e contro la produzione e vendita di oggetti che richiamano a quelle simbologie. "}
{"id": "8910812", "revid": "765341", "url": "https://it.wikipedia.org/wiki?curid=8910812", "title": "Columbus Challenger", "text": "Il Columbus Challenger \u00e8 un torneo professionistico di tennis giocato sul cemento indoor, che fa parte dell'ATP Challenger Tour.\nSi gioca annualmente all'Ohio State Varsity Tennis Center di Columbus (Ohio) negli Stati Uniti dal 2015. Ne sono state disputate due edizioni nel 2016 e tre nel 2019. Nel 2021 si sono disputati per la prima volta i tornei femminili della categoria WTA 125s.\nTra il 1970 e il 1984 si era tenuto in citt\u00e0 il Columbus Open, torneo di tennis che ha fatto parte del circuito Grand Prix a partire dal 1971."}
{"id": "8910830", "revid": "438678", "url": "https://it.wikipedia.org/wiki?curid=8910830", "title": "Joe Patti's experimental group", "text": ""}
{"id": "8910836", "revid": "484362", "url": "https://it.wikipedia.org/wiki?curid=8910836", "title": "Campionati oceaniani di atletica leggera 2014", "text": "I XIV campionati oceaniani di atletica leggera si sono svolti a Rarotonga, nelle Isole Cook, dal 24 al 26 giugno 2014 presso il BCI Stadium. Gli atleti hanno gareggiato in 39 specialit\u00e0, 19 maschili, 19 femminili e una mista. \nNazioni partecipanti.\nHanno preso parte a questi campionati 20 nazioni, oltre a una squadra regionale dell'Australia che ha gareggiato indipendentemente rispetto alla nazionale di appartenenza. "}
{"id": "8910839", "revid": "1318658", "url": "https://it.wikipedia.org/wiki?curid=8910839", "title": "Prix Versailles 2016", "text": "Il Prix Versailles 2016, 2\u00aa edizione del Prix Versailles, ha premiato nove vincitori in tre categorie: esercizi commerciali, hotel e ristoranti.\nI premi sono stati assegnati presso l'UNESCO il 27 maggio 2016.\nPalmar\u00e8s.\nEsercizi commerciali\nHotel\nRistoranti"}
{"id": "8910847", "revid": "1363832", "url": "https://it.wikipedia.org/wiki?curid=8910847", "title": "Khraniteli", "text": ""}
{"id": "8910849", "revid": "1363832", "url": "https://it.wikipedia.org/wiki?curid=8910849", "title": "Elena Solovey", "text": ""}
{"id": "8910853", "revid": "83531", "url": "https://it.wikipedia.org/wiki?curid=8910853", "title": "Tour della Nazionale di rugby a 15 delle Samoa 1998", "text": ""}
{"id": "8910854", "revid": "83531", "url": "https://it.wikipedia.org/wiki?curid=8910854", "title": "Tour della Nazionale di rugby a 15 delle Samoa 2000", "text": ""}
{"id": "8910855", "revid": "767487", "url": "https://it.wikipedia.org/wiki?curid=8910855", "title": "Rockers Revenge", "text": "I Rockers Revenge sono stati un gruppo musicale statunitense, considerati pionieri del genere freestyle.\nStoria.\nI Rockers Revenge vennero fondati nel 1982 su iniziativa del produttore Arthur Baker e comprendevano nel loro organico i cantanti Donnie Calvin, un artista reggae, la moglie di Baker Tina B, che si occupava della scrittura e l'arrangiamento delle canzoni, e Dwight Hawkes.\nI Rockers Revenge vengono principalmente ricordati per la loro cover in chiave post-disco di \"Walking on Sunshine\" (1982) di Eddy Grant, che raggiunse la prima posizione della Hot Dance Club Play americana e la quarta delle classifiche britanniche durante il mese di novembre del 1982. Ad essa seguirono \"The Harder They Come\" (1983), una cover di Jimmy Cliff, e \"Living for the Weekend\" (1984), che riuscirono a entrare nelle classifiche senza per\u00f2 raggiungere il successo del singolo di esordio."}
{"id": "8910857", "revid": "83531", "url": "https://it.wikipedia.org/wiki?curid=8910857", "title": "Tour della Nazionale di rugby a 15 delle Samoa 2001", "text": ""}
{"id": "8910859", "revid": "2039709", "url": "https://it.wikipedia.org/wiki?curid=8910859", "title": "Fascismo intransigente", "text": "Il fascismo intransigente o fascismo rivoluzionario, per certi aspetto analogo al cosiddetto fascismo di sinistra, \u00e8 una corrente minoritaria del fascismo italiano che, rifacendosi all'integrit\u00e0 del manifesto di San Sepolcro e degli ideali originali del movimento, quelli pre marcia su Roma, si discost\u00f2 dal PNF (del quale i membri dissidenti fondarono i fasci nazionali) e dall'esperienza del ventennio, durante la quale di fatto il fascismo fu un regime reazionario di estrema destra, compromesso con la Chiesa cattolica e con le forze politiche conservatrici, a causa della comune opposizione al marxismo materialista e al liberalismo individualista.\nLe idee tipiche di questa linea di pensiero, che non ottenne mai un grande consenso se non tra alcuni esponenti fascisti della prima ora come il massone Roberto Farinacci e fu tutto sommato ignorata dallo stesso Mussolini, sono: il socialismo nazionale, il sindacalismo rivoluzionario, il repubblicanesimo, il futurismo, il terzismo, l'anticlericalismo, l'antiparlamentarismo, l'anticomunismo e l'anticapitalismo.\nCerti elementi del fascismo pi\u00f9 ortodosso e terribilista, come la socializzazione dell'economia, il corporativismo e l'ostilit\u00e0 verso la monarchia, furono ripresi dal PFR nella breve Repubblica di Sal\u00f2 ed oggigiorno sono in parte riscontrabili nel piccolo Movimento Fascismo e Libert\u00e0 - Partito Socialista Nazionale."}
{"id": "8910860", "revid": "83531", "url": "https://it.wikipedia.org/wiki?curid=8910860", "title": "Tour della Nazionale di rugby a 15 delle Samoa 2002", "text": ""}
{"id": "8910861", "revid": "83531", "url": "https://it.wikipedia.org/wiki?curid=8910861", "title": "Tour della Nazionale di rugby a 15 delle Samoa 2003", "text": ""}
{"id": "8910863", "revid": "83531", "url": "https://it.wikipedia.org/wiki?curid=8910863", "title": "Tour della Nazionale di rugby a 15 delle Samoa 2004-2007", "text": ""}
{"id": "8910865", "revid": "729019", "url": "https://it.wikipedia.org/wiki?curid=8910865", "title": "Route nationale 48", "text": "La route nationale 48 (RN 48 o N 48) \u00e8 stata una strada nazionale francese che partiva da Valenciennes e terminava a Vieux-Cond\u00e9. Venne interamente declassata a D935 negli anni settanta.\nPercorso.\nCominciava nel centro di Valenciennes e procedeva in direzione nord-est, parallelamente alla Schelda fino a Cond\u00e9-sur-l'Escaut, che attraversava per poi continuare fino al confine con il Belgio tra il comune francese di Vieux-Cond\u00e9 e la cittadina belga di P\u00e9ruwelz. Oltre confine era continuata dalla route nationale 60."}
{"id": "8910866", "revid": "83531", "url": "https://it.wikipedia.org/wiki?curid=8910866", "title": "Tour della Nazionale di rugby a 15 delle Samoa 2009", "text": ""}
{"id": "8910870", "revid": "83531", "url": "https://it.wikipedia.org/wiki?curid=8910870", "title": "Tour della Nazionale di rugby a 15 delle Samoa 2010", "text": ""}
{"id": "8910874", "revid": "292162", "url": "https://it.wikipedia.org/wiki?curid=8910874", "title": "Severino Cominelli", "text": ""}
{"id": "8910884", "revid": "83531", "url": "https://it.wikipedia.org/wiki?curid=8910884", "title": "Tour della Nazionale di rugby a 15 delle Samoa 2014", "text": ""}
{"id": "8910888", "revid": "8660", "url": "https://it.wikipedia.org/wiki?curid=8910888", "title": "Southern China Bowl 2021", "text": "Il Southern China Bowl 2021 \u00e8 la 1\u00aa edizione dell'omonimo torneo di football americano.\nStagione regolare.\nCalendario.\n4\u00aa giornata.\n\"Giornata rinviata\"\nClassifica.\nLa classifica della regular season \u00e8 la seguente:"}
{"id": "8910889", "revid": "547034", "url": "https://it.wikipedia.org/wiki?curid=8910889", "title": "Palazzo San Carlo (Citt\u00e0 del Vaticano)", "text": "Il Palazzo San Carlo \u00e8 un palazzo sito in Piazza di Santa Marta nella Citt\u00e0 del Vaticano che fu costruito nel 1932 sul sito dell'edificio dell'Ospedale delle Suore di San Carlo Borromeo su progetto dell'architetto Giuseppe Momo. Ospita la sede dell'Autorit\u00e0 di supervisione e informazione finanziaria e del Preseminario San Pio X. Nel palazzo risiedono anche diversi ecclesiastici tra cui il cardinale Tarcisio Bertone."}
{"id": "8910893", "revid": "1315817", "url": "https://it.wikipedia.org/wiki?curid=8910893", "title": "Benedetto Alessandri", "text": ""}
{"id": "8910903", "revid": "1451528", "url": "https://it.wikipedia.org/wiki?curid=8910903", "title": "Palazzo Giustinian Faccanon", "text": ""}
{"id": "8910906", "revid": "31269", "url": "https://it.wikipedia.org/wiki?curid=8910906", "title": "Episodi di Stadtklinik (prima stagione)", "text": "La prima stagione della serie televisiva Stadtklinik \u00e8 stata trasmessa in anteprima in Germania dalla RTL tra il 13 settembre 1993 e il 13 dicembre 1993."}
{"id": "8910907", "revid": "767487", "url": "https://it.wikipedia.org/wiki?curid=8910907", "title": "My Girl Tisa", "text": "My Girl Tisa \u00e8 un film del 1948 diretto da Elliott Nugent.\nTrama.\nNel 1905 ci fu una forte immigrazione dall'Europa all'America prima che venissero approvate leggi che limitassero il flusso degli immigrati. Tisa Kepes \u00e8 in America da soli quattro mesi che, vive in una pensione di New York City e lavora per il signor Grumbach, proprietario della fabbrica di abbigliamento nel Greenwich Village, guadagnando pochissimi soldi e cercando di risparmiare abbastanza soldi per pagare il viaggio in barca di suo padre per l'America. Dugan cerca di aiutarla ma Tescu finisce per far espellere Tisa. Solo l'intervento del presidente Roosevelt eviter\u00e0 il peggio."}
{"id": "8910909", "revid": "31269", "url": "https://it.wikipedia.org/wiki?curid=8910909", "title": "Episodi di Stadtklinik (seconda stagione)", "text": "La seconda stagione della serie televisiva Stadtklinik \u00e8 stata trasmessa in anteprima in Germania dalla RTL tra il 7 marzo 1994 e il 14 luglio 1994."}
{"id": "8910910", "revid": "31269", "url": "https://it.wikipedia.org/wiki?curid=8910910", "title": "Episodi di Stadtklinik (terza stagione)", "text": "La terza stagione della serie televisiva Stadtklinik \u00e8 stata trasmessa in anteprima in Germania dalla RTL tra il 1\u00ba settembre 1994 e il 15 dicembre 1994."}
{"id": "8910913", "revid": "31269", "url": "https://it.wikipedia.org/wiki?curid=8910913", "title": "Episodi di Stadtklinik (quarta stagione)", "text": "La quarta stagione della serie televisiva Stadtklinik \u00e8 stata trasmessa in anteprima in Germania dalla RTL tra il 9 marzo 1995 e il 22 giugno 1995."}
{"id": "8910915", "revid": "31269", "url": "https://it.wikipedia.org/wiki?curid=8910915", "title": "Episodi di Stadtklinik (quinta stagione)", "text": "La quinta stagione della serie televisiva Stadtklinik \u00e8 stata trasmessa in anteprima in Germania dalla RTL tra il 19 ottobre 1995 e l'11 gennaio 1996."}
{"id": "8910917", "revid": "31269", "url": "https://it.wikipedia.org/wiki?curid=8910917", "title": "Episodi di Stadtklinik (sesta stagione)", "text": "La sesta stagione della serie televisiva Stadtklinik \u00e8 stata trasmessa in anteprima in Germania dalla RTL tra il 14 marzo 1996 e il 4 luglio 1996."}
{"id": "8910918", "revid": "31269", "url": "https://it.wikipedia.org/wiki?curid=8910918", "title": "Episodi di Stadtklinik (settima stagione)", "text": "La settima stagione della serie televisiva Stadtklinik \u00e8 stata trasmessa in anteprima in Germania dalla RTL tra il 26 settembre 1996 e il 19 dicembre 1996."}
{"id": "8910920", "revid": "203463", "url": "https://it.wikipedia.org/wiki?curid=8910920", "title": "Helgoland (libro)", "text": "Helgoland \u00e8 un saggio divulgativo di Carlo Rovelli sulla meccanica quantistica, pubblicato da Adelphi in settembre 2020.\nIl titolo deriva dall'isola di Helgoland nel mare del Nord, dove nel giugno 1925 il fisico tedesco Werner Heisenberg inizi\u00f2 ad elaborare la sua teoria sulla meccanica quantistica. L'autore ripercorre la storia della nascita e dello sviluppo della teoria quantistica tramite i contributi, tra gli altri, di Niels Bohr, Pascual Jordan, Max Born, Erwin Schroedinger e Paul Dirac.\nParticolarmente ampia la trattazione del fenomeno tipicamente quantistico noto come \"entanglement\", con molti esempi ed alcune riflessioni sulla filosofia della scienza. \nRovelli ha dedicato il libro al fisico statunitense Ted Newman con queste parole:"}
{"id": "8910921", "revid": "31269", "url": "https://it.wikipedia.org/wiki?curid=8910921", "title": "Episodi di Stadtklinik (ottava stagione)", "text": "L'ottava stagione della serie televisiva Stadtklinik \u00e8 stata trasmessa in anteprima in Germania dalla RTL tra il 6 marzo 1997 e il 26 giugno 1997."}
{"id": "8910924", "revid": "31269", "url": "https://it.wikipedia.org/wiki?curid=8910924", "title": "Episodi di Stadtklinik (nona stagione)", "text": "La nona stagione della serie televisiva Stadtklinik \u00e8 stata trasmessa in anteprima in Germania dalla RTL tra il 4 maggio 1998 e il 15 febbraio 1999."}
{"id": "8910926", "revid": "31269", "url": "https://it.wikipedia.org/wiki?curid=8910926", "title": "Episodi di Stadtklinik (decima stagione)", "text": "La decima stagione della serie televisiva Stadtklinik \u00e8 stata trasmessa in anteprima in Germania dalla RTL tra il 5 settembre 1999 e il settembre 2000."}
{"id": "8910947", "revid": "1924342", "url": "https://it.wikipedia.org/wiki?curid=8910947", "title": "Sony Music Finland", "text": ""}
{"id": "8910950", "revid": "6923", "url": "https://it.wikipedia.org/wiki?curid=8910950", "title": "TelQuel", "text": "TelQuel \u00e8 una rivista marocchina di lingua francese. La linea editoriale \u00e8 tendenzialmente critica verso il governo e verso le forze politiche islamiste e sostiene istanze progressiste e laiche. Nel 2006, \"TelQuel\" lanci\u00f2 una versione in arabo marocchino, \"Nichane\", che venne per\u00f2 boicottata dagli inserzionisti, chiudendo poi nell'ottobre 2010. La testata \u00e8 stata coinvolta pi\u00f9 volte in scandali nazionali ed \u00e8 stata ripetutamente sottoposta a vessazioni, pressioni e censure da parte del governo marocchino.\nStoria.\nLa rivista venne fondata dal giornalista Ahmed Benchemsi nel 2001.\nNel dicembre 2006 la versione arabofona \"Nichane\" venne coinvolta in uno scandalo quando in un articolo incentrato sullo \"humor\" marocchino, due delle barzellette citate sembravano sminuire la figura del profeta Maometto. Il primo ministro Driss Jettou intervenne personalmente sospendendo la rivista. Il direttore Driss Ksikes e l'autrice dell'articolo Sanaa El Aji vennero condannati a sentenze sospese di tre anni da una corte a Casablanca per denigrazione all'Islam. I due giornalisti ricevettero varie minacce di morte in seguito a un aggressivo servizio relativo all'episodio trasmesso nelle reti televisive nazionali. Studenti dell'Universit\u00e0 di Kenitra bruciarono copie della rivista in una dimostrazione. Il caso fu condannato da varie organizzazioni internazionali, quali Reporter senza frontiere. I due giornalisti negarono di voler offendere la sensibilit\u00e0 religiosa e si scusarono pubblicamente. Ksikes abbandon\u00f2 la direzione di \"Nichane\" lasciandola a Benchemsi, che nei periodi seguenti evit\u00f2 confronti diretti con le autorit\u00e0, pubblicando per\u00f2 articoli relativi a temi sensibili e controversi come l'omosessualit\u00e0, la corruzione, la vita privata della famiglia reale e approcci analitici al Corano e alla vita del profeta.\nIl 4 agosto 2007 la testata venne nuovamente coinvolta in uno scandalo quando in un articolo nella versione arabofona relativo all'ottavo anniversario dell'ascesa al trono di re Muhammad VI, Benchemsi si rivolse al re in arabo dialettale in una maniera ritenuta offensiva. La reazione delle autorit\u00e0 non tard\u00f2 ad arrivare: la sera stessa, la polizia pass\u00f2 a ritirare le copie dell'edizione del giorno e il giorno seguente raggiunse la sede della testata dove confisc\u00f2 copie stampate pronte ad essere distribuite, danneggiando molte delle attrezzature riservate alla stampa. Benchemsi venne invitato a presentarsi in una caserma a Casablanca, dove venne trattenuto per venti ore. Il 6 agosto, il giornalista venne incriminato per irriverenza al sovrano, reato punibile con reclusione fino a cinque anni e una multa fino a dirham. Il processo venne fissato per il 24 agosto 2007, per poi essere posticipato pi\u00f9 volte fino a che il giornalista venne sanzionato con una piccola multa.\nNell'agosto 2009 la testata condusse un sondaggio tra i suoi lettori per verificare l'indice di gradimento del sovrano. Anche se il 91% degli intervistati lasci\u00f2 un commento positivo relativamente alla figura del sovrano, il Ministero dell'interno sequestr\u00f2 e distrusse le copie dell'edizione. L'anno seguente, Benchemsi abbandon\u00f2 la direzione per trasferirsi all'Universit\u00e0 di Stanford in California, lasciando il posto a Karim Boukhari."}
{"id": "8910951", "revid": "18323", "url": "https://it.wikipedia.org/wiki?curid=8910951", "title": "Heart of Midlothian Football Club 2013-2014", "text": "Questa voce raccoglie le informazioni riguardanti l'Heart of Midlothian Football Club nelle competizioni ufficiali della stagione 2014-2015."}
{"id": "8910953", "revid": "110157", "url": "https://it.wikipedia.org/wiki?curid=8910953", "title": "Cappella di Santa Cristina", "text": "La cappella di Santa Cristina \u00e8 un edificio religioso della bassa Val Varaita situato in comune di Costigliole Saluzzo (CN).\nStoria.\nLa chiesa \u00e8 di origine medioevale; originariamente costruita in stile romanico, sorge nei pressi di un panoramico rilievo che domina il paese di Costigliole, con resti di fortificazioni e che un tempo probabilmente ospitava una torre difensiva. La zona era presumibilmente la sede del primo insediamento di quello che sar\u00e0 poi il comune di Costigliole Saluzzo, il cui centro storico \u00e8 oggi situato pi\u00f9 in basso, ai piedi dello sperone montuoso che segna a sud lo sbocco della Val Varaita sulla Pianura Padana. Inizialmente intitolata a \"Santa Maria dei Boschi\", venne ricostruita in stile barocco. Nel XVIII secolo sub\u00ec importanti lavori di ammodernamento, con la riparazione del tetto, il rifacimento della pavimentazione, l'acquisto di una nuova campana e il restauro dei dipinti interni. Nel XX secolo fu il campanile ad essere consolidato, e la sua guglia venne rifatta in cemento. Alcuni restauri pi\u00f9 recenti si devono all'A.N.A..\nL'area antistante la chiesetta, oggi attrezzata come area pic-nic, \u00e8 diventata con il tempo una meta di scampagnate da parte degli abitanti di Costigliole e dei paesi vicini, e durante l'estate la parrocchia locale, con la collaborazione di alcune associazioni di volontariato, continua a celebrare la tradizionale festa estiva.\nDescrizione.\nLa chiesa \u00e8 a navata unica, in muratura, e costituisce un corpo unico con un edificio utilizzato come abitazione. L'accesso alla chiesa avviene tramite il portale della facciata est. Quest'ultima, in mattone a vista, \u00e8 caratterizzata da fasce marcapiano in mattoni e presenta alcune decorazioni in stucco tra le quali la testa di un putto. ai lati del portale rettangolare si trovano due nicchie. La copertura del tetto \u00e8 a due falde, in coppi. L'altare \u00e8 unico, con il presbiterio rialzato di due gradini rispetto all'aula. La parete posteriore dell'abside conserva un portale romanico con un architrave in pietra sul quale \u00e8 scolpita una croce in rilievo, che viene fatta risalire al IX secolo. Al campanile, posto a destra della chiesa e con copertura a cuspide, si accede dall'interno dell'abside."}
{"id": "8910959", "revid": "71155", "url": "https://it.wikipedia.org/wiki?curid=8910959", "title": "Joop Stokkermans", "text": "Biografia.\nStokkermans ha studiato pianoforte e composizione con Theo van der Pas al Conservatorio Reale dell'Aia.\nNel 1974 ha ricevuto la Gouden Harp (\"Arpa d'oro\") per tutte le sue opere."}
{"id": "8910965", "revid": "599013", "url": "https://it.wikipedia.org/wiki?curid=8910965", "title": "Marc Garc\u00eda", "text": "Carriera.\nNel 2014 Garc\u00eda ha debuttato nella Red Bull Rookies Cup, categoria che ha disputato fino al 2016. Inoltre nel 2015 e nel 2016 ha partecipato occasionalmente nel Campeonato de Espa\u00f1a de Velocidad Moto3, con la moto realizzata dalla Monlau Repsol Technical School.\nNel 2017 ha gareggiato con il team Halcourier Racing al campionato mondiale Supersport 300, vincendo il titolo per un punto su Alfonso Coppola. Terminato il campionato ha partecipato all'ultima gara, sul circuito di Valencia, del campionato nazionale spagnolo classe Moto3. \nNel 2018 continua la sua esperienza nel CEV Moto3 partecipando come pilota titolare, assieme al compagno di squadra Davide Pizzoli, a bordo della Mahindra del Max Racing Team, squadra di Max Biaggi.\nNel 2019 torna nella mondiale Supersport 300, con il team DS Junior di David Salom, vince un Gran Premio e conclude la stagione al sesto posto in classifica piloti. Nel 2020 rientra, da met\u00e0 stagione, nel mondiale Supersport 300, in qualit\u00e0 di pilota sostitutivo. Rientra a fine 2020 nel mondiale Supersport 300 in qualit\u00e0 di pilota sostitutivo con una Kawasaki Ninja 400 del team 2R. Conquista, nelle gare disputate, una vittoria ed un terzo posto chiudendo la stagione al sedicesimo posto. Continua con lo stesso team nel 2021 come pilota titolare, durante la stagione si trasferisce al Prodina Ircos Team WorldSSP300 in qualit\u00e0 di pilota sostitutivo. conquista ventisei punti e chiude la stagione al ventiquattresimo posto. Nella stessa stagione disputa due eventi\u02d0 a Misano ed al Mugello nella classe Supersport 300 del Campionato Italiano Velocit\u00e0 conquista trentotto punti e si classifica sedicesimo."}
{"id": "8910966", "revid": "729019", "url": "https://it.wikipedia.org/wiki?curid=8910966", "title": "Route nationale 49", "text": "La route nationale 49 (RN 49 o N 49) \u00e8 stata una strada nazionale francese che partiva da Valenciennes e terminava a Jeumont. Venne interamente declassata a D649 nel 2006.\nPercorso.\nL\u2019originaria N49 si staccava dalla N45 presso Jenlain. Passava per Bavay, Maubeuge e Cousolre, poi continuava idealmente nel Belgio per Beaumont e Philippeville e rientrava in Francia a Givet e, infine, sconfinava in Belgio verso Beauraing. La strada \u00e8 oggi declassata a D949 nelle Ardenne e a D936 nel Nord.\nContemporaneamente, la denominazione N49 pass\u00f2 ad indicare anche un altro percorso, da Lilla a Seclin (in precedenza parte della N25) e quindi a Pont-\u00e0-Marcq ed Orchies (sezione gi\u00e0 appartenuta alla N353). Attualmente tale troncone \u00e8 stato ridenominato D549.\nDa Valenciennes, tra gli anni ottanta e duemila fu costruita una nuova strada a due corsie, che prese il nome di N49, mentre il vecchio percorso fino a Maubeuge fu ribattezzato D2049. La nuova N49, partendo dall\u2019A2, dopo Maubeuge raggiungeva il Belgio dopo aver servito Assevent e Jeumont, seguendo quindi la Sambre. Era poi continuata dalla breve N54. La vecchia variante paerallela nel 2006 ricevette il nome di D2649 a parte un breve tratto nei pressi di Jenlain (D936) ed un altro presso La Longueville (D95)."}
{"id": "8910973", "revid": "73843", "url": "https://it.wikipedia.org/wiki?curid=8910973", "title": "Hibernian Football Club 2013-2014", "text": "Questa voce raccoglie le informazioni riguardanti l'Hibernian Football Club nelle competizioni ufficiali della stagione 2012-2013."}
{"id": "8910978", "revid": "731511", "url": "https://it.wikipedia.org/wiki?curid=8910978", "title": "Marc Garc\u00eda Renom", "text": ""}
{"id": "8910979", "revid": "305330", "url": "https://it.wikipedia.org/wiki?curid=8910979", "title": "Pedro Acosta S\u00e1nchez", "text": ""}
{"id": "8910983", "revid": "1543377", "url": "https://it.wikipedia.org/wiki?curid=8910983", "title": "Charles Fran\u00e7ois de Virot de Sombreuil", "text": "Biografia.\nCarriera militare.\nFu nominato sottotenente nel \"r\u00e9giment de Montmorin\" il 16 luglio 1735. La messa in servizio e la promozione per acquisto erano una pratica comune nell'esercito reale pre-rivoluzionario. Raggiunse il grado di capitano il 20 maggio 1745 e quello di tenente colonnello del \"r\u00e9giment Royal-Corse\" nel 1758.\nDopo essersi distinto sul campo e aver ricoperto vari comandi di guarnigione in tempo di pace in Francia, fu nominato governatore degli \"Invalides\" a Parigi il 16 dicembre 1786. Mentre il suo comando consisteva solo di pensionati veterani non pi\u00f9 considerati idonei al servizio militare attivo, era anche responsabile della salvaguardia di grandi scorte di armi immagazzinate nel complesso edilizio.\nRivoluzione francese.\nIl 14 luglio 1789, i disordini diffusi a Parigi portarono al sequestro dell'Hotel de Invalides e all'assalto alla Bastiglia. La milizia elettorale appena organizzata aveva chiesto a Sombreuil la consegna dei trentamila moschetti immagazzinati nelle cantine degli Invalides. Il governatore ritard\u00f2 rispondendo che avrebbe avuto bisogno dell'approvazione di Versailles, mentre ordinava ai suoi pensionati poco entusiasti di iniziare a disabilitare le armi detenute. A differenza del marchese de Launay, il governatore della Bastiglia, aveva successivamente accettato le richieste dei rivoluzionari di cedere la sua guarnigione senza tentare la resistenza armata. Aveva cos\u00ec evitato il destino di de Launay, che era stato sequestrato e ucciso dalla folla.\nFu promosso a tenente generale, in quello che era ancora nominalmente l'esercito reale, il 20 maggio 1791. Partecip\u00f2 alla difesa del palazzo delle Tuileries il 10 agosto 1792, quando la monarchia fu finalmente rovesciata. Imprigionato nella prigione dell'Abbazia sei giorni dopo, sopravvisse ai massacri di settembre, prima di essere trasferito in altre due prigioni tra il dicembre 1793 e il maggio 1794. Sua figlia Mademoiselle Marie-Maurille de Sombreuil, nata nel 1768, aveva chiesto di essere imprigionata con lui.\nFu infine condannato a morte il 29 pratile del II anno (17 giugno 1794) dal Tribunale rivoluzionario di Parigi sotto Fouquier-Tinville. Le accuse contro di lui includevano la complicit\u00e0 in una rivolta carceraria pianificata e di aver cospirato per assassinare Collot d'Herbois, un rappresentante del popolo.\nEsecuzione.\nInsieme a suo figlio Stanislas, fu ghigliottinato in Place du Tr\u00f4ne Renvers\u00e9 il 17 giugno 1794. A causa dell'accusa d'Herbois, il generale fu obbligato a indossare una camicetta rossa che lo contrassegnava come un aspirante parricida. I corpi dei due Sombreuil sono stati sepolti in una fossa comune, tra le cinquantatr\u00e9 vittime della ghigliottina, in quello che ora \u00e8 il cimitero di Picpus.\nDestino della famiglia.\nIl suo figlio pi\u00f9 giovane, Charles Eug\u00e8ne Gabriel de Sombreuil, era uno dei comandanti di una forza controrivoluzionaria emigrata che aveva tentato uno sbarco a Quiberon nel 1795. Charles era tra i 750 prigionieri monarchici successivamente giustiziati dal plotone di esecuzione il 28 luglio, agli ordini di Lazare Hoche. Mademoiselle de Sombreuil alla fine si spos\u00f2 nel 1796 e mor\u00ec nel maggio 1823."}
{"id": "8910985", "revid": "287204", "url": "https://it.wikipedia.org/wiki?curid=8910985", "title": "Oxley", "text": ""}
{"id": "8910991", "revid": "124025290", "url": "https://it.wikipedia.org/wiki?curid=8910991", "title": "Cripta di San Zama", "text": "La cripta di San Zama \u00e8 un edificio di culto di Bologna, si trova all'interno del complesso dedicato ai Santi Naborre e Felice ed \u00e8 considerata uno dei luoghi cristiani pi\u00f9 antichi della citt\u00e0. Sorge sui resti di quella che, secondo la tradizione, fu la casa di Vitale e Agricola, i due santi protomartiri di Bologna. La cripta \u00e8 un monumento di grande importanza sia dal punto di vista artistico che da quello storico, perch\u00e9 in questo luogo affondano le radici cristiane del capoluogo emiliano.\n\u00c8 stata definita anche la proto-cattedrale di Bologna e proprio per la sua importanza, in questo luogo furono conservati i sarcofagi nei quali erano sepolti i primi vescovi, tra cui anche i primi due: Zama e Faustiniano; come recita un'epigrafe incisa su un sarcofago conservato nella chiesa fino al XVIII secolo.\nStoria e descrizione.\nLa struttura.\nTra l'XI e il XII secolo l'insediamento dei monaci benedettini comport\u00f2 la costruzione del monastero, della chiesa, della cripta e a lato di un piccolo chiostro il tutto riutilizzando materiali antichi gi\u00e0 presenti in loco.\nLa cripta in stile romanico \u00e8 divisa in tre navatelle con volte a crociera e sottarchi di copertura. Termina con cinque absidiole, dove si aprono strette finestrelle con strombature verso l'interno e aperture in alabastro.\nI monaci volevano creare un ambiente che ricordasse un bosco, come luogo di raccoglimento di preghiera in contatto con la natura e con il suo Creatore. Per ottenere questo effetto inserirono una doppia fila di colonne cilindriche con parti in marmo, derivate dal riutilizzo di colonne romane.\nLe colonne e i capitelli.\nLe colonne che suddividono in tre parti uguali le navate non furono utilizzate nella loro grandezza originale, ma vennero divise in due. Solo cinque delle colonne presentano capitelli di marmo decorati:\nUna delle colonne reca il nome di \"Petrus presb\" (Pietro sacerdote), preceduto da una croce uncinata. Esistono diverse ipotesi riguardanti questa scritta. Essendo incisa sulla posizione inferiore della colonna farebbe supporre che la stessa esisteva gi\u00e0 prima dell'arrivo dei monaci benedettini e che fu da loro tagliata, abbassando cos\u00ec la scritta.\nUno dei capitelli \u00e8 di tipo \"ravennate\", a tronco di piramide rovesciata, decorato con foglie e gambi tortili. Troviamo capitelli simili anche all'interno della chiesa dei Santi Vitale e Agricola in Arena e in quella dei Santi Vitale e Agricola in Santo Stefano.\nL'altare.\nL'altare \u00e8 formato da una lastra tombale di epoca romana rettangolare, sorretta da quattro colonne laterali e una pi\u00f9 piccola centrale, tutte di epoca romana realizzate dai monaci benedettini, coronate da capitelli della stessa epoca. Tra il capitello romanico e la mensa d'altare si trovano dei pulvini, tipici elementi architettonici strutturali bizantini a forma di tronco di piramide rovesciata.\nIl pavimento.\nIl pavimento di epoca romana \u00e8 formato da esagonette in terracotta, creato dall'unione di cilindretti uno a fianco dell'altro spesso utilizzato nei vani di servizi delle residenze romane. Agli inizi del Novecento, grazie a un intervento di restauro, si sollev\u00f2 il pavimento romano per creare un'intercapedine che evitasse le infiltrazioni d'acqua e compromettesse la conservazione del pavimento stesso. I lavori furono affidati all'ingegnere e storico d'arte Guido Zucchini che alz\u00f2 la pavimentazione di 27 cm, lasciando libero e ben visibile il basamento di una delle colonne. In questo modo, nonostante le altre colonne siano state inglobate dal pavimento, rimase testimonianza di come sono fatti i basamenti originali che non sono pi\u00f9 visibili perch\u00e9 posti sotto al piano del nuovo calpestio.\nPer la costruzione dei muri perimetrali i monaci benedettini hanno utilizzarono i mattoni romani che trovarono gi\u00e0 in loco, ma furono adattati al nuovo ambiente. Molti di questi sono mattoni manubriati, termine che deriva dall'uso romano di inserire nel mattone un incavo che veniva usato da impugnatura. Inoltre era usanza dei romani incidere una bolla in cui venivano inserite diverse informazioni riguardante il mattone, come a esempio la fornace, la destinazione e l\u2019uso.\nLe decorazioni.\nSulle pareti sono presenti delle decorazioni realizzate dopo il 1634, epoca in cui la chiesa divenne la sede delle clarisse. Attuarono diversi lavori di restauro alla chiesa superiore e alcuni interventi anche alla cripta. Sono visibili due affreschi con la rappresentazione di San Petronio e San Zama su una parete e un affresco di un angelo che accompagna un bambino su un\u2019altra parete.\nQuest'ultima rappresentazione si pu\u00f2 identificare iconograficamente con la figura di San Raffaele arcangelo e Tobiolo.\nSulle volte delle navatelle laterali sono visibili anche delle tracce di decorazioni fitomorfe con rami e nastri, sempre dell'epoca delle clarisse. Le monache radunarono inoltre diverse opere di artisti per abbellire i luoghi, molte delle quali sono state trasportate fino in Francia da Napoleone Bonaparte. Alcune delle opere sono ritornate in Italia e sono conservate nella pinacoteca nazionale di Bologna."}
{"id": "8910996", "revid": "731511", "url": "https://it.wikipedia.org/wiki?curid=8910996", "title": "Marc Garcia", "text": ""}
{"id": "8911003", "revid": "121188088", "url": "https://it.wikipedia.org/wiki?curid=8911003", "title": "Francesco Paolo Liuzzi", "text": "Laureato a Modena in medicina e chirurgia e specializzato in pediatria e cardiologia, \u00e8 stato un medico e un politico Italiano. Ha ricoperto la carica di sindaco di Crispiano dal 1994 al 2003 e di consigliere regionale della Puglia. Alla camera dei deputati, il suo mandato \u00e8 stato proclamato il 07 aprile 1994, con convalida del 20 ottobre 1994.\nEletto nel collegio di Martina Franca (circoscrizione PUGLIA) con sistema maggioritario.\nIl mandato ha avuto termine l'8 maggio 1996. \nPer quanto riguarda la sua carriera lavorativa, ha conseguito la specializzazione in Pediatria, il 28/02/1966 a Modena e la Specializzazione in Cardiologia il 23/11/1967 a Torino."}
{"id": "8911011", "revid": "729019", "url": "https://it.wikipedia.org/wiki?curid=8911011", "title": "Charles Eug\u00e8ne Gabriel de Sombreuil", "text": "Biografia.\n\u00c8 nato a Bonnac-la-C\u00f4te da Charles Fran\u00e7ois de Virot de Sombreuil, governatore di Les Invalides, e Marie-Madeleine des Flottes de l'Eychoisier. Aveva due fratelli maggiori, Mademoiselle e Stanislas (entrambi nati nel 1768). Sia il padre che il fratello furono giustiziati con la ghigliottina nel luglio 1794.\nNel luglio 1795, Sombreuil aiut\u00f2 a guidare la spedizione di Quiberon. L'invasione fu un fallimento e per aver tradito la rivoluzione lui e 750 dei suoi commilitoni furono giustiziati dal plotone di esecuzione."}
{"id": "8911020", "revid": "731511", "url": "https://it.wikipedia.org/wiki?curid=8911020", "title": "Marc Garc\u00eda Ferr\u00e1ndiz", "text": ""}
{"id": "8911025", "revid": "599013", "url": "https://it.wikipedia.org/wiki?curid=8911025", "title": "Open Your Mind", "text": "Open Your Mind \u00e8 un singolo degli U.s.u.r.a. del 1992.\nStoria.\n\"Open Your Mind\" venne scritto utilizzando un campionamento di \"New Gold Dream (81\u201382\u201383\u201384)\" degli scozzesi Simple Minds. Il brano usc\u00ec dapprima in Italia per la Italian Style Production nel 1992 e, successivamente, nel resto d'Europa e in Australia tramite la Deconstruction.\nAccoglienza.\nInizialmente conosciuta nella sole scene underground, \"Open Your Mind\" ebbe grande successo durante i primi mesi del 1993. La traccia raggiunse le prime cinque posizioni delle classifiche in Austria, Belgio, Finlandia, Italia, Paesi Bassi e Svizzera. Nel 1997 il brano venne remixato da DJ Quicksilver, senza per\u00f2 eguagliare lo stesso successo.\nNel mese di gennaio del 1993 Larry Flick di \"Billboard\" defin\u00ec \"Open Your Mind\" uno \"spasso dal ritmo veloce e furioso che trabocca archi maestosi, percussioni che fanno muovere le spalle e pi\u00f9 di qualche fantasioso campionamento vocale\", ed apprezza la melodia attorno alla quale ruota la traccia. In una recensione pubblicata nel mese di aprile del 1993 e dedicata al singolo da 12 pollici, Flick mise in dubbio il potenziale commerciale del brano per \"l'assenza di nuovi mix\", ma sostiene che il singolo sia \"abbastanza potente da meritare qualche volta uno o talvolta due ascolti di fila\". Nel 1997, Flick descrisse il brano un \"turbinio disco-music dal testo semplice ma dai ritmi incisivi e gommosi che si attaccano permanentemente al cervello all'impatto\" e dichiar\u00f2 che \"con tutta probabilit\u00e0, (\"Open Your Mind\") non rimarr\u00e0 una \"entry\" per molto tempo\", ma che sarebbe \"una traccia certamente memorabile.\" Il brano venne anche apprezzato dalla rivista \"Music &amp; Media\", secondo cui esso avrebbe \"un ritmo che merita di essere seguito\" e che spinge le persone a battere i piedi."}
{"id": "8911028", "revid": "977364", "url": "https://it.wikipedia.org/wiki?curid=8911028", "title": "Pacific Western Airlines", "text": "Pacific Western Airlines Ltd era una compagnia aerea canadese che operava voli di linea in tutto il Canada occidentale e servizi charter in tutto il mondo dagli anni '50 fino agli anni '80.\nAveva sede presso l'aeroporto internazionale di Vancouver a Richmond, nella Columbia Britannica, fino al 1974, quando la sede centrale fu trasferita a Calgary, nell'Alberta.\nStoria.\nLa Pacific Western Airlines \u00e8 stata un pioniere nella storia dell'aviazione ed era nota per la sua capacit\u00e0 di operare in modo redditizio rotte aeree a corto raggio. La societ\u00e0 ricav\u00f2 profitti e riserve e alla fine costitu\u00ec la Canadian Airlines nel 1987. Nel 2001 Air Canada rilev\u00f2 le societ\u00e0 create dalla Pacific Western.\nIl vettore aereo predecessore Central British Columbia Airlines era stato avviato dai piloti Russ Baker e Walter Gilbert con finanziamenti forniti da Karl John Springer. Springer era stato un prospettore di successo, che conosceva l'importanza del trasporto aereo per la prospezione e lo sviluppo delle miniere. L'azienda aveva sede a Prince George e Fort St. James. Alla costituzione dell'8 luglio 1945, Frank Cooke e Lawrence Dickinson furono registrati come presidente e segretario-tesoriere mentre i piloti continuavano con la Canadian Pacific Air Lines prima che la CBCA entrasse in affari. La moglie di Baker, Madge, pag\u00f2 gli onorari dell'avvocato per l'incorporazione. Dopo che Baker si era assicurato un contratto con BC Forest Service per pattugliare gli incendi boschivi, Springer avanz\u00f2 $ 150.000 al 6% di interesse, garantiti da aerei e altre propriet\u00e0 CBCA.\nI piloti fornivano voli aerei a campi minerari remoti e operazioni di disboscamento nel nord, consegnando uomini e materiali a destinazioni isolate.\nFu nel 1949 che la Central BC Airways ricevette l'incarico di effettuare rilievi aerei per i giganteschi complessi di alluminio e di energia a Kitimat e Kemano nell'aspro entroterra montuoso della Columbia Britannica. Durante lo sviluppo di questo progetto, Central BC Airways ha gestito il 95% del supporto aereo, costituito principalmente da merci industriali pesanti e lavoratori.\nTra il 1949 e il 1952, la compagnia acquis\u00ec altri sette servizi di volo pi\u00f9 piccoli. Con ogni acquisizione, la societ\u00e0 ha ampliato la propria base operativa, fornendo la manodopera e le attrezzature necessarie per mantenere un servizio aereo in rapida espansione. Queste compagnie includevano Associated Air Taxi, Associated Airways, Kamloops Air Service, Skeena Air Transport, Whitehorse Flying Services e Port Alberni Airways.\nAnni '50 -'70.\nNel 1953, la compagnia adott\u00f2 il nome Pacific Western Airlines. Altre compagnie furono acquisite, come la Queen Charlotte Airlines nel 1955, dando alla compagnia un punto d'appoggio nei servizi di linea, e Associated Airways nel 1955, portando a un contratto fondamentale per la costruzione della Distant Early Warning Line nel nord del Canada.\nNel 1958 Russ Baker mor\u00ec.\nUn anno dopo, nel 1959, la Pacific Western faceva parte del pi\u00f9 grande trasporto singolo di servizi di linea nella storia dell'aviazione canadese. In quell'anno la Canadian Pacific Air Lines apr\u00ec delle rotte autorizzate da Edmonton fino a 18 destinazioni nel nord dell'Alberta e nei territori del nord-ovest. Con questo trasferimento, oltre alle rotte esistenti, Pacific Western venne autorizzata a fornire servizi di linea per circa 7.000 miglia in tutto il Canada occidentale e settentrionale.\nA questo punto la compagnia acquis\u00ec una reputazione di innovazione e aggressivit\u00e0 sviluppando diversi servizi esclusivi per i clienti e i passeggeri del trasporto merci.\nNel 1963 \u00e8 stato inaugurato il servizio navetta Calgary-Edmonton \"Chieftain Airbus\", con i passeggeri che portavano i bagagli sull'aereo e li depositavano sulla rampa per il carico. Un controllore a bordo di un Douglas DC-4 da 66 posti avrebbe quindi ritirato la tariffa durante il volo della durata di 55 minuti. La compagnia aerea operava il servizio dal vicino Aeroporto Centrale di Edmonton City (YXD, ex Aeroporto Industriale di Edmonton).\nQuando \u00e8 stato avviato per la prima volta il servizio \"Chieftain Airbus\" si stim\u00f2 che ci sarebbero voluti dieci anni per spostare un milione di passeggeri, obiettivo raggiunto in meno di otto anni.\nIl 1964 segn\u00f2 l'introduzione di un altro servizio unico noto come programma Charter Tour Inclusive. Anche questa era una cosa nuova per il Canada, con voli escursionistici da Vancouver alle Isole Grand Cayman. Pi\u00f9 tardi, nello stesso anno, Pacific Western apr\u00ec la strada dei voli charter attraverso l'Atlantico, principalmente nel Regno Unito.\nNel 1966, in previsione di una politica aerea regionale per il Canada, la Pacific Western inizi\u00f2 ad emettere ordini per apparecchi a reazione e turboelica. Divenne una realt\u00e0 nel 1968 e la societ\u00e0 fu in grado di aggiungere molti pi\u00f9 scali alla gi\u00e0 lunga lista di destinazioni nel Canada occidentale. I servizi a questo punto si estendevano dal nord-ovest del Pacifico degli Stati Uniti all'arcipelago artico.\nIl Boeing 707 fu aggiunto alla flotta nel 1967 e in inverno vennero introdotti programmi dei programmi Tour Inclusive per il Messico e le Hawaii, con diverse destinazioni verso l'Europa durante l'estate, tutte su base charter. L'aggiunta di un Boeing 707 cargo significava che bestiame e beni deperibili ora potevano essere trasportati in tutto il mondo, e il nome Pacific Western divenne sinonimo di \"World Air Cargo\". L'aereo della compagnia visit\u00f2 pi\u00f9 di 90 paesi durante questo periodo di tempo.\nPacific Western gest\u00ec un programma mondiale di Boeing 707 charter, cargo e passeggeri fino a quando l'ultimo aereo non fu venduto nel 1979.\nNel 1967 la Pacific Western divenne il primo operatore commerciale del turboelica Lockheed L-100 Hercules cargo. Gli Hercules furono acquisiti per supportare la vasta ricerca canadese di energia e minerali nel Canada settentrionale. Quindi, in seguito alla rottura del ghiaccio primaverile, l'Hercules si sarebbe ricongiunto alla principale flotta mercantile nelle operazioni mondiali. Carichi diversi includevano 21.000 chili di monetine, 20.000 chili di torta di Natale e una spedizione di apparecchiature elettroniche per la Repubblica Popolare Cinese, la prima spedizione aerea commerciale in quel paese.\nNel novembre 1968 la compagnia introdusse il servizio di voli jet nel suo sistema di rotte programmate con la consegna del suo primo aereo di linea Boeing 737-200. La Pacific Western fu la prima compagnia aerea canadese a ordinare il 737. Il 17 dicembre 1968 inizi\u00f2 lo \"Stampeder Service\" che collegava Alberta e Columbia Britannica.\nUn altro trasferimento dell'autorit\u00e0 di rilascio delle licenze da CP Air (ex Canadian Pacific Airlines) a Pacific Western forn\u00ec alla compagnia rotte per tutto il territorio della BC nel 1969. L'acquisizione e il controllo di BC Air Lines nel settembre 1970 permise alla Pacific Western di fornire servizi aerei estesi a rotte nell'interno e sulla costa. A questo punto la PWA inizi\u00f2 a utilizzare piccoli velivoli turboelica Nord 262 precedentemente pilotati da BC Air Lines.\nCon velivoli pi\u00f9 grandi come il DC-4, il DC-6, il Convair 640, il Lockheed L-188 Electra, il Boeing 727-100C e il Boeing 737-200, Pacific Western offr\u00ec delle rotte aeree nella Columbia Britannica, in Alberta e nei Territori del Nordovest. Nel 1969 il servizio \"Chieftain Airbus\" tra Calgary ed Edmonton veniva effettuato con Boeing 737-200 turbojet, Convair 640 e Douglas DC-6 a turboelica. Ad un certo punto incorpor\u00f2 anche due Boeing 767-200.\nCon il progredire degli anni '70 gli aerei della compagnia aerea variavano e la PWA avvi\u00f2 un programma di razionalizzazione della flotta, concentrandosi sul Boeing 737-200 da 117 posti come spina dorsale della flotta principale. Durante la met\u00e0 degli anni '70 operava con aerei di linea Boeing 727-100C oltre ai suoi 737-200 e -200C. Alla fine degli anni '70 la compagnia gestiva una flotta composta da tutti i tipi di jet.\nPropriet\u00e0 del governo dell'Alberta.\nNel 1974 il governo dell'Alberta, sotto il premier conservatore progressista Peter Lougheed, assunse la propriet\u00e0 della Pacific Western Airlines per assicurare lo sviluppo del Canada settentrionale e occidentale. La provincia compr\u00f2 la compagnia aerea per $ 37,5 milioni (equivalenti a 190.935.115 milioni di dollari nel 2018) durante un'offerta pubblica d'acquisto segreta. Il governo dell'Alberta si mosse rapidamente prima che il premier della Columbia Britannica Dave Barrett, che aveva in mente un piano simile, potesse agire. In seguito all'acquisizione, la sede della compagnia aerea venne spostata a Calgary e l'aeroporto internazionale di Calgary divenne il suo nuovo hub. Nel 1983 il governo di Peter Lougheed vendette PWA per $ 37,7 milioni (equivalenti ad 86.560.757 milioni di dollari nel 2018) dopo aver promesso di effettuare la vendita durante le elezioni generali del 1982 in Alberta.\nNel 1976 la Pacific Western continu\u00f2 a operare il servizio navetta \"Chieftain Airbus\" tra Calgary (YYC) e l'aeroporto di Edmonton City (YXD, ex Edmonton Industrial Airport) con un massimo di quattordici voli di andata e ritorno al giorno operati con Boeing 737-200.\nNel 1978 la compagnia acquist\u00f2 la compagnia regionale Transair Ltd. di Winnipeg, ed insieme ad essa i suoi Boeing 737-200. Nel febbraio 1979, in accordo con la Canadian Transport Commission, Transair cess\u00f2 tutte le operazioni programmate a est di Winnipeg e Calgary/Edmonton via Regina e Saskatoon, Saskatchewan, collegando i sistemi Pacific Western/Transair, completando il primo passo verso un'eventuale fusione. Il 1\u00ba dicembre 1979 tutte le licenze operative e le rotte vennero trasferite alla Pacific Western Airlines e Transair cess\u00f2 di operare come vettore regionale.\nCome Pacific Western, la Transair comprendeva diverse societ\u00e0. La sua storia risale al 1947 con la fondazione della Central Northern Airways. Nel 1956 la CNA e Arctic Wings si fusero sotto il nome di Transair. La pi\u00f9 significativa delle varie fusioni, nel corso degli anni, ebbe luogo nel 1969, quando Transair e Midwest Airlines combinarono le loro operazioni per formare un vettore regionale diversificato in servizio lungo le Praterie Canadesi e collegante il Midwest del Canada a Toronto e l'Artico con la flotta della Transair servendosi dei Boeing 737-200 e i Fokker F28 per i servizi di linea e il Boeing 707 per i voli charter.\n1985 - Controversie di lavoro.\nIl 20 novembre 1985 iniziarono controversie di lavoro tra l'International Union, la United Automobile, Aerospace ana Agricultural Implement Workers of America, l'International Association of Machinist e la Canadian Air Line Flight Attendants 'Association contro la Pacific Western. Tra i 90 e i 125 manifestanti sfilarono per due ore lungo il terminal a dicembre.\nI sindacati fecero appello contro la sentenza dell'onorevole Sig. Justice Dixon il 24 dicembre 1985, in cui egli concesse un'ingiunzione provvisoria che impediva varie attivit\u00e0 di picchettaggio e limitava il numero di picchetti consentiti contemporaneamente in varie localit\u00e0.\nDixon motiv\u00f2 la sentenza a voce affermando che, nonostante lo scopo dichiarato del picchettaggio, nel frattempo si erano verificate attivit\u00e0 improprie e lecite. Egli disse:\n\"Sono convinto dalle prove dinanzi a me che l'interesse del pubblico viaggiatore e l'interesse commerciale del richiedente sono stati compromessi dalle attivit\u00e0 di picchettaggio dei convenuti e che tali attivit\u00e0 hanno superato i limiti di ci\u00f2 che \u00e8 corretto e lecito, in quanto devono essere consentiti solo picchetti limitati\".\nLa controversia dur\u00f2 fino all'aprile 1986.\nFine anni '80 e fusione.\nNel 1986 la Pacific Western era la pi\u00f9 grande compagnia aerea del Canada occidentale, e trasportava per il Paese oltre 3 milioni di passeggeri all'anno. Nel 1986 furono firmati accordi di marketing congiunto con i vettori regionali locali: la Calm Air di Thompson, in Manitoba, e la Time Air di Lethbridge, in Alberta, nell'ambito del programma Spirit della PWA. Quest'ultima impiegava quasi 3.000 persone in tutto il Canada occidentale e l'Ontario.\nI cambiamenti organizzativi nel 1986 stabilirono una relazione strutturale formale tra la holding, nota come Pacific Western Airlines Corporation, e la compagnia aerea, Pacific Western Airlines Ltd. \nIl 2 dicembre 1986 la PWA Corporation annunci\u00f2 la sua intenzione di acquistare Canadian Pacific Air Lines per $ 300 milioni, a partire dal 1\u00ba febbraio 1987. \nIn seguito alla rimozione del Boeing 767 durante la met\u00e0 degli anni '80, la flotta era composta esclusivamente da aerei di linea Boeing 737-200 e 737-200C, pi\u00f9 piccoli rispetto ai 767 ma molto pi\u00f9 economici in termini di consumi. La Pacific Western era diventata una delle compagnie aeree pi\u00f9 innovative sulla costa occidentale del Canada, servendo le comunit\u00e0 per tutto il Canada occidentale e in tutto il paese.\nNel 1987 la PWA Corp, societ\u00e0 madre della Pacific Western Airlines, acquist\u00f2 Canadian Pacific Airlines (che in precedenza operava come CP Air) per formare la Canadian Airlines International. Wardair, un'altra compagnia aerea canadese, operante voli charter, venne successivamente acquistata da PWA, lasciando solo due grandi compagnie aeree in Canada: Canadian Airlines International e Air Canada. PWA, e successivamente Canadian Airlines, avevano sede a Calgary. Nel 2001 Air Canada rilev\u00f2 Canadian Airlines.\nDestinazioni nel 1985.\nSecondo la mappa delle rotte del sistema Pacific Western del 28 aprile 1985, la compagnia aerea operava un servizio passeggeri di linea verso le seguenti destinazioni in Canada e negli Stati Uniti. PWA aveva recentemente rimosso dalla flotta il suo Boeing 767-200 e operava tutti i voli con i Boeing 737-200:"}
{"id": "8911030", "revid": "110157", "url": "https://it.wikipedia.org/wiki?curid=8911030", "title": "Collegiata di Nostra Signora Assunta (Tenda)", "text": "La collegiata di Nostra Signora Assunta (in francese: \"Coll\u00e9giale Notre-Dame-de-l'Assomption\") \u00e8 il principale edificio di culto cattolico del comune francese di Tenda, nel dipartimento delle Alpi Marittime.\nStoria.\nL'attuale chiesa fu costruita su un edificio preesistente nella seconda met\u00e0 del XV secolo. Precedente all'edificio \u00e8 invece il campanile, gi\u00e0 ultimato nel 1462. Nel 1562 fu aggiunto il portale in pietra verde, mentre le decorazioni della facciata risalgono al XIX secolo.\nIl 3 marzo 1949 la collegiata \u00e8 stata classificata monumento storico dallo stato francese.\nDescrizione.\nLa facciata riccamente pitturata \u00e8 preceduta da una scalinata tronca che mette in evidenza il portale in pietra verde d'epoca rinascimentale. L'edificio presenta una commistione di stili, come il romanico lombardo, il gotico lombardo ed il barocco, e di influenze che mettono in evidenza la storia della struttura.\nL'interno \u00e8 suddiviso in tre navate che culminano in absidi poligonali. La navata centrale, la maggiore, \u00e8 separata dalle restanti due da una serie di arcate semicircolari sorrette da pilastri in pietra verde. L'organo all'interno \u00e8 stato realizzato da Carlo Serassi."}
{"id": "8911031", "revid": "2039709", "url": "https://it.wikipedia.org/wiki?curid=8911031", "title": "La farmacista", "text": "La farmacista () \u00e8 un racconto di Anton \u010cechov, pubblicato per la prima volta nel 1886.\nTrama.\nIn prossimit\u00e0 dell'alba, tutti gli abitanti della piccola cittadina di B. dormono profondamente, tranne la giovane moglie del farmacista \u010cernomordik che, inquieta, non \u00e8 riuscita a prendere sonno e, in camicia da notte, affacciata alla finestra aperta, guarda sulla strada mentre suo marito russa placidamente a letto. A un tratto, in mezzo al silenzio notturno, echeggiano dei passi e un tintinnio di speroni, e compaiono due ufficiali, un corpulento ufficiale medico e un esile ufficiale di nome Obtesov. I due si dirigono verso la farmacia discorrendo fra di loro di quanto sia grossolano il farmacista \u010cernomordik e di quanto sia invece carina sua moglie. Obtesov, quello che trova molto attraente la signora \u010cernomordika, chiede al collega di entrare in farmacia, nonostante l'ora antelucana, nella speranza che dietro al bancone ci sia la donna.\nSentito squillare il campanello, la moglie del farmacista, che ha sentito tutto, si veste in fretta e si reca nel locale della farmacia. L'inquietudine le \u00e8 scomparsa e il cuore le batte forte. I due le chiedono quindici copechi di pastiglie di menta. Ma, una volta ottenuto quanto richiesto, non se ne vanno e fanno nuove richieste di prodotti da banco\u02d0 bicarbonato di sodio, acqua di setz, vino rosso. Fra una richiesta e l'altra, i due rivolgono frasi galanti alla donna che, dopo un iniziale imbarazzo, le accetta con civetteria e beve perfino del vino offertole dai due avventori.\nI due ufficiali infine se ne vanno. La farmacista ritorna in camera sua e si affaccia alla medesima finestra; vede Obtesov dirigersi nuovamente verso la farmacia e suonare nuovamente il campanello. Col cuore che le batte forte, la signora si accinge a dirigersi verso il locale della farmacia. Ma \u00e8 preceduta dal marito che ha sentito anch'egli il campanello e si dirige in veste da camera nel locale della farmacia, serve Obtesov (il quale ha chiesto nuovamente quindici copechi di pastiglie di menta) per tornarsene a letto una volta servito l'avventore. Dopo aver visto dalla finestra Obtesov andarsene e gettare via le mentine, la donna guarda con rabbia il marito che si \u00e8 riaddormentato e si mette a piangere per la propria infelicit\u00e0.\nCritica.\nCome altri racconti umoristici di \u010cechov, anche questo \u00e8 pervaso da un \u00abtono pessimistico\u00bb per cui, secondo Ettore Lo Gatto, \u00abnon si sa cosa sia pi\u00f9 importante per lo scrittore, se la situazione comica da lui quasi afferrata nell'aria, o l'abisso di vuoto e di tristezza che \u00e8 dietro di essa\u00bb.\nStoria.\n\"La farmacista\" fu pubblicato per la prima volta sul numero 25 (21 giugno) del 1886 del settimanale umoristico \"Oskolki\" pubblicato a San Pietroburgo, nelle pagine 4-5. \u010cechov firm\u00f2 con lo pseudonimo di \"A. \u010cechont\u00e8\". Infine fu pubblicato nell'edizione delle Opere di \u010cechov dell'editore A. F. Marks (\"Polnoe sobranie so\u010dinenij A.P. \u010cechov\", Sankt-Peterburg: Izdanie A. F. Marksa, 1899, Vol. V (Racconti umoristici 1886), pp. 192-197."}
{"id": "8911032", "revid": "1310927", "url": "https://it.wikipedia.org/wiki?curid=8911032", "title": "Ricardo Gu\u00e9 Rosa Cardoso", "text": "Caratteristiche tecniche.\n\u00c8 un'ala sinistra.\nCarriera.\nClub.\nNel 2020 inizia la propria carriera professionistica, fra le fila del ; debutta il 20 settembre giocando l'incontro di Campeonato de Portugal contro l'Oriental Dragon dove realizza la rete decisiva per la vittoria per 1-0.\nNazionale.\nIl 24 marzo 2021 debutta nella nazionale saotomense giocando l'incontro di qualificazione per la Coppa d'Africa 2021 perso 2-0 contro il .\nStatistiche.\n\"Statistiche aggiornate al 6 aprile 2021\"."}
{"id": "8911034", "revid": "599013", "url": "https://it.wikipedia.org/wiki?curid=8911034", "title": "Cyril Revillet", "text": "Carriera.\nCalciatore.\nHa giocato unicamente in patria, in particolare in Division 2 con le maglie di , , e e per una stagione, mettendo insieme solamente 3 presenze, in Division 1 col Marsiglia. Con i marsigliesi in particolare vinse il campionato di Division 2 1994-1995, ma a causa delle irregolarit\u00e0 finanziarie non pot\u00e9 essere promosso. Nella stessa stagione gioca anche la sua unica partita internazionale, in Coppa UEFA contro il . Il resto della carriera lo passa nelle serie minori francesi.\nStatistiche.\nPresenze e reti nei club.\n\"Statistiche aggiornate al termine della carriera.\""}
{"id": "8911036", "revid": "56620", "url": "https://it.wikipedia.org/wiki?curid=8911036", "title": "Irish State Coach", "text": "L'Irish State Coach \u00e8 una carrozza chiusa a quattro cavalli usata dalla famiglia reale britannica. \u00c8 la tradizionale carrozza trainata da cavalli con la quale il monarca britannico viaggia da Buckingham Palace al Palazzo di Westminster per aprire formalmente la nuova sessione legislativa del Parlamento britannico.\nStoria.\nL'originale Irish State Coach fu costruito come impresa speculativa nel 1851 da John Hutton &amp; Sons di Dublino, che deteneva un mandato reale come carrozziere della regina Vittoria. Esposta alla Grande Esposizione Industriale del 1853, fu ammirato dalla Regina, acquistata e consegnata ai Royal Mews. Dal 1861 divenne la carrozza di Stato della regina, poich\u00e9 rifiut\u00f2 di utilizzare la Gold State Coach in seguito alla morte del principe Alberto. Sotto Edoardo VII, quando l'uso della Gold Coach riprese, la carrozza irlandese fu messa a disposizione del Principe di Galles e decorato con le sue insegne. Prima della incoronazione di Giorgio V, la carrozza fu inviata per lavori di ristrutturazione alle officine della Barker &amp; Co. di Notting Hill. Mentre l\u00ec, nel 1911, fu ampiamente danneggiata da un incendio (con solo la struttura metallica rimasta intatta); tuttavia, Barkers la ricostru\u00ec completamente secondo il progetto originale nello spazio di diciannove settimane, in tempo per essere utilizzato nella processione dell'incoronazione. Dopo la fine della seconda guerra mondiale l'Irish State Coach (al posto della Gold State Coach) venne usata abitualmente dal monarca per l'inaugurazione del parlamento, cos\u00ec come per portare il re Giorgio VI e l'allora principessa Elisabetta all'Abbazia di Westminster per il suo matrimonio con il principe Filippo, duca di Edimburgo.Nel 1989 \u00e8 stata colta l'occasione per un restauro completo della vettura irlandese che doveva essere intrapreso dai restauratori di carrozze Royal Mews. Da allora, l'Irish State Coach ha continuato a essere utilizzata dalla Regina per l'Apertura del Parlamento (e in altre occasioni); Negli ultimi anni la regina si \u00e8 servita del Diamond Jubilee State Coach e la carrozza venne messa a disposizione per il Principe di Galles e per la Duchessa di Cornovaglia alla cerimonia di apertura del parlamento.\nL'esterno \u00e8 blu e nero con decorazioni dorate e l'interno \u00e8 rivestito in damasco blu. Normalmente \u00e8 guidata da due o quattro cavalli.Insieme a molte altre carrozze dello Stato, \u00e8 conservato nei Royal Mews, dove pu\u00f2 essere vista dal pubblico."}
{"id": "8911043", "revid": "44876", "url": "https://it.wikipedia.org/wiki?curid=8911043", "title": "Unione Sportiva Dilettantistica Rivarolese 1919", "text": ""}
{"id": "8911046", "revid": "119757546", "url": "https://it.wikipedia.org/wiki?curid=8911046", "title": "Courage C30LM", "text": "La Courage C30LM, chiamata anche Courage C30, \u00e8 una vettura da competizione realizzata dalla Courage Comp\u00e9tition nel 1994. La vettura ha preso parte alla 24 di Le Mans, dal 1993.\nDescrizione e storia.\nLa C30 \u00e8 stata la prima vettura sportiva a portare il nome di Yves Courage. Fino al 1993 le sue vetture sportive correvano con il nome Cougar. Le C30 furono costruite principalmente per partecipare alla 24 ore di Le Mans.\nCome per le precedenti vetture Cougar, anche la Courage C30 ebbe in dote molte componenti meccaniche di derivazione Porsche. L'auto corse nella classe C2. Il motore era il 3 litri boxer turbo della Porsche 935 e anche la trasmissione era fornita dalla Porsche. Il telaio era derivato dalla Porsche 962, ma la Courage lo ricostru\u00ec e gli apport\u00f2 alcune modifiche aerodinamiche. La vettura calzava pneumatici da corsa Goodyear.\nYves Courage ingaggiato Derek Bell e il francese Pascal Fabre. In gara vennero schierate tre C30: una si piazzo decimo, altra undicesima e una si ritir\u00f2, con la vittoria che and\u00f2 alla Toyota 93C. Le vetture finirono quinto e sesto nella classe C2."}
{"id": "8911047", "revid": "122871201", "url": "https://it.wikipedia.org/wiki?curid=8911047", "title": "The Gardeners' Chronicle", "text": "The Gardeners' Chronicle \u00e8 stato un periodico britannico di orticoltura. \u00c8 riuscito a protrarsi in veste di titolo indipendente per ben 145 anni, ed \u00e8 ancora oggi presente come parte della rivista \"Horticulture Week\", che l'ha inglobato nel 1986.\nStoria.\nFondato nel 1841 dagli orticoltori Joseph Paxton, Charles Wentworth Dilke, John Lindley e dal tipografo William Bradbury, \"The Gardeners' Chronicle\" aveva originariamente le caratteristiche di un giornale tradizionale, con notizie sia nazionali che straniere, ed una grande quantit\u00e0 di materiale inviato da giardinieri e scienziati, riguardante diversi aspetti del mondo del giardinaggio, come suggerisce il titolo traducibile in \"Cronaca dei Giardinieri\".\nI primi editori della rivista, John Lindley e successivamente Paxton, erano anche tra i suoi fondatori. Tra i contributori di spicco figuravano Charles Darwin e Joseph Hooker.\n\"The Gardeners' Chronicle\" ebbe un notevole successo e un'ampia tiratura, probabilmente agevolati dal discreto numero di lettori internazionali.\nLa rivista era inoltre nota per la sua ampia sezione pubblicitaria. Quando nel 1845 la tassa sul vetro, introdotta in Gran Bretagna nel 1736, fu abolita, l'enorme interesse generato dalla Grande Esposizione rese possibile la diffusione di serre personali e su piccola scala, che venivano abbondantemente pubblicizzate dalla rivista: molte di queste erano progettate dallo stesso Joseph Paxton, che vendendole ne ricavava un cospicuo guadagno."}
{"id": "8911063", "revid": "1690183", "url": "https://it.wikipedia.org/wiki?curid=8911063", "title": "Web Index", "text": "Il Web Index \u00e8 un indicatore progettato dalla World Wide Web Foundation. \u00c8 la prima misura del contributo del World Wide Web allo sviluppo e ai diritti umani a livello globale. Copre 86 paesi e l'ultimo indice risale al 2014. \u00c8 composto da pi\u00f9 indicatori che valutano l'accesso universale, la libert\u00e0 e l'apertura, i contenuti rilevanti, la responsabilizzazione. Tutti indicatori che indicano gli impatti economici, sociali e politici del Web."}
{"id": "8911065", "revid": "56620", "url": "https://it.wikipedia.org/wiki?curid=8911065", "title": "Consiglio regionale dell'Alsazia", "text": "Il Consiglio regionale dell'Alsazia (in francese: \"Conseil r\u00e9gional d'Alsace\") \u00e8 stata l'assemblea deliberativa che ha amministrato la regione francese dell'Alsazia dal 1982 al 2015. Come risultato di riforme, la regione amministrativa Alsazia si \u00e8 fusa con altre due \"r\u00e9gions\" per formare il Grande Est, dal 1\u00ba gennaio 2016, insieme alla Lorena e alla Champagne-Ardenne dando vita al Consiglio regionale del Grande Est. Il termine potrebbe anche designare, in un senso pi\u00f9 limitato, l'assemblea eletta che ha definito la politica di questa collettivit\u00e0. Il suo ultimo presidente \u00e8 stato Philippe Richert (UMP), eletto il 26 marzo 2010. Aveva 47 membri (29 per il Basso Reno e 18 per l'Alto Reno). \nDal 2005 ha sede nella Maison de la R\u00e9gion situata a nord di Strasburgo, in Place du Wacken, diventata Place Adrien Zeller nel settembre 2010 in omaggio all'ex presidente della regione."}
{"id": "8911068", "revid": "731511", "url": "https://it.wikipedia.org/wiki?curid=8911068", "title": "Manuel Gonz\u00e1lez Sim\u00f3n", "text": ""}
{"id": "8911069", "revid": "6923", "url": "https://it.wikipedia.org/wiki?curid=8911069", "title": "Best (rivista)", "text": "Best fu una rivista italiana specializzata nella musica nata nel 1976 e pubblicata dalla Editrice Sopi. Best fu il primo periodico musicale italiano a proporre numeri monografici su specifici argomenti e/o autori.\nStoria.\n1974-1977: Origini in Nuova Sound.\nNel 1974 la casa editrice romana Editrice Sopi inizi\u00f2 la pubblicazione del settimanale a tema musicale Nuovo Sound, che dava ampio spazio al rock progressivo di quegli anni, divenendo la principale concorrente di Ciao 2001. Best nacque proprio da questa redazione, nei primi due numeri come supplemento mensile di Nuovo Sound con monografie su \"La nuova canzone americana\" e \"Il rock inglese\". E se i primi due supplementi riportavano la testata \"Sound Best\", rilevati i numerosi consensi di pubblico, la redazione propose la nuova rivista \"Best\" con un numero dedicato ai cantautori italiani che vedeva in copertina Lucio Battisti, Eugenio Finardi, Antonello Venditti, Gino Paoli, Pino Donaggio e Fabrizio De Andr\u00e9."}
{"id": "8911070", "revid": "287204", "url": "https://it.wikipedia.org/wiki?curid=8911070", "title": "Manuel Gonz\u00e1lez (disambigua)", "text": ""}
{"id": "8911075", "revid": "945903", "url": "https://it.wikipedia.org/wiki?curid=8911075", "title": "Butterscotch Rum", "text": "Butterscotch Rum \u00e8 un album a nome \"Gary McFarland-Peter Smith\", pubblicato dall'etichetta discografica Buddah Records nell'aprile del 1971."}
{"id": "8911078", "revid": "1315817", "url": "https://it.wikipedia.org/wiki?curid=8911078", "title": "Karl Otto Rechenberg", "text": ""}
{"id": "8911079", "revid": "933835", "url": "https://it.wikipedia.org/wiki?curid=8911079", "title": "Municipio di Innsbruck", "text": "Il Municipio di Innsbruck () \u00e8 il palazzo comunale della citt\u00e0 di Innsbruck. Il Municipio Nuovo (\"Neues Rathaus\"), attualmente in uso, \u00e8 stato edificato nel 1897, mentre il Municipio Vecchio (\"Altes Rathaus\"), che si trova nel centro storico cittadino, risale al 1385.\nMunicipio Vecchio.\nStoria.\nL'attivit\u00e0 ufficiale dell'amministrazione comunale era originariamente svolta nell'appartamento del sindaco, del giudice o del cancelliere comunale. A met\u00e0 del XIV secolo, il lavoro amministrativo era cos\u00ec grande che si era reso necessario un edificio ufficiale separato. L'8 maggio 1358, il sovrano, il margravio Ludovico del Brandeburgo, concesse uno sconto fiscale che consent\u00ec l'acquisto di una casa di citt\u00e0 sulla piazza del paese. Questo venne trasformato nel primo municipio di una citt\u00e0 tirolese. Nel 1442-1450 fu ampliato acquistando la casa adiacente a sud e fu costruita la torre della citt\u00e0. Nel 1450\u20131660 fu acquistata un'altra casa stretta a sud della torre cittadina. Nel 1496 una camera del consiglio separata (\"jnn the prudent ersamen vnnd weysen mayor vnnd rats zu Jnnspruggs hinder normal bike rooms\") \u00e8 menzionata come luogo notarile.\nIn origine il municipio aveva solo un piano superiore e una soffitta, oltre a un tetto a falda alta con la facciata a capanna rivolta verso la piazza del paese. Gli fu dato l'aspetto attuale durante una ristrutturazione nel 1658. Come era consuetudine all'epoca in molti municipi dei paesi di lingua tedesca, l'edificio era diviso in tre parti: un grande magazzino e la banca del pane erano al piano terra, la sala del consiglio, gli uffici amministrativi della segretaria comunale e l'archivio comunale al primo piano. Al secondo piano, una grande sala di 110\u00a0m\u00b2 era la sala di rappresentanza della cittadinanza. Nel 1691 il municipio fu ristrutturato da Johann Martin Gumpp il Vecchio dopo i danni del terremoto.\nNel 1897 il municipio fu sostituito dal nuovo municipio in Maria-Theresien-Stra\u00dfe e poi utilizzato per altri scopi. In occasione dell'800\u00ba anniversario di Innsbruck, nel 1980, l'Ufficio Cultura e Istruzione si trasfer\u00ec nell'edificio, che da allora \u00e8 tornato ad essere un edificio degli uffici comunali.\nDescrizione.\nL'ampio e profondo edificio a pianta rastremata verso il retro racchiude ora, su tre lati, la torre cittadina. Ha tre assi delle finestre a nord della torre della citt\u00e0 e uno a sud. La parte settentrionale \u00e8 costituita da un edificio frontale di tre piani con un muro cieco e un edificio St\u00f6ckl di quattro piani, collegati da un ampliamento a livello del suolo. Il primo e il secondo piano superiore dell'edificio anteriore emergono dalla strada e sono allo stesso livello della torre cittadina, anch'essa prospiciente. Un rilievo sulla facciata mostra un angelo con lo stemma cittadino e una coppia di cittadini in costume del XVI secolo\u00a0, creato nel 1939 per commemorare il 700\u00ba anniversario della conferma dello statuto della citt\u00e0 da parte di Hans Andre. Il passaggio conduce ad un cortile interno con fontana.\nTorre della citt\u00e0.\nLa torre della citt\u00e0, alta m 56 metri, fu costruita intorno al 1450. Originariamente dotata di una guglia a punta, fu trasformata in una cupola a cipolla rinascimentale intorno al 1560. \u00c8 l'edificio pi\u00f9 antico di questo tipo in Austria, costruito su modelli italiani. Era un'espressione della fiducia in se stessi della borghesia nei confronti dei signori sovrani delle citt\u00e0 residenti nel Neuer Hof. Il guardiano della torre doveva fare attenzione ai rischi di incendio, tenere gli occhi aperti per individuare eventuali nemici e mantenere la tranquillit\u00e0 in citt\u00e0. Dalla galleria della torre, a 33 metri d'altezza, si ha una vista sui tetti della citt\u00e0.\nMunicipio Nuovo.\nStoria.\nTre case di citt\u00e0 gotiche in Maria-Theresien-Stra\u00dfe, allora conosciuta come Neustadt, furono aperte all'inizio del XVIII secolo. L'edificio fu trasformato nel barocco \"Palais K\u00fcnigl\" nel XIX secolo su progetto di Johann Martin Gumpp il Vecchio. Nel 1810 fu acquistato dal mercante Leopold Ferstl, e nel 1847 dall'albergatore viennese Ernst Manlik, che nel 1848 lo fece trasformare in \"Hotel d'Autriche.\" Fu il primo hotel sulla piazza, ma dovette chiudere nel 1876 a causa della concorrenza dei nuovi hotel di Bahnhofsplatz. Nel 1882 fu acquistato dal grossista di carta di Innsbruck Leonhard Lang, che lo us\u00f2 per la sua attivit\u00e0 e lo ampli\u00f2, dandolo poi alla citt\u00e0 di Innsbruck come nuovo municipio nel 1897. Per questo venne nominato cittadino onorario nello stesso anno. Il 10 novembre 1897 il magistrato cittadino si trasfer\u00ec dal centro storico al nuovo municipio.\nDescrizione.\nIl complesso del palazzo, originariamente barocco, consisteva in un'ala principale a quattro piani a dodici assi e due ali trasversali a tre piani. Durante la ristrutturazione del 1848, la facciata fu ridisegnata in stile neoclassico. I quattro assi centrali della facciata, rigorosamente simmetrica, sono strutturati da colossali pilastri che si estendono su tutti i piani. C'\u00e8 un balcone al secondo piano.\nLa croce o l'ala della sala nel cortile interno, con affreschi di Ferdinand Wagner, fu distrutta dalle bombe nel 1944. L'ala ovest del municipio, sulla Fallmerayerstra\u00dfe, risale al 1939.\nEstensione.\nDalla met\u00e0 degli anni 1980 era previsto l'ampliamento del municipio, che \u00e8 stato finalmente realizzato in un progetto della citt\u00e0 di Innsbruck con investitori privati. Nel 2002 \u00e8 stato inaugurato il complesso del municipio, notevolmente ampliato, progettato dall'architetto francese Dominique Perrault, che, oltre ai nuovi locali per l'amministrazione comunale, comprende un hotel congressuale con giardino pensile, una galleria commerciale (\"gallerie del municipio\") e un parcheggio sotterraneo. Il passaggio crea un collegamento tra Maria-Theresien-Stra\u00dfe, Adolf-Pichler-Platz e Anichstra\u00dfe. \u00c8 coperto da un tetto in vetro con singoli pannelli di vetro colorato, progettato da Daniel Buren. Al centro del passaggio si trova l'ingresso al nuovo municipio, sopra si eleva la torre dell'ascensore, alta 37 metri, il cui ultimo piano \u00e8 accessibile come piattaforma panoramica. La facciata della torre \u00e8 stata progettata da Peter Kogler. Il nuovo edificio a sei piani si trova isolato tra i due vecchi edifici e ha una facciata in vetro bianco e nero a scacchiera.\nNel corso della costruzione del nuovo edificio e del parcheggio interrato, sono state scoperte ed esaminate archeologicamente parti del cimitero ospedaliero, abbandonato nel 1856."}
{"id": "8911081", "revid": "287204", "url": "https://it.wikipedia.org/wiki?curid=8911081", "title": "Franco Villani", "text": "Biografia.\nNacque a Vicenza nel 1918 per trasferirsi nei primi anni con la famiglia a Taranto dove crebbe e comp\u00ec gli studi fino al liceo. Si laure\u00f2 a Napoli in lingue straniere e partecip\u00f2 alla guerra mondiale come ufficiale degli alpini. Alla fine della guerra and\u00f2 ad abitare, dopo essersi sposato, a Torino dove entr\u00f2 nel mondo cinematografico gestendo il cinema Teatro Reposi che all'epoca, oltre alla proiezione di film di prima visione, rappresentava spettacoli di variet\u00e0 con le migliori compagnie. Lasciata la gestione del cinema, nel 1950 debutt\u00f2 come produttore realizzando il film \"Cronaca di un amore\" che vide l'esordio, alla regia di un lungometraggio, di Michelangelo Antonioni. Il film con protagonisti Lucia Bos\u00e8 e Massimo Girotti, ebbe successo di critica al festival di Venezia e viene tuttora considerato fra i 100 film italiani da conservare. Nel 1952 produsse il film giallo \"Le due verit\u00e0\" con la regia di Antonio Leonviola e per protagonisti Anna Maria Ferrero, Michel Auclair, Michel Simon. Nel 1954 realizz\u00f2 il film drammatico \"Opinione pubblica\", girato negli stabilimenti cinematografici di Tirrenia, per la regia di Maurizio Corgnati (che divenne poi marito della cantante Milva), con gli attori Daniel Gelin, Gianrico Tedeschi e Delia Scala. Nel 1956 usc\u00ec il suo ultimo film \"I girovaghi\" per la regia di Hugo Fregonese con Peter Ustinov e Abbe Lane.\nL'ultima produzione non ebbe successo e segn\u00f2 la fine della sua attivit\u00e0 di produttore cinematografico. Intraprese quindi a Roma, dove nel frattempo si era trasferito, la professione di broker assicurativo che pratic\u00f2 fino alla morte sopraggiunta in et\u00e0 ancora giovane nell'ottobre del 1965."}
{"id": "8911082", "revid": "36426", "url": "https://it.wikipedia.org/wiki?curid=8911082", "title": "San Matteo in Arcetri", "text": ""}
{"id": "8911087", "revid": "1318658", "url": "https://it.wikipedia.org/wiki?curid=8911087", "title": "Alberto Aquarone", "text": "Biografia.\nFiglio di Mario Aquarone, direttore a Barcellona di una compagnia di assicurazioni, e di Olga Bliznakoff, figlia a sua volta di Nella Veneziani, cognata di Italo Svevo, fu costretto a lasciare la Spagna all'et\u00e0 di sei anni in seguito allo scoppio della guerra civile, per raggiungere la casa della famiglia materna a Trieste.\nSi laure\u00f2 in giurisprudenza a Roma con Francesco Calasso nell\u2019anno accademico 1952-53 discutendo una tesi sul \"consilium sapientis\" (un istituto di diritto processuale dell\u2019et\u00e0 di mezzo). Dopo la laurea fu assistente volontario di storia del diritto italiano a Roma e poi, nel 1955-56 presso la scuola di perfezionamento in scienze amministrative a Bologna (qui raccolse le lezioni svolte da Giuseppe Cataldi). I suoi primi studi dopo la laurea si mantennero nel solco della storia giuridica, con riferimento alla politica legislativa degli stati preunitari dopo il Congresso di Vienna e alla storia costituzionale, culminati nel volume \"L\u2019unificazione legislativa e i codici\" \"del 1865\" (1960).\nNell\u2019anno accademico 1956-57, nell'ambito di un programma di scambio tra l'Universit\u00e0 di Bologna e quella della California pot\u00e9 utilizzare una borsa di studio della Ford Foundation, presso il dipartimento di scienze politiche dell'Universit\u00e0 di California a Berkeley. Dal soggiorno statunitense nacque il suo interesse per la storia americana e il volume \"Grandi citt\u00e0 e aree metropolitane in Italia: problemi amministrativi e prospettive di riforma\" (1961). Negli stessi anni si avvicinava al partito repubblicano e si dedicava ad un\u2019intensa attivit\u00e0 di recensore soprattutto su \"Il Mondo\" di Pannunzio e su \"Nord e Sud\". Nel 1959 traduceva per Laterza la \"Storia d\u2019Italia\" di Denis Mack Smith. Ottenne nel 1961 la libera docenza in storia del Risorgimento e i suoi studi si orientarono verso molteplici direzioni: la storia dell\u2019illuminismo, la storia americana, i problemi dello Stato italiano postunitario, il fascismo, affrontati con costante attenzione alle fonti e alla comparazione, in un\u2019ottica storiografica etico-politica di impronta liberal-democratica. Nel 1961 pubblic\u00f2 un\u2019antologia degli scritti di Thomas Jefferson e, insieme con Guglielmo Negri e Cipriana Scelba, una raccolta di documenti sulla formazione degli Stati Uniti in due volumi.\nNell'anno accademico 1963-1964, fu incaricato di storia moderna all'Universit\u00e0 di Pisa, dove insegn\u00f2 fino all'anno accademico 1973-1974. Durante gli anni pisani, ospite di Mack Smith, fu ad Oxford presso l\u2019All Souls College in qualit\u00e0 di visiting fellow per l\u2019anno accademico 1971-72. Nel 1965 pubblic\u00f2, per Einaudi, \"L\u2019organizzazione dello stato totalitario\", con un\u2019ampia raccolta di fonti documentarie, volume che avrebbe dovuto far parte di una serie di \u201cStudi e documenti del tempo fascista\u201d mai pubblicata. Si tratt\u00f2 del primo tentativo organico di analisi delle strutture dello Stato fascista che anticip\u00f2 gli studi di Renzo De Felice e della sua scuola. Dal 1967 al 1976 cur\u00f2 la rubrica di recensioni \"La storia e la politica\" sulla terza pagina della \"Voce repubblicana\" sotto lo pseudonimo di Alichino o con la sigla Al.Aq.\nNel 1973 vinse il primo concorso a cattedre di Storia delle istituzioni politiche e fu chiamato all\u2019Universit\u00e0 La Sapienza di Roma dove insegn\u00f2 Istituzioni giuridiche medievali e moderne presso la Scuola speciale per archivisti e bibliotecari e, successivamente, dal 1977-78, Storia del Risorgimento presso la Facolt\u00e0 di lettere e filosofia, succedendo ad Aldo Garosci. Nel 1975-76 fu ancora a Berkeley come \"visiting professor\".\nDagli anni Settanta i suoi studi si concentrarono sulla politica coloniale italiana, ancora sul fascismo e, soprattutto, sull\u2019Italia liberale con particolare attenzione all\u2019et\u00e0 giolittiana. Quest\u2019ultimo tema, inteso come problema storico centrale dello stato unitario, affrontato nel contesto europeo, mettendo in relazione la dimensione politica e istituzionale e quella socio-economica, lo impegn\u00f2 negli ultimi anni e trov\u00f2 sbocco nel volume \"L\u2019Italia giolittiana (1896-1915). 1, Le premesse politiche ed economiche\". Del secondo volume riusc\u00ec a scrivere solo i primi tre capitoli, pubblicati dopo la sua improvvisa scomparsa, con una introduzione di Renzo De Felice."}
{"id": "8911093", "revid": "1318658", "url": "https://it.wikipedia.org/wiki?curid=8911093", "title": "Prix Versailles 2015", "text": "Il Prix Versailles 2015, 1\u00aa edizione del Prix Versailles, ha premiato quattro realizzazioni situate in Francia.\nI premi sono stati assegnati presso l'UNESCO il 19 giugno 2015."}
{"id": "8911099", "revid": "119757873", "url": "https://it.wikipedia.org/wiki?curid=8911099", "title": "Mulo de Rio Ospo", "text": ""}
{"id": "8911101", "revid": "1711941", "url": "https://it.wikipedia.org/wiki?curid=8911101", "title": "Hespress", "text": "Hespress () \u00e8 un quotidiano online marocchino di lingua araba. Nel 2015 il sito di \"Hespress\" risultava essere il terzo pi\u00f9 visitato in Marocco dopo Google e Facebook, sorpassando YouTube.\nStoria.\n\"Hespress\" venne fondato dai fratelli Hassan e Amine Guennouni nel febbraio 2007. I due rimasero inizialmente anonimi; Hassan firmava i suoi articoli con lo pseudonimo Taha Hamdouchi. Il nome fu dedicato alle Esperidi. La piattaforma ha goduto fin dall'inizio di un certo successo attraendo sempre pi\u00f9 lettori grazie all'emergere dei social network. Uno dei contenuti che pi\u00f9 contribuirono al successo del sito fu la pubblicazione del video dello \"sniper di Targuist\", che riprendeva atti di corruzione da parte di gendarmi nelle strade. Nel settembre 2008 venne arrestato Mohamed Erraji, collaboratore regolare di \"Hespress\", per un articolo ritenuto offensivo sulla monarchia. L'episodio, ripreso da Al Jazeera, contribu\u00ec a incrementare la popolarit\u00e0 del sito.\nNel 2012 \"Hespress\" fu classificata al terzo posto tra i notiziari online del mondo arabo dalla rivista \"Forbes\". Sull'onda della popolarit\u00e0 riscossa dalla piattaforma, i fratelli Guennouni avviarono nel dicembre 2013 Hespress Magazine, edizione cartacea settimanale, che dovette per\u00f2 essere interrotta dopo soli sette mesi di attivit\u00e0 e trenta numeri pubblicati a causa della mancanza degli inserzionisti. I fratelli lanciarono poi \"Hesport\", portale dedicato alle notizie sportive."}
{"id": "8911112", "revid": "124247773", "url": "https://it.wikipedia.org/wiki?curid=8911112", "title": "Clash Quest", "text": "Clash Quest \u00e8 un videogioco annunciato e sviluppato nel 2021 da Supercell.\nAl momento \u00e8 l'unico dei tre giochi annunciati da Supercell, ad essere sviluppato ad Helsinki e ad essere in beta, dal 6 aprile 2021, nei seguenti paesi: Finlandia, Danimarca, Norvegia, Svezia, e Islanda.\nModalit\u00e0 di gioco.\nIl gioco presenta alcuni personaggi, tematiche e meccaniche di gioco del videogioco Clash Royale.\nL'obiettivo del gioco \u00e8 quello di distruggere le basi avversarie preassegnate dal gioco con delle truppe che puoi sbloccare e potenziare progredendo nel gioco. Le prime ad essere sbloccate di default sono il barbaro, l'arciere, il principe e lo stregone. A queste si aggiungono il gigante, il goblin, il P.E.K.KA, il bombarolo e il drago che vengono sbloccate dopo aver completato delle isole piene di livelli. La maggior parte di essi \u00e8 composta da 3 fasi: bisogna completarne almeno 1 per sbloccare il livello successivo e per ogni fase si ottiene una cassa che pu\u00f2 contenere oro, elisir o scatole da cui possono uscire abilit\u00e0 o unit\u00e0. Ci sono inoltre dei livelli particolari con dei boss da sconfiggere. Ad accompagnare le truppe, sulla schermata della battaglia ci saranno degli incantesimi e dei libri; i primi servono come aiuto alle truppe per distruggere le difese: abbiamo la sfera infuocata, il razzo, la scarica e il tronco; i secondi possono modificare la posizione e le combo delle truppe presenti sul campo. Arrivati a 70 stelle vengono sbloccate le leghe: durano 1 settimana e ogni giorno si pu\u00f2 effettuare un attacco gratuito per aumentare il punteggio. Per ogni fase distrutta si ottiene un trofeo e dei rinforzi (ottenibili anche distruggendo le caserme) e alla fine dei 7 giorni i 5 giocatori migliori vengono promossi alla lega successiva. Attualmente il gioco \u00e8 in fase di beta e non \u00e8 disponibile negli store online localizzati in Italia."}
{"id": "8911123", "revid": "1305887", "url": "https://it.wikipedia.org/wiki?curid=8911123", "title": "Ultimatum alla Terra (film)", "text": ""}
{"id": "8911127", "revid": "439868", "url": "https://it.wikipedia.org/wiki?curid=8911127", "title": "Imola (disambigua)", "text": ""}
{"id": "8911139", "revid": "124658747", "url": "https://it.wikipedia.org/wiki?curid=8911139", "title": "Jared Butler", "text": "Inizi e high school.\nButler \u00e8 il figlio di Richard e Juanea Butler. All'et\u00e0 di undici anni, gareggia gi\u00e0 in tornei di basket fuori dallo stato. Butler \u00e8 cresciuto a Reserve, Louisiana e ha frequentato la Riverside Academy, dove \u00e8 entrato a far parte della squadra di basket della scuola universitaria all'et\u00e0 di 13 anni. Da junior, tiene le medie di 20,4 punti e 6,7 assist a partita e viene incluso nel primo quintetto statale. Durante la sua stagione da senior Butler fa registrare medie di 27,4 punti, 8,8 rimbalzi, 8,4 assist e 3,0 rubate a partita, venendo nuovamente incluso nel primo quintetto statale e venendo nominato giocatore dell'anno da \"The Times-Picayune\".\nCollege.\nProspetto a quattro stelle, sceglie inizialmente di accettare l'offerta di Alabama, rifiutando, tra le altre, quelle di Virginia e Baylor. Sceglie i \"Crimson Tide\" perch\u00e9 confuso sul motivo per cui Baylor non lo stava reclutando pi\u00f9 duramente, nonostante il suo allenatore alla high school, Tim Byrd, fosse amico dell'allenatore dei Bears, Scott Drew. Baylor era infatti a corto di borse di studio, oltre ad esser particolarmente profonda nel ruolo di guardia. Una volta iscrittosi ad Alabama, Butler sceglie di non partecipare agli allenamenti estivi della squadra, chiedendo il trasferimento alla Baylor University. Alabama lo libera dal suo impegno ad agosto, anche a causa di un problema al cuore rilevato negli esami. Il trasferimento diviene possibile grazie al pensionamento anticipato di Jake Lindsey, che libera una borsa di studio.\nImmediatamente disponibile a giocare, fa registrare 10,2 punti, 3,1 rimbalzi e 2,7 assist di media a partita nel suo anno da freshman, venendo nominato come menzione d'onore per i quinetti All-Big 12 e venendo incluso nella squadra All-Freshman della conference.\nNella sua seconda stagione, quella da sophomore, viene nominato MVP del Myrtle Beach Invitational, dopo aver tenuto le medie di 17,7 punti, 3,7 assist e 2,7 rubate a partita nel torneo, vinto proprio dai Bears L'11 gennaio 2020, Butler realizza 22 punti, aiutando Baylor a sconfiggere Kansas per la sua prima vittoria in assoluto alla Phog Allen Fieldhouse. Il 3 febbraio viene aggiunto alla lista dei 20 potenziali vincitori del Wooden Award e viene nominato come uno dei dieci finalisti per il Bob Cousy Award. Al termine della stagione regolare, Butler viene incluso nel primo quintetto della Big 12 e nel terzo quintetto All-American dalla Associated Press, dalla USBWA, dalla NABC e da \"Sporting News,\" dopo aver tenuto le medie di 16,0 punti, 3,2 rimbalzi, 3,1 assist e 1,6 palle rubate a partita Al termine della stagione, Butler si dichiara eleggibile per il draft NBA 2020, salvo poi annunciare,Il 3 agosto, il suo ritorno a Baylor.\nPrima dell'inizio della stagione da junior viene nominato giocatore dell'anno per la preseason nella Big 12. Butler disputa un'eccellente stagione, chiusa con 16,7 punti, 3,3 rimbalzi e 4,8 assist di media, venendo incluso nel primo quintetto della Big 12 e nel primo quintetto All-American, oltre che nel quintetto difensivo della conference. Trascinata dalle prestazioni di Butler e di Davion Mitchell, Baylor raggiunge la finale del torneo NCAA per la prima volta dopo 50 anni, dopo aver eliminato, nell'ordine, Hartford, Wisconsin, Villanova, Arkansas e Houston. La finale, disputata contro Gonzaga, fino ad allora imbattuta, vede il trionfo di Baylor, trascinata dai 22 punti e 7 rimbalzi di Butler, primo giocatore con almeno 20 punti e 7 assist in una finale del torneo NCAA dal 2003, quando ci riusc\u00ec Carmelo Anthony. Butler viene dunque premiato Most Outstanding Player della manifestazione e incluso nel miglior quintetto della manifestazione.\nNBA.\nUtah Jazz (2021-).\nConsiderato una scelta al primo turno, decide di rendersi eleggibile per il Draft 2021. Durante l'NBA Combine, per\u00f2, la lega decide di fermare Butler a causa del problema cardiaco gi\u00e0 rilevato nelle visite svolte con Alabama e di assegnare il caso al Fitness-to-Play Panel, l'organo della NBA deputato ad autorizzare i giocatori all'attivit\u00e0 agonistica. Dopo circa un mese di verifiche, Butler ottiene l'approvazione per giocare nella NBA. Butler viene selezionato con la 40esima scelta assoluta dagli Utah Jazz, che avevano acquisito la scelta dopo uno scambio con Memphis."}
{"id": "8911140", "revid": "15756", "url": "https://it.wikipedia.org/wiki?curid=8911140", "title": "Jelani Alladin", "text": "Biografia.\nAlladin \u00e8 nato a Brooklyn e ha frequentato le scuole superiori a New Canaan, in Connecticut. Dopo aver cominciato a recitare nella compagnia teatrale della scuola, Alladin ha studiato recitazione e canto alla New York University.\nDopo aver recitato per alcuni anni nel circuito regionale in opere di porsa e musical come \"Choir Boy\" e \"Gli studenti di storia\", nel 2018 ha fatto il suo debutto a Broadway nella riduzione teatrale di \"Frozen - Il regno di ghiaccio\", in cui interpretava il co-protagonista Kristoff; l'anno successivo ha interpretato l'eponimo protagonista nell'adattamento teatrale di \"Hercules\". Attivo anche in campo televisivo, Alladin ha recitato in diversi episodi di \"FBI\", \"The Walking Dead\" e \"Law &amp; Order: Unit\u00e0 Speciale.\""}
{"id": "8911150", "revid": "56620", "url": "https://it.wikipedia.org/wiki?curid=8911150", "title": "Queen Alexandra's State Coach", "text": "La Queen Alexandra's State Coach \u00e8 una delle numerose carrozze statali mantenute presso il Royal Mews di Buckingham Palace. La carrozza viene usata durante l'Apertura del Parlamento e durante visite ufficiali e eventi reali.\nStoria.\nFu costruita intorno al 1865, inizialmente come semplice \"carrozza cittadina\". Circa 30 anni dopo fu smaltata e trasformata in una carrozza per l'uso della principessa del Galles (in seguito regina) Alessandra.Di solito \u00e8 guidato a quattro mani da un cocchiere. Come tutte le carrozze di Stato ha una variet\u00e0 di usi, ma forse il suo dovere regolare pi\u00f9 noto \u00e8 quello di trasportare la Corona di Stato Imperiale (insieme alla Spada di Stato, al Cappello di Mantenimento e ai rispettivi portatori) dalla Torre di Londra verso il Palazzo di Westminster per l'annuale apertura dello stato del Parlamento (In questo caso \u00e8 sempre accompagnato da The Queen's Bargemaster e Watermen che agiscono come camerieri, un promemoria dei giorni in cui i gioielli della corona venivano invariabilmente trasportati dalla Torre di Londra via fiume per occasioni di stato). In transito, come la monarca stessa, la corona e le insegne hanno diritto a una scorta di cavalleria domestica e ricevono un saluto reale."}
{"id": "8911152", "revid": "125690208", "url": "https://it.wikipedia.org/wiki?curid=8911152", "title": "Subsurface (DJ)", "text": "Subsurface \u00e8 un duo di DJ altoatesini, composto da Stefan e Clemens \"Subsurface\". Hanno raggiunto il loro primo successo nel 2015 con il singolo \"Mr. Magician\" e sono noti per le loro apparizioni regolari nei principali festival e in club famosi come l'Electric Love a Salisburgo o il BCM Planet Dance a Maiorca.\nCarriera.\nLa carriera di DJ \u00e8 iniziata per entrambi i membri nell'ottobre 2010, quando accidentalmente hanno scoperto il loro comune interesse per la musica elettronica ad una festa. Dopo le prime apparizioni nella loro citt\u00e0 d'origine Bolzano, i due hanno deciso di allontanarsi dalla scena musica commerciale. Poco dopo sono stati presi dall'etichetta locale Dubstep e Drum &amp; Bass Culture Assault Records e divennero parte integrante del LOVE ELECTRO! Festival. Nel 2015 hanno pubblicato il loro primo singolo con la cantautrice britannica Leanne Louise, pubblicato sul canale YouTube xKito.\nDopo ulteriori produzioni, nel gennaio 2017 \u00e8 seguito un remix del singolo \"Paris\" dei The Chainsmokers con le voci del cantante britannico Shaun Reynolds e della svizzera Romy Wave. Il remix \u00e8 stato caricato dal canale Youtube Trap City e utilizzato dalle star di TikTok Ranz and Niana per un dance-challenge. Il primo spettacolo come headliner in un altro continente \u00e8 seguito nello stesso anno con il Somnium Festival in Per\u00f9.\nNel 2020, Subsurface e 2 amici hanno fondato la loro etichetta KARDO Records, su cui sono stati pubblicati i loro singoli \"Gold Skies\" e \"Get Lost.\"\nLive-Shows.\nNei loro primi anni, Subsurface hanno suonato principalmente in occasione di eventi regionali. Nel 2012 sono diventati DJ residenti della serie di eventi LOVE ELECTRO! Festival ed erano sempre pi\u00f9 associati ad artisti come Skrillex, Knife Party o Flux Pavilion. Nel 2014 e 2015 hanno vinto il DJ Contest dell'Electric Love Festival, dove da allora si esibiscono ogni anno, facendo il salto ai show regolari all'estero.\nNel 2016 e nel 2017, i due hanno suonato i loro primi show internazionali in Per\u00f9, Romania e Spagna. Per i concerti pi\u00f9 grandi portavano regolarmente con loro il loro amico Karim MC. Nel 2019 i Subsurface hanno lanciato il loro primo bus-tour con concerti in Italia, Svizzera e Austria.\nSubsurface si \u00e8 esibito sul palco insieme a Steve Aoki, NERVO, Timmy Trumpet, Alan Walker, LMFAO, Will Sparks e altri."}
{"id": "8911153", "revid": "125165708", "url": "https://it.wikipedia.org/wiki?curid=8911153", "title": "FiberCop", "text": "FiberCop S.p.A. \u00e8 un'azienda italiana che opera nel mercato delle infrastrutture di rete, fornendo agli operatori autorizzati servizi di accesso alla propria Rete Secondaria passiva. \nDescrizione.\nLa societ\u00e0 \u00e8 operativa dal 1\u00ba aprile 2021. Sono confluite all'interno della nuova realt\u00e0 la rete secondaria di TIM e la rete in fibra ottica sviluppata da Flashfiber, la joint venture creata da Telecom Italia (80%) e Fastweb (20%). La societ\u00e0 \u00e8 controllata per il 58% da TIM, per il 37,5% dal fondo KKR e per la restante quota da Fastweb. \nIl 3 marzo 2021 il consiglio di amministrazione ha nominato Carlo Filangieri amministratore delegato della societ\u00e0. Il presidente \u00e8 Massimo Sarmi. "}
{"id": "8911156", "revid": "731511", "url": "https://it.wikipedia.org/wiki?curid=8911156", "title": "Augusto Fern\u00e1ndez Guerra", "text": ""}
{"id": "8911160", "revid": "731511", "url": "https://it.wikipedia.org/wiki?curid=8911160", "title": "Ra\u00fal Fern\u00e1ndez Gonz\u00e1lez", "text": ""}
{"id": "8911161", "revid": "585241", "url": "https://it.wikipedia.org/wiki?curid=8911161", "title": "Chiesa di San Salvatore de Ossibus", "text": ""}
{"id": "8911162", "revid": "731511", "url": "https://it.wikipedia.org/wiki?curid=8911162", "title": "Sergio Garc\u00eda Dols", "text": ""}
{"id": "8911163", "revid": "36426", "url": "https://it.wikipedia.org/wiki?curid=8911163", "title": "Palazzo delle Poste Centrali (Firenze)", "text": ""}
{"id": "8911166", "revid": "1924342", "url": "https://it.wikipedia.org/wiki?curid=8911166", "title": "Tombstone (singolo)", "text": "Tombstone \u00e8 un singolo del rapper statunitense Rod Wave, pubblicato il 23 marzo 2021 come secondo estratto dal terzo album in studio \"SoulFly\".\nVideo musicale.\nIl video musicale, diretto da Reel Goats, \u00e8 stato reso disponibile su YouTube in contemporanea con l'uscita del singolo."}
{"id": "8911179", "revid": "466539", "url": "https://it.wikipedia.org/wiki?curid=8911179", "title": "Myrichthys ocellatus", "text": "Myrichthys ocellatus () \u00e8 un pesce osseo marino appartenente alla famiglia Ophichthidae.\nDistribuzione e habitat.\nL'areale di questa specie comprende l'intero mar dei Caraibi e la zona tropicale dell'oceano Atlantico occidentale dall'estremo sud della Florida alle coste meridionali del Brasile (Santa Catarina) comprendendo le grandi e piccole Antille, le Bermuda e le Bahamas. Ci sono segnalazioni anche dall'Atlantico orientale. \u00c8 pi\u00f9 comune presso le isole che sulle coste continentali.\n\u00c8 una specie costiera che si pu\u00f2 trovare fino a 15 metri di profondit\u00e0. Si trova nei pressi delle barriere coralline soprattutto in zone con sabbia o detrito corallino e vegetazione marina ma anche negli anfratti rocciosi. Popola anche le lagune.\nDescrizione.\nCome tutti gli anguilliformi ha corpo molto allungato con le pinne dorsale, caudale e anale unite e pinne ventrali assenti. Le narici sono poste su un breve tubulo. La livrea \u00e8 marrone charo o grigiastra con riflessi verdastri con ventre pi\u00f9 chiaro tendente al verdognolo. Tutto il corpo \u00e8 costellato di macchie giallo vivo bordate di nero.\nLa taglia massima nota \u00e8 di .\nBiologia.\nComportamento.\nPu\u00f2 infossarsi nella sabbia e muoversi attraverso di essa. \u00c8 facile da approcciare da parte dei subacquei. Caccia soprattutto di notte, di giorno sta sepolto nel sedimento. Caccia le prede nascoste nella sabbia scavando con la parte posteriore del corpo fino a che il cibo non \u00e8 alla sua portata. Viene seguito da altre specie di pesci che si cibano delle prede scoperte.\nAlimentazione.\nLa dieta \u00e8 basata su crostacei bentonici, soprattutto granchi, ma si nutre anche di altri crostacei e di echinodermi.\nConservazione.\n\"M. ocellatus\" non viene pescato se non in maniera limitata per rifornire il mercato acquariofilo, specialmente in Brasile. Non sono note cause di impatto antropico ed \u00e8 comune in tutto il suo areale. Per questi motivi viene classificato dalla Lista rossa IUCN come \"a rischio minimo\"."}
{"id": "8911181", "revid": "125704243", "url": "https://it.wikipedia.org/wiki?curid=8911181", "title": "Bambini di cristallo", "text": "Bambini di cristallo (\"Glasbarnen\") \u00e8 un libro per ragazzi di genere giallo del 2013 scritto dall\u2019autrice svedese Kristina Ohlsson. Si tratta del primo libro per ragazzi dell'autrice, oltre ad essere il primo di una trilogia che vedr\u00e0 successivamente uscire Il bambino argento e Angeli di pietra.\nTrama.\nBillie, una ragazzina di 12 anni, a causa della morte del padre vive sola con sua madre a Kristianstad; se ne andr\u00e0 per trasferirsi ad \u00c5hus. La casa che le ospita per\u00f2 sembra infestata dalle anime di due bambini con l\u2019osteoporosi (da qui il nome \u201cbambini di cristallo\u201d, a causa della fragilit\u00e0 delle ossa da parte di chi ne soffre), morti affogati nel periodo in cui la nuova casa di Billie era un orfanotrofio. La protagonista non riesce a convincere la madre del fatto che qualcosa non vada con la casa e dovr\u00e0 quindi indagare sui suoi misteri assieme al nuovo amico Aladdin."}
{"id": "8911182", "revid": "287204", "url": "https://it.wikipedia.org/wiki?curid=8911182", "title": "Wis\u0142a P\u0142ock (pallamano)", "text": "Il SPR ORLEN Wis\u0142a P\u0142ock \u00e8 una squadra di pallamano maschile polacca con sede a P\u0142ock.\u00c8 stata fondata nel 1964."}
{"id": "8911185", "revid": "287204", "url": "https://it.wikipedia.org/wiki?curid=8911185", "title": "J\u00f3zsef Kauser", "text": "Le sue opere sono ispirate al neorinascimento francese e tedesco e al neo-romanico. \u00c8 noto per aver concluso il progetto architettonico della Basilica di Santo Stefano a Budapest.\nBiografia.\nNacque in una famigli di scalpellini e architetti che dall'Alsazia si era trasferita in Ungheria agli inizi del XVIII secolo. Nel 1865 inizi\u00f2 a studiare architettura all'Universit\u00e0 di Tecnologia e di Economia di Budapest e tra il 1866 e il 1867 studi\u00f2 al Politecnico di Zurigo. Nel 1868 studi\u00f2 all'\u00c9cole nationale sup\u00e9rieure des beaux-arts di Parigi e nel 1870 inizi\u00f2 a lavorare nello studio di Charles-Jean Laisn\u00e9. Durante la guerra franco-prussiana si rec\u00f2 a Vienna, dove studi\u00f2 con Theophil Hansen, direttore della scuola speciale di architettura dell'Accademia di belle arti di Vienna. Tornato a Parigi, continu\u00f2 i suoi studi fino al 1873 e ricevette diversi riconoscimenti.\nNel 1874 torn\u00f2 a Budapest, dove inizialmente lavor\u00f2 nell'ufficio di suo fratello J\u00e1nos Kauser.\nAlla morte di Mikl\u00f3s Ybl sopraggiunta nel 1891, gli fu affidata la direzione dei lavori della Basilica di Santo Stefano di Budapest."}
{"id": "8911187", "revid": "1005847", "url": "https://it.wikipedia.org/wiki?curid=8911187", "title": "Circoscrizioni e collegi elettorali del Senato della Repubblica del 1948", "text": ""}
{"id": "8911188", "revid": "287204", "url": "https://it.wikipedia.org/wiki?curid=8911188", "title": "Roberto Lavagna", "text": "Biografia.\nLaureato in economia politica all'Universit\u00e0 di Buenos Aires, ricopr\u00ec un incarico presso il ministero dell'Economia durante la presidenza di H\u00e9ctor Jos\u00e9 C\u00e1mpora. Dopo la fine della dittatura civico-militare Lavagna rientr\u00f2 in politica chiamato dal presidente Ra\u00fal Alfons\u00edn il quale lo nomin\u00f2 Segretario all'Industria e al Commercio Estero. Nel 2000 divenne ambasciatore argentino presso l'Unione europea.\nNel 2002 fu nominato dal presidente \"ad interim\" Eduardo Duhalde ministro dell'Economia. Lavagna si trov\u00f2 ad affrontare una situazione catastrofica; il paese sudamericano era stato messo sul lastrico dalle politiche neoliberali dei decenni precedenti e l'economia nazionale era sprofondata sotto il peso dei debiti con gli organismi monetari internazionali. Per affrontare la crisi economica argentina egli adott\u00f2 una serie di misure fino ad allora osteggiate da parte della societ\u00e0 argentina nonch\u00e9 dal banca centrale del paese come l'abolizione della parit\u00e0 del dollaro con il peso e lo scongelamento dei conti bancari. Via a via la moneta nazionale inizi\u00f2 lentamente a stabilizzarsi, mentre grazie alla domanda cinese le esportazioni di materie prime ripresero, infine il famigerato \"corralito\" venne definitivamente abolito. I successi ottenuti da Lavagna, durante il suo mandato il PIL argentino era cresciuto dell'8%, spinsero il successore di Duhalde N\u00e9stor Kirchner a riconfermarlo al dicastero dell'Economia. In questo secondo mandato egli si concentr\u00f2 sulla ristrutturazione del mastodontico debito argentino riaprendo il dialogo con i principali organismi economici e monetari internazionali. A causa di una serie di attriti con il presidente Kirchner sulla gestione della Banca Centrale Lavagna fu estromesso dal suo incarico a fine novembre 2005. \nIn occasione delle elezioni presidenziali del 2007 Lavagna fond\u00f2 la coalizione UNA (Una Naci\u00f3n Avanzada) per competere contro la candidata peronista Cristina Fern\u00e1ndez de Kirchner. In quest'occasione Lavagna fu supportato dai radicali, dai socialisti e dai quella parte del giustizialismo rimasta fedele all'ex presidente Duhalde. In questa tornata elettorale l'ex ministro dell'Economia otterr\u00e0 solamente il 17% delle preferenze, classificandosi terzo alle spalle della Kirchner e di Elisa Carri\u00f3 riuscendo a vincere solo nella Provincia di C\u00f3rdoba.\nIn occasione delle elezioni presidenziali del 2019 Lavagna si present\u00f2 nuovamente come candidato a capo della coalizione Consenso Federal ottenendo per\u00f2 solo il 6,2%, classificandosi cos\u00ec terzo alle spalle di Alberto Fern\u00e1ndez e Mauricio Macri."}
{"id": "8911189", "revid": "1543377", "url": "https://it.wikipedia.org/wiki?curid=8911189", "title": "Care memorie", "text": "Care memorie (\"Souvenirs pieux\") \u00e8 un'opera letteraria di Marguerite Yourcenar, pubblicata nel 1974. Costituisce il primo volume che l'autrice ha dedicato a un progetto autobiografico, la trilogia \"Il labirinto del mondo\", di cui sono parti successive \"Archivi del Nord\" e \"Quoi? L'\u00e9ternit\u00e9.\" \nIl libro \u00e8 stato tradotto in quindici lingue; in lingua italiana \u00e8 apparso nel 1981, nella traduzione di Graziella Cillario.\nTrama.\nIl volume si apre con un koan zen che funge da epigrafe, per articolarsi in seguito in quattro sezioni suddivise a loro volta in capitoli non numerati. Ferdinande de Cartier de Marchienne, detta Fernande, coniugata con Michel Cleenewerck de Crayencour, \u00e8 la madre dell'autrice del libro. Morta di febbre puerperale il 18 giugno 1903, due settimane dopo la nascita della sua prima e unica figlia, di lei non \u00e8 rimasto in Marguerite Yourcenar un solo ricordo cosciente. Per arrivare a lumeggiare il vissuto di una madre non conosciuta, l'autrice ha raccolto una serie di documenti, esaminato la corrispondenza disponibile, incontrato parenti di tutte le et\u00e0. \nNella prima parte del racconto, \u00ab\"Il parto\"\u00bb, si parla delle circostanze che precedettero la morte di Fernande a Bruxelles, della sua tragica e inevitabile scomparsa, dei riti che seguirono: il funerale della madre, il battesimo della figlia. Si tratteggiano anche i legami familiari di Fernande, a sua volta cresciuta senza madre in una numerosa famiglia di buona nobilt\u00e0 belga. Si risale quindi alle origini documentate delle varie famiglie da cui Fernande discendeva, partendo dal XIV secolo. Vengono anche descritte alcune dimore di queste famiglie, come il castello di Fl\u00e9malle, nella provincia di Liegi, il Castello Bilquin-de Cartier, a Marchienne-au-Pont, nella provincia di Hainaut e il Castello di Acoz, sempre nell'Hainaut, al confine della Provincia di Namur.\nLa residenza di Acoz \u00e8 stata, nel XIX secolo, la dimora di Octave Pirmez, congiunto di Fernande, letterato di valore nazionale. Affascinata da questa figura caratteristica, in \u00ab\"Due viaggiatori in cammino verso la regione immutabile\"\u00bb, Marguerite Yourcenar ne ricostruisce le vicende umane, all'insegna di una vita modesta e ritirata, funestata dalla precoce morte del fratello Fernand, detto \"R\u00e9mo\". Molto pi\u00f9 giovane di Octave e altrettanto dotato, anche Fernand fu un letterato pregevole, le cui opere furono pubblicate postume. L'autrice rivive l'affetto tra i due fratelli, la sensibilit\u00e0 esasperata del giovane R\u00e9mo, il suicidio a ventotto anni, la prostrazione dei familiari, ed \u00e8 con evidente piacere ch'ella s'interessa a quelle \u00abdue voci che si esprimono con foga, o al contrario con reticenza, due esseri che si odono sospirare, a volte gridare\u00bb L'onest\u00e0 dei ritratti, perseguita dalla scrittrice, fa s\u00ec che i giudizi negativi si alternino all' ammirazione, spesso venata di complicit\u00e0: \u00abHo per Remo una bruciante stima, ed anche: \u00abLo zio Octave tanto mi commuove quanto mi irrita\u00bb.\nDalla storia dei fratelli Pirmez si giunge a quella personale di Fernande, in \u00ab\"Fernande\"\u00bb. Vengono delineate l'infanzia, l'adolescenza, l'istruzione; descritti i rapporti con i molti fratelli maggiori e i loro figli. I suoi anni di formazione giovanile comprendono alcuni viaggi all'estero, fino alla conoscenza dell'uomo che diverr\u00e0 suo marito. Michel de Crayencourt \u00e8 vedovo, ha avuto un primo matrimonio assai brillante ed \u00e8 molto sicuro di s\u00e9; Fernande, al suo fianco, si sente intimidita. C'\u00e8 anche un figlio di Michel, giovinetto ombroso e poco amichevole. Il matrimonio, seguito dalla gravidanza che porter\u00e0 alla luce Marguerite, sembra nato sotto auspici sfavorevoli, sfociati nella morte dell'ancor giovane sposa.\nTecniche autobiografiche.\nYourcenar si pone prima di tutto come genealogista: utilizza una documentazione importante che abbraccia le fonti familiari (testimonianze orali, lettere, fotografie, e certamente le \u00abcare memorie\u00bb che danno il titolo al libro, gli annuari genealogici della nobilit\u00e0, le monografie di studiosi locali, le opere di storia letteraria dedicate a Octave Pirmez, cos\u00ec come altri lavori storici pi\u00f9 generali. Cerca di riscrivere gli avvenimenti familiari, in modo che siano il pi\u00f9 possibile aderenti alla realt\u00e0 storica che emerge dalle fonti. Quest'esigenza non evita qualche approssimazione inerente alla ricerca storica che, per la scrittrice, \u00abimporta[no] molto poco [...] Ci troviamo qui soltanto in un brevissimo racconto\u00bb. Le interruzioni nella storia di famiglia e il desiderio di far rivivere i personaggi, immaginando i loro sentimenti e le sensazioni che li hanno segnati, danno spessore e vita ad un'opera che la sola genealogia avrebbe contrassegnato di inevitabile aridit\u00e0. \nL'obiettivo di questa autobiografia \u00e8 pertanto, prima di ogni altra cosa, sottolineare come tratto universale, il legame che intercorre sempre e comunque fra la genealogia e \u00abl'essere che io chiamo me\u00bb. Per Yourcenar questo legame rappresenta un punto d'arrivo nella ricerca d'identit\u00e0, nell'evocazione di ci\u00f2 che l'ha resa possibile e non di ci\u00f2 che la precede.A questo rimanda l'epigrafe di apertura: \u00abQual'era il vostro viso prima che vostro padre e vostra madre s'incontrassero?\""}
{"id": "8911190", "revid": "1005847", "url": "https://it.wikipedia.org/wiki?curid=8911190", "title": "Circoscrizioni e collegi elettorali del Senato della Repubblica del 1993", "text": ""}
{"id": "8911193", "revid": "79520", "url": "https://it.wikipedia.org/wiki?curid=8911193", "title": "Jozsef Kauser", "text": ""}
{"id": "8911194", "revid": "287204", "url": "https://it.wikipedia.org/wiki?curid=8911194", "title": "Gianni Pons", "text": "Biografia.\nPons ha interpretato come attore Il duca di Nemours nel 1938, nell'unico film \"Ettore Fieramosca\" diretto da Alessandro Blasetti. Con Blasetti \u00e8 rimasto professionalmente collegato come suo assistente personale, lavorando su alcune sceneggiature. Trasferitosi a Torino nel 1942 dirige il film drammatico \"L'angelo del crepuscolo,\" tratto dal suo libro. Nel 1946 dirige la versione italiana del film francese \"Non siamo sposati\" (\"Nous ne sommes pas mari\u00e9s\"). Ha poi lavorato a Barcellona per gli \"Hispanicas\", ritirandosi dall'industria cinematografica alla fine degli anni Cinquanta."}
{"id": "8911196", "revid": "618763", "url": "https://it.wikipedia.org/wiki?curid=8911196", "title": "Herculanum (opera)", "text": "Herculanum \u00e8 una grande opera con musiche di F\u00e9licien David e libretto di Joseph M\u00e9ry e T\u00e9rence Hadot. Fu rappresentata per la prima volta a Parigi al Th\u00e9\u00e2tre Imp\u00e9rial de l'Op\u00e9ra il 4 marzo 1859. Scenografie ricche e dettagliate, celebri star dell'opera e del balletto, cori e balli elaborati e spettacolari effetti scenici erano combinati con la musica e il testo per rendere il lavoro un successo.\nTrama.\nScena: Ercolano, 79 d.C.\nAtto I.\n\"Il palazzo e i giardini di Olimpia a destra; a sinistra, le sfingi segnano i quartieri egizi della citt\u00e0, dove arrivano le merci dal porto di Alessandria.\" \"Sullo sfondo templi, ville e palazzi.\"\nOlympia sta ricevendo un tributo da monarchi e dignitari in visita nel suo palazzo. H\u00e9lios e Lilia, due cristiani, vengono trascinati dalla folla che chiede la loro morte. Il proconsole Nic\u00e0nore, fratello di Olympia, pensa che questa sia una buona idea, ma Olympia, molto colpita dal bell'aspetto di H\u00e9lios, rifiuta di farlo e manda via tutti gli altri. Rimasta sola con H\u00e9lios, gli d\u00e0 una pozione magica e lo seduce. Un terremoto scuote il suolo e appare il profeta Magnus, avvertendo di una imminente catastrofe.\nAtto II.\n\"Un luogo remoto e disabitato in una valle alla periferia della citt\u00e0.\" \"A destra, una piccola collina con rocce, colonne rotte e rovine.\" \"Una croce \u00e8 in cima alla collina, che i cristiani usano come luogo di culto.\" \"Il sole sta tramontando.\"\nSubito dopo che Olimpia fu rimasta colpita da H\u00e9lios, suo fratello Nicanor s'innamor\u00f2 di Lilia.Egli l'ha rintracciata nel luogo di incontro dei cristiani per cercare di sedurla. Lilia per\u00f2 non \u00e8 interessata, lo rifiuta e non gli crede quando afferma di essersi convertito al cristianesimo. Il suo rifiuto fa infuriare Nic\u00e0nore, che nega l'esistenza del Dio di Lilia. Viene cos\u00ec immediatamente colpito da un fulmine e Lilia sviene. Satana stesso appare, dichiarando il suo godimento nell'infliggere sofferenza e agonia a tutta l'umanit\u00e0. Decide di far sapere a Lilia che il suo innamorato H\u00e9lios le \u00e8 stato infedele, e quando la ragazza riprende conoscenza, le mostra una visione di H\u00e9lios e Olympia che fanno l'amore. Satana raccoglie il mantello di Nic\u00e0nore e assume la sembianza del fratello di Olimpia.\nAtto III.\n\"I giardini della regina.\" \"Dietro una collina sulla destra, un tempio dedicato a Ercole.\" \"A sinistra, una vista attraverso la baia della citt\u00e0 di Napoli. Un arco di trionfo al centro\"\nH\u00e9lios cede alle lusinghe della regina. Seguono feste e balli, ma Lilia arriva in mezzo a loro per rivendicare il suo amore per H\u00e9lios. Olympia dice a H\u00e9lios che far\u00e0 giustiziare Lilia se egli non la sposa e governa con lei come suo marito. Satana, nella sua veste di Nic\u00e0nore, consiglia ad Olimpia che farebbe soffrire di pi\u00f9 Lilia se vivesse e assistesse al matrimonio di H\u00e9lios con lei. Per salvare la vita di Lilia, H\u00e9lios accetta di sposare Olimpia, per la gioia di Satana.\nAtto IV.\n\"Il grande salone del magnifico palazzo della regina Olimpia, riccamente decorato con decorazioni in stile etrusco\"\nI tremori scuotono ripetutamente il suolo. Satana convoca gli schiavi della regina e li incoraggia a ribellarsi. Il terremoto diventa sempre pi\u00f9 intenso tanto che in cielo compaiono temporali e fulmini. Gli edifici attorno iniziano a crollare.\n\"Il terrazzo del palazzo, sorretto da colonne doriche, presenta da un lato una facciata con Cariatidi, dall'altro una facciata con colonne corinzie.\" \"A sinistra, una strada fiancheggiata da sfingi conduce ad un tempio dedicato ad Iside.\" \"Sullo sfondo un acquedotto a due livelli di archi conduce alle pendici del Vesuvio\"\nH\u00e9lios appare sulla terrazza e invoca il nome di Lilia; le strutture tutt'attorno cadono a terra. Lilia lo raggiunge e lo perdona per averla tradita con Olimpia. Sullo sfondo il Vesuvio sta erompendo. Satana rivela ad Olimpia che non \u00e8 veramente suo fratello, ma il diavolo. Il vulcano esplode, vomitando ondate di rocce, ceneri e lava, distruggendo tutti gli edifici e annientando la popolazione riunita e l'intero cast. I cristiani non sono dispiaciuti di morire poich\u00e9 hanno la certezza della salvezza.\nCritica.\nAlla prima, i quattro ruoli principali furono interpretati dalle star di quel periodo; in particolare, la celebre ballerina Emma Livry apparse nel balletto del terzo atto, guadagnandosi gli elogi della critica contemporanea. Anche le decorazioni fastose e dettagliate e gli effetti scenici ricevettero molti consensi. Hector Berlioz elogi\u00f2 la musica di F\u00e9licien David per le sue \"molte bellezze\". \"Herculanum\" ebbe numerose repliche, arrivando a 74 rappresentazioni all'Opera di Parigi fino al 1870. L'opera fu ripresa al Th\u00e9\u00e2tre Royal de La Monnaie, a Bruxelles, nel 2014, e nello stesso anno venne eseguita in concerto all'Opera Royal de Versailles. \"Herculanum\" fu rappresentato in una nuova produzione al Wexford Festival, in Irlanda, nel 2016.\nRegistrazione.\nV\u00e9ronique Gens: Lilia, Karine Deshayes: Olympia, Edgaras Montvidas: H\u00e9lios, Nicolas Courjal : Nicanor / Satan, Julien V\u00e9ron\u00e8se: Magnus; Orchestra Filarmonica di Bruxelles, Coro della Radio fiamminga, Herv\u00e9 Niquet, direttore. Registrato nel 2014, uscito nel 2015. Ediciones Singulares (Palazzetto Bru Zane - Centre de musique romantique fran\u00e7aise), ES 1020. CD"}
{"id": "8911198", "revid": "1043175", "url": "https://it.wikipedia.org/wiki?curid=8911198", "title": "Rikihiro Sugiyama", "text": ""}
{"id": "8911208", "revid": "1761453", "url": "https://it.wikipedia.org/wiki?curid=8911208", "title": "Vera Gheno", "text": "Biografia.\nFiglia di Danilo Gheno, professore emerito presso l'Universit\u00e0 degli Studi di Padova, e di madre ungherese, apprende come lingue madri l'italiano e l'ungherese. Si diploma al liceo classico Machiavelli di Firenze con il massimo dei voti. Si \u00e8 laureata con lode in sociolinguistica il 12 aprile 2002, presso l'Universit\u00e0 degli Studi di Firenze; il 2 giugno 2006, nella stessa universit\u00e0, ha conseguito il dottorato di ricerca in linguistica italiana. Ha collaborato per vent'anni con l'Accademia della Crusca e attualmente lavora con la casa editrice Zanichelli; insegna all'Universit\u00e0 di Firenze dove \u00e8 ricercatrice a tempo determinato.\nSi occupa prevalentemente di comunicazione digitale; molti suoi interventi su giornali o riviste riguardano il sessismo e l'inclusivit\u00e0 nella lingua italiana; da linguista si \u00e8 occupata dell'uso dello schwa (\"-\u01dd\") nella lingua italiana e ritiene che in alcuni contesti della comunicazione scritta, invece del maschile sovraesteso (che vuole che si usi il maschile plurale per i sostantivi indicanti gruppi di persone tra cui almeno un maschio), sia corretto usarlo.\nTraduce libri dall'ungherese all'italiano per Adelphi."}
{"id": "8911209", "revid": "1005847", "url": "https://it.wikipedia.org/wiki?curid=8911209", "title": "Circoscrizioni e collegi elettorali del Senato della Repubblica del 2017", "text": ""}
{"id": "8911233", "revid": "1501509", "url": "https://it.wikipedia.org/wiki?curid=8911233", "title": "Ra\u0161a Bukvi\u0107", "text": ""}
{"id": "8911234", "revid": "1501509", "url": "https://it.wikipedia.org/wiki?curid=8911234", "title": "Rasa Bukvic", "text": ""}
{"id": "8911236", "revid": "767487", "url": "https://it.wikipedia.org/wiki?curid=8911236", "title": "Glass coach", "text": "La Glass Coach (\"Carrozza di vetro\") \u00e8 una delle carrozze della famiglia reale britannica. La carrozza viene usata per visite ufficiali e reali, nonch\u00e9 per la cerimonia di apertura del Parlamento del Regno Unito. Fu utilizzata anche in occasione del Matrimonio del principe Carlo e di lady Diana Spencer.\nStoria.\nLa Glass Coach venne costruita da Peters &amp; Sons di Londra nel 1881. Era stata originariamente progettata come carrozza dello sceriffo, ma fu acquistata dalla Corona in tempo per l'incoronazione di Giorgio V nel 1911. Viene utilizzata ogni anno in varie occasioni statali, come l'apertura annuale del Parlamento, ma \u00e8 stata impiegata in modo pi\u00f9 famoso ai matrimoni reali, per trasportare la sposa dalla sua residenza (Buckigham Palace, Clarence House o Kensington Palace) alla Chiesa e viceversa. La carrozza venne usata per il matrimonio di lady Elizabeth Bowes-Lyon, Principessa Elisabetta, la Principessa Reale, il Duca di York e nel caso pi\u00f9 famoso per il matrimonio del Principe Carlo nel 1981. Dal 2012, \u00e8 stata utilizzata per trasportare la regina e il duca di Edimburgo da e verso la sfilata delle guardie a cavallo per Trooping the Colour. La Glass Coach \u00e8 guidata da un cocchiere e pu\u00f2 essere trainata da due o quattro cavalli. Quando non viene utilizzata viene mantenuta (e spesso esposta al pubblico) presso i Royal Mews di Londra. Il nome \"Glass Coach\" \u00e8 dovuto alla grande presenza di vetro nella carrozza."}
{"id": "8911237", "revid": "793215", "url": "https://it.wikipedia.org/wiki?curid=8911237", "title": "Chiesa di Nostro Signore Ges\u00f9 Cristo (Napoli)", "text": "La Parrocchia della Resurrezione di Nostro Signore Ges\u00f9 Cristo \u00e8 una delle chiese di Napoli di costruzione moderna.\n\u00c8 sita nel quartiere Scampia, nel rione Monterosa fa parte dell'VII decanato della Chiesa di Napoli, \u00e8 concepita con un'architettura moderna ed \u00e8 l'unica chiesa di Napoli intitolata alla Resurrezione di Cristo.\nStoria.\nLa storia della Parrocchia della Resurrezione \u00e8 indissolubilmente legata a quella del quartiere Scampia nello specifico del rione Monterosa (in precedenza chiamato rione Ina Casa) e alla figura di \"Mons.Vittorio Siciliani\", noto sacerdote morto il 5 aprile 2020 (nel pieno della pandemia da COVID-19), egli originario della Parrocchia dell'Ascensione a Chiaia svolgeva la sua attivit\u00e0 nel suddetto quartiere per\u00f2 poi l'allora vescovo di Napoli il Card.Corrado Ursi venuto a conoscenza della sua attenzione ai poveri il 10 novembre 1968 lo invi\u00f2 nel nascente rione Ina casa per erigere questa nuova comunit\u00e0 ecclesiale e questo nuovo edificio religioso.\nPadre Vittorio (come il sacerdote amava farsi chiamare nonostante il titolo), una volta arrivato nel rione inizi\u00f2 a celebrare i sacramenti in uno scantinato adibito a chiesa mentre veniva costruita il nuovo edificio dal 1968 al 1973 la comunit\u00e0 viveva i momenti di fede nello scantinato, dalla notte di Pasqua del 1973 la comunit\u00e0 inizio a ritrovarsi nel nuovo edificio non ancora ultimato l\u00ec, dal 1972 al 1975 ci fu completata la costruzione della chiesa e il 7 maggio 1975 la chiesa fu consacrata dal Card.Corrado Ursi.\nDescrizione.\nLa chiesa parte alla base con una forma quadrata salendo diventa piramoidale che culmina con il campanile sovrastato da una croce, la parte bassa della facciata presenta dei finestroni rettangolari. La chiesa presenta all'ingresso presenta due atri uno interno e un esterno, quest'ultimo presenta tre entrate con porte di legno che portano all'atrio interno con due porte laterali e un al centro in legno tamburato che conducono all'aula sacra vera e propria, vicino all'ingresso laterale sinistro, riposa in un loculo di marmo, il sacerdote fondatore, Vittorio Siciliani. La sala liturgica \u00e8 di forma quadrata con tre navate, si presenta spaziosa e molto alta, e ottiene molta luce da numerosi finestroni di cui abbiamo parlato in precedenza che raffigurano scene della bibbia posti tutto intorno. la navata centrale conduce al presbiterio che \u00e8 sovrastato da un polittico raffigurante il Cristo Risorto, alcune donne tra cui Maria, madre di Ges\u00f9, i discepoli Pietro, Paolo e Giovanni e alcuni santi e laici. Nelle navate laterali sono presenti due nicchie per navate contenenti alcune statue di santi."}
{"id": "8911241", "revid": "287204", "url": "https://it.wikipedia.org/wiki?curid=8911241", "title": "USS Johnston", "text": "Due unit\u00e0 della United States Navy hanno portato il nome di USS \"Johnston\":"}
{"id": "8911248", "revid": "73843", "url": "https://it.wikipedia.org/wiki?curid=8911248", "title": "Emma Gatewood", "text": "Il suo nome completo fu Emma Rowena Caldwell Gatewood, ma divenne maggiormente nota come Grandma Gatewood (Nonna Gatewood), famosa per essere stata la prima donna ad aver percorso nel 1955 l'intero sentiero degli Appalachi, per un totale di 3.489 km, e questo all'et\u00e0 di sessantasette anni, ormai nonna.\nBiografia.\nEmma Gatewood nacque nella Contea di Gallia nel 1887 e sino al momento della sua impresa fu occupata nel seguire la famiglia allevando undici figli, svolgendo i lavori nella fattoria e subendo frequenti abusi e violenze da parte del marito. Prese la decisione di partire dicendo ai figli che sarebbe andata a fare una passeggiata, senza spiegare che sarebbe stata una cosa molto diversa. Era il 1954.\nArriv\u00f2 al Parco statale Baxter e part\u00ec dal campeggio alle pendici del monte Katahdin per arrivare sino alla sua vetta. La mattina seguente part\u00ec in direzione della Georgia e si perdette lungo la strada, venne cercata da una squadra di soccorso e convinta a desistere. Cos\u00ec torn\u00f2 a casa. \nL'anno successivo volle riprovare, ma prima di tutto prese un volo per Atlanta e si trasfer\u00ec con mezzi pubblici sino alla zona del monte Oglethorpe, in Georgia. Inizi\u00f2 il suo viaggio il 3 maggio 1955, sempre con un equipaggiamento ridotto al minimo.\nIn un'intervista realizzata in seguito spieg\u00f2 che apprese per la prima volta del sentiero degli Appalachi leggendo nel 1949 un articolo sul National Geographic Magazine nel quale era descritto come un bellissimo sentiero con buone indicazioni e rifugi adatti dove dormire la notte.\nPoco a poco, mentre lei camminava sul sentiero diretta verso nord, la stampa inizi\u00f2 ad interessarsi a lei. I giornalisti cominciarono ad attenderla nei punti dove sarebbe passata e l'intervistarono. Emma Gatewood divenne famosa e contemporaneamente fece pubblicit\u00e0 al sentiero. Dopo la prima volta rifece il percorso sia nel 1957 che nel 1964, diventando una leggenda."}
{"id": "8911254", "revid": "599013", "url": "https://it.wikipedia.org/wiki?curid=8911254", "title": "Josiah Scott", "text": "Carriera.\nJacksonville Jaguars.\nHamilton al college gioc\u00f2 a football a Michigan State dal 2016 al 2019. Fu scelto nel corso del quarto giro (137\u00ba assoluto) del Draft NFL 2020 dai Jacksonville Jaguars. Nella sua stagione da rookie mise a segno 11 tackle in 6 presenze.\nPhiladelphia Eagles.\nIl 18 maggio 2021 Scott fu scambiato con i Philadelphia Eagles per Jameson Houston e una scelta del sesto giro del Draft 2023."}
{"id": "8911256", "revid": "2091133", "url": "https://it.wikipedia.org/wiki?curid=8911256", "title": "Oeiras Open Challenger II 2021 - Doppio", "text": "Mats Moraing / Oscar Otte erano i campioni in carica, ma si sono ritirati al primo turno.\nIn finale Nuno Borges / Francisco Cabral hanno sconfitto Pavel Kotov / Tseng Chun-hsin con il punteggio di 6-1, 6-2.\nWildcard.\n&lt;ol start=\"3\"&gt;"}
{"id": "8911258", "revid": "220472", "url": "https://it.wikipedia.org/wiki?curid=8911258", "title": "Valerio Verra", "text": "Biografia.\nStudi\u00f2 nel liceo classico \"Silvio Pellico\" della sua citt\u00e0 natale, dove ebbe come professore Luigi Pareyson. Dopo il diploma si iscrisse alla facolt\u00e0 di filosofia all'Universit\u00e0 di Torino dove si laure\u00f2 nel 1949 con una tesi dal titolo \"Il naturalismo umanistico e sperimentale di John Dewey\" con relatori Augusto Guzzo e Nicola Abbagnano.\nNella stessa universit\u00e0 divenne assistente, prima volontario poi straordinario, alla cattedra di estetica con docente Luigi Pareyson.\nTra il 1954 e il 1956 comp\u00ec un periodo di studio all'Universit\u00e0 di Heidelberg dove ebbe come docente Hans-Georg Gadamer.\nTornato in Italia, dopo aver insegnato nei licei di Aosta e Alessandria, dal 1960 divenne professore all'Universit\u00e0 di Trieste.\nNel 1968 pass\u00f2 alla cattedra di storia della filosofia dell'Universit\u00e0 di Roma La Sapienza e, dal 1992, Universit\u00e0 degli Studi Roma Tre dove rester\u00e0 in carica fino al 2000 anno del suo ritiro dall'insegnamento, quando venne nominato professore emerito.\nVerra \u00e8 stato membro dell'Accademia Nazionale dei Lincei e dell\u2019Accademia delle Scienze di Torino oltre che membro del direttivo dell'Internationale Hegel-Vereinigung. Negli anni settanta insieme a Carlo Sini e Gianni Vattimo ha organizzato i \"Colloqui di filosofia\" al \"Collegium Phaenomenologicum\" di Perugia.\nI suoi studi si sono concentrati soprattutto sulla filosofia tedesca moderna e contemporanea con particolare attenzione alla filosofia post kantiana. In questo ambito ha, tra l'altro, curato l'edizione delle opere complete di Salomon Maimon (la \"Gesammelte Werke\") in sette volumi pubblicati tra il 1965 e il 1977. Ha dedicato molte opere allo studio del pensiero di Hegel di cui rivalut\u00f2 soprattutto l'aspetto sistematico."}
{"id": "8911260", "revid": "439868", "url": "https://it.wikipedia.org/wiki?curid=8911260", "title": "Gatewood", "text": ""}
{"id": "8911262", "revid": "125694178", "url": "https://it.wikipedia.org/wiki?curid=8911262", "title": "Mattia Faraoni", "text": "Ha combattuto e vinto in eventi come Enfusion, Oktagon Bellator e Petrosyanmania. \nNel pugilato ha vinto il Campionato italiano assoluto 2014, il Guanto d'Oro 2013 e il Campionato italiano universitario 2013.\nBiografia.\nInizia a praticare arti marziali all'et\u00e0 di 7 anni iniziando con il karate tradizionale Semi Contact. All'et\u00e0 di 14 anni passa al Full Contact karate, apprendendo le tecniche dello Shinseikai Karate.\nIn seguito si avvicina ad altre arti marziali come Savate, kickboxing e K-1.\nAll'et\u00e0 di 15 anni inizia a praticare anche il pugilato presso la societ\u00e0 Team Boxe Roma XI, debuttando in combattimento contro Mirko Geografo. Nel pugilato apre la sua carriera professionistica dopo 69 incontri da amatoriale, con 62 vittorie e 7 sconfitte.\nNel 2013 vince la medaglia di bronzo ai mondiali WAKO in Brasile, sfidando in semifinale l'avversario Alex Pereira.\nNel 2014 vince la medaglia di bronzo agli Europei WAKO a Bilbao.\nNel 2014 gli viene riconosciuto il primato italiano di campione di due discipline diverse.\nNel 2018 sfida nell'Oktagon Bellator Raffaele Vitale ma si infortuna gravemente rompendosi il tendine del bicipite.\nNel 2019 sfida nuovamente Raffaele Vitale nella cornice dell'Oktagon e vince con un verdetto unanime da parte della giuria.\nIl 16 luglio 2021, nella rivincita contro il campione Francesco Versaci, riesce a vincere il titolo dei Pesi Massimi Leggeri Italiani, dopo che nel marzo 2021 il loro primo incontro fin\u00ec in pareggio."}
{"id": "8911266", "revid": "1566286", "url": "https://it.wikipedia.org/wiki?curid=8911266", "title": "Shin baka jidai (zen)", "text": ""}
{"id": "8911267", "revid": "478814", "url": "https://it.wikipedia.org/wiki?curid=8911267", "title": "Ante Pavi\u0107", "text": "Carriera.\nHa vinto numerosi titoli nel circuito ITF e Challenger, soprattutto in doppio, specialit\u00e0 nella quale vanta la 106\u00aa posizione nel ranking ATP del 6 gennaio 2020. Il suo anno migliore in singolare \u00e8 stato il 2014, quando ha superato il primo turno a Wimbledon e in ottobre ha raggiunto il suo best ranking al 132\u00ba posto. Il 3 febbraio 2017 disputa a Osijek il suo unico incontro nella squadra croata di Coppa Davis, in occasione della sfida persa 3-2 contro la Spagna. Viene schierato in singolare, quando era numero 486 del ranking, e raccoglie solo 9 giochi contro il n\u00ba 16 del mondo Roberto Bautista Agut. Dalla fine del 2019 ha giocato quasi esclusivamente in doppio."}
{"id": "8911268", "revid": "599013", "url": "https://it.wikipedia.org/wiki?curid=8911268", "title": "Kristian Fulton", "text": "Carriera.\nTennessee Titans.\nFulton al college gioc\u00f2 a football a LSU vincendo il campionato NCAA nel 2019. Fu scelto dai Tennessee Titans nel corso del secondo giro (61\u00ba assoluto) del Draft NFL 2020. Nella sua stagione da rookie fece registrare 16 tackle, un sack e un intercetto in sei presenze, due delle quali come titolare."}
{"id": "8911269", "revid": "38120", "url": "https://it.wikipedia.org/wiki?curid=8911269", "title": "I figli del capitano Grant (disambigua)", "text": ""}
{"id": "8911270", "revid": "38120", "url": "https://it.wikipedia.org/wiki?curid=8911270", "title": "I figli del capitano Grant (film)", "text": ""}
{"id": "8911271", "revid": "1566286", "url": "https://it.wikipedia.org/wiki?curid=8911271", "title": "Shin baka jidai (Zen)", "text": ""}
{"id": "8911272", "revid": "1613450", "url": "https://it.wikipedia.org/wiki?curid=8911272", "title": "Kokoy de Santos", "text": "Biografia.\nKokoy de Santos \u00e8 nato Ronald Marquez de Santos Jr. il 15 maggio 1998 a General Trias, Cavite, nelle Filippine.\nHa esordito come attore nel 2011 nella serie televisiva \"Futbolilits\". Dopo aver recitato in altre serie, nel 2013 recita nel suo primo lungometraggio \"\".\nNel 2019 recita nel film \"F#*@bois\" di Eduardo Roy Jr.. Il film viene presentato ufficialmente al 15\u00b0 Cinemalaya Philippine Independent Film Festival ed ha dato una svolta alla sua carriera.\nNel maggio 2020 \u00e8 stato scelto come uno degli attori principali della serie die YouTube, \"Gameboys\". Prodotta da The IdeaFirst Company, \u00e8 una serie boys love (BL) nelle Filippine che racconta la storia di due giovani ragazzi che si sono ritrovati online durante la pandemia di COVID-19. In questa web serie in tredici episodi, Kokoy interpreta il ruolo di Gavreel Alarcon al fianco di Elijah Canlas che interpreta il ruolo di Cairo Lazaro, un famoso streamer di giochi online.\nSempre nel 2020 ha recitato in un'altra webserie, \"Oh, Mando!\"."}
{"id": "8911276", "revid": "38120", "url": "https://it.wikipedia.org/wiki?curid=8911276", "title": "I figli del Capitano Grant", "text": ""}
{"id": "8911278", "revid": "520814", "url": "https://it.wikipedia.org/wiki?curid=8911278", "title": "Segunda Divisi\u00f3n spagnola 2017-2018", "text": "Segunda Divisi\u00f3n 2017-2018 (Spagna)"}
{"id": "8911280", "revid": "74173", "url": "https://it.wikipedia.org/wiki?curid=8911280", "title": "Ferrovia Grosuplje-Ko\u010devje", "text": "La ferrovia Grosuplje-Ko\u010devje \u00e8 una linea ferroviaria, a scartamento ordinario che collega la citt\u00e0 di Ko\u010devje nella Slovenia Sudorientale con Grosuplje ed il resto della rete ferroviaria slovena.\nL'altitudine del punto pi\u00f9 alto (tra Veliki La\u0161\u010de e Ortnek) \u00e8 di 581 m, che \u00e8 solo di poco pi\u00f9 basso dei 602 m raggiunti dalla rete slovena nei pressi della Stazione di Postumia, considerata la stazione pi\u00f9 alta della Slovenia.\nStoria.\nLa costruzione della linea inizi\u00f2 il 22 maggio 1892. L'inaugurazione avvenne il 27 settembre 1893 e il primo treno percorse la linea gi\u00e0 il 24 luglio 1893. La costruzione fu ostacolata dal rigido inverno 1891/1892. La linea venne costruita principalmente per le esigenze della miniera di Ko\u010devje e per le attivit\u00e0 forestali.\nNegli anni migliori furono trasportate lungo il percorso 170.000 tonnellate di carbone e 134.000 tonnellate di legna. Parallelamente al percorso correva anche il traffico passeggeri.\nIl traffico passeggeri sul percorso inizi\u00f2 a diminuire drasticamente dopo il rinnovo della strada \u0160kofljica - Ko\u010devje. Tra il 1958 e il 1966 il numero di passeggeri diminu\u00ec del 66%. Pertanto, i treni passeggeri dal 1\u00ba luglio 1968 continuarono a viaggiare solo fino a Veliki La\u0161\u010de (in seguito solo a Dobrepolje), e furono definitivamente soppressi dopo il 1970 lungo l'intero percorso. Durante la crisi petrolifera del 1983, fu presa in considerazione la reintroduzione del trasporto passeggeri, ma l'idea non si concretizz\u00f2.\nNel 2008 \u00e8 iniziata la ricostruzione della linea ferroviaria, prima ai depositi statali a Ortnek, poi a Ribnica e alla fine del 2018 a Ko\u010devje. La linea \u00e8 stata riaperta al traffico passeggeri il 3 gennaio 2021."}
{"id": "8911281", "revid": "38120", "url": "https://it.wikipedia.org/wiki?curid=8911281", "title": "Il castello (film)", "text": ""}
{"id": "8911284", "revid": "298229", "url": "https://it.wikipedia.org/wiki?curid=8911284", "title": "Kent State Golden Flashes", "text": ""}
{"id": "8911286", "revid": "38120", "url": "https://it.wikipedia.org/wiki?curid=8911286", "title": "Visioni di morte (film)", "text": ""}
{"id": "8911304", "revid": "1005847", "url": "https://it.wikipedia.org/wiki?curid=8911304", "title": "Circoscrizioni e collegi elettorali del Senato della Repubblica del 2020", "text": ""}
{"id": "8911307", "revid": "38120", "url": "https://it.wikipedia.org/wiki?curid=8911307", "title": "Darling (film)", "text": ""}
{"id": "8911311", "revid": "119764850", "url": "https://it.wikipedia.org/wiki?curid=8911311", "title": "Woodburn (Nuovo Galles del Sud)", "text": "Woodburn \u00e8 una piccola citt\u00e0 autostradale sulle rive del fiume Richmond nel Nuovo Galles del Sud, in Australia. Fino a quando la citt\u00e0 non \u00e8 stata aggirata, nel settembre 2020, la trafficata Pacific Highway ha attraversato il centro della citt\u00e0. Woodburn \u00e8 712\u00a0km a nord della capitale dello stato, Sydney, e 34\u00a0km a sud della citt\u00e0 regionale di Lismore.\nStoria.\nPrima dell'arrivo dei coloni europei, nel 1840, l'area di Woodburn, conosciuta come Maniworkan dagli abitanti indigeni, era la sede del popolo Bundjalung. Woodburn era un importante porto fluviale fino a quando il declino del trasporto fluviale lungo il Richmond port\u00f2 a un declino delle fortune della citt\u00e0. Oggi, il reddito associato alla posizione della citt\u00e0 su una delle principali autostrade australiane \u00e8 importante per l'economia locale, cos\u00ec come i campi di canna da zucchero che circondano la citt\u00e0. La localit\u00e0 turistica di Evans Head \u00e8 10\u00a0km a sud-est di Woodburn.\nWoodburn fa parte della contea di Richmond Valley, la cui sede amministrativa si trova nella vicina Casino."}
{"id": "8911312", "revid": "1684799", "url": "https://it.wikipedia.org/wiki?curid=8911312", "title": "Ante Pavic", "text": ""}
{"id": "8911315", "revid": "422900", "url": "https://it.wikipedia.org/wiki?curid=8911315", "title": "Kiyoshi Atsumi", "text": " Nato a Tokyo, cominci\u00f2 la sua carriera da attore nel 1951 in un teatro di Asakusa. Dopo aver lottato per due anni con una tubercolosi polmonare, fece il suo debutto televisivo nel 1956 e quello cinematografico nel 1957.\nAtsumi divenne molto conosciuto in Giappone grazie alla serie di film \"Otoko wa tsurai yo\", durata dal 1969 al 1995, anno antecedente alla sua morte."}
{"id": "8911317", "revid": "1719883", "url": "https://it.wikipedia.org/wiki?curid=8911317", "title": "Iabbok", "text": ""}
{"id": "8911321", "revid": "1632387", "url": "https://it.wikipedia.org/wiki?curid=8911321", "title": "Satan Spits on Children of Light", "text": "Satan Spits on Children of Light \u00e8 il primo album in studio del gruppo musicale Devil Master, pubblicato nel 2019 dalla Relapse Records. Il sound proposto nel disco \u00e8 riconducibile sia al punk rock che al black metal, non disdegnando richiami a numi tutelari del genere estremo come Venom e Bathory."}
{"id": "8911323", "revid": "38120", "url": "https://it.wikipedia.org/wiki?curid=8911323", "title": "La casa degli spiriti (film)", "text": ""}
{"id": "8911324", "revid": "729019", "url": "https://it.wikipedia.org/wiki?curid=8911324", "title": "Route nationale 44bis", "text": "La route nationale 44bis (RN 44bis o N 44bis) \u00e8 stata una strada nazionale che partiva da Bonavis, nel comune di Banteux a sud di Cambrai, e terminava a Saint-Quentin. Il suo tracciato inizialmente costituiva il primo tratto dalla N44, che negli anni cinquanta si spost\u00f2 pi\u00f9 ad ovest: il vecchio percorso fu allora assegnato alla nuova N44bis. In seguito tuttavia tale troncone torn\u00f2 a far parte della N44 e la N44bis fu soppressa."}
{"id": "8911329", "revid": "287204", "url": "https://it.wikipedia.org/wiki?curid=8911329", "title": "Giuseppe Caporali", "text": "Biografia.\nCaporali fu scultore e massone. Prest\u00f2 vari servizi per i proprietari di compagnie del marmo della citt\u00e0 di Juiz de Fora e per alcuni costruttori locali.\nPoco si conosce della sua vita privata. Avente una formazione artistica, rimase vedovo nel 1904 da Corina Bernardelli, la quale gli lasci\u00f2 tre figli piccoli. Mor\u00ec a Juiz de Fora in data ancora sconosciuta.\nFu incluso nel gruppo di artisti di nascita ferrarese, anche se operanti altrove, chiamati nel 1907 a concorrere per l'esecuzione del monumento ferrarese dedicato a Garibaldi, assieme a Virgilio Cestari, Luigi Bolognesi, Ettore Chendi, Amedeo Colla,Costa, Gaetano Galvani, Armando Lampronti, Angelo Lana, Luigi Legnani, Francesco Leoni, Arrigo Minerbi, Mario Rosa e Ambrogio Zuffi. A tale bando, Caporali non rispose perch\u00e9 risultante gi\u00e0 in Brasile.\nOpere principali.\nFu autore di opere pubbliche e, presumibilmente, anche cimiteriali. Tra le prime, due accertate nel \"Parco Halfeld\" di Juiz de Fora tra cui il busto del poeta \"Oscar Gama\" (1903), opera commissionata alla \"Marmoraria Carrara\" che a sua volta incaric\u00f2 Caporali. Nel 1905 inaugur\u00f2 il monumento dedicato al colonnello \"Francisco Mariano Halfeld\", nell'omonima piazza.\nLe seconde non sono ancora state accertate ma sono plausibili in quanto Caporali lavor\u00f2 per la ditta \"Pantaleone Arcuri &amp; Spinelli\"."}
{"id": "8911332", "revid": "767487", "url": "https://it.wikipedia.org/wiki?curid=8911332", "title": "Mi gran noche", "text": "Mi gran noche \u00e8 un film del 2015 diretto da \u00c1lex de la Iglesia.\nTrama.\nJos\u00e9 \u00e8 stato inviato dall'agenzia di collocamento come comparsa per la registrazione di uno speciale televisivo di Capodanno (quattro mesi prima) in un padiglione industriale appena fuori Madrid. Centinaia di persone come lui sono rinchiuse l\u00ec per settimane, applaudendo per spettacoli musicali che in realt\u00e0 non vedono e festeggiando il falso arrivo del nuovo anno. Mentre sta iniziando a innamorarsi della sua compagna di cena Paloma, non sa che due grandi scontri di ego si stanno svolgendo dietro le quinte.\nDa un lato, il cantante veterano Alphonso si trova faccia a faccia con il suo acerrimo rivale, la star del pop latino Adanne, poich\u00e9 entrambi sono determinati a ottenere la performance pi\u00f9 vista della serata. D'altra parte, i due co-conduttori dello spettacolo non si sopportano e litigano per la fiducia del produttore Ben\u00edtez, consapevole che il canale sta lottando per evitare la sua chiusura."}
{"id": "8911334", "revid": "1869172", "url": "https://it.wikipedia.org/wiki?curid=8911334", "title": "Space Jam - New Legends", "text": ""}
{"id": "8911346", "revid": "110157", "url": "https://it.wikipedia.org/wiki?curid=8911346", "title": "Il diavolo vestito di velluto", "text": "Il diavolo vestito di velluto (\"The Devil in Velvet\") \u00e8 un romanzo giallo del 1951 scritto da John Dickson Carr. \u00c8 uno dei suoi mystery con ambientazione storica.\nTrama.\nNicholas Fenton \u00e8 un attempato professore di storia, perdutamente innamorato della giovane Mary Grenville, ma ancora di pi\u00f9 del proprio mestiere. Cos\u00ec, quando una sera gli si presenta il diavolo, non esita a stipulare un patto con lui: gli ceder\u00e0 la propria anima se lo far\u00e0 tornare al 1675 (l'et\u00e0 della Restaurazione inglese, oggetto dei suoi studi) per impedire un delitto del quale ha letto in una vecchia cronaca. Il diavolo acconsente a reincarnarlo nel suo antenato Sir Nick Fenton, mantenendogli per\u00f2 la coscienza di essere il professor Fenton del ventesimo secolo, ma lo avverte che qualora dovesse andare in collera, sar\u00e0 Sir Nick a prendere il sopravvento.\nQuella stessa notte, il professor Fenton va a dormire con una buona dose di cloralio, e al suo risveglio si ritrova al 10 maggio 1675 (un mese prima del delitto che deve sventare) nei panni di Sir Nick: non solo \u00e8 pi\u00f9 giovane di oltre trent'anni (Sir Nick ne ha appena ventisei), ma scopre di essere un libertino che ha come amante la fredda calcolatrice Meg York...che altri non \u00e8 che la copia della sua amata Mary! Fa poi la conoscenza con sua moglie Lydia: anche se non hanno nulla in comune (Sir Nick \u00e8 un fanatico realista, lei una devota puritana di una famiglia di regicidi), Fenton sente subito un istintivo affetto per lei. \u00c8 proprio il suo l'omicidio che deve sventare (e stando all'interrotta cronaca che ha letto, la maggior sospettata \u00e8 la sua amante Meg), e nelle fragili condizioni fisiche della moglie riconosce subito i sintomi dell'avvelenamento da arsenico. Scaccia dunque per sicurezza Meg dalla sua casa, dandole ventiquattr'ore di tempo, e indaga presso i domestici su chi pu\u00f2 aver somministrato il veleno alla moglie: il solo alimento che lei consuma separatamente dagli altri \u00e8 uno zabaione che le viene dalle cucine, ma la sua devota cameriera Judith Pamphlin testimonia che nessuno, neanche la sguattera Kitty Softcover (anche lei oggetto delle \"attenzioni\" di Sir Nick), pu\u00f2 mai averci messo nulla dentro. Per il momento, Sir Nick ordina a Judith di vegliare su sua moglie, e le d\u00e0 indicazioni sui medicinali da somministrarle per combattere l'avvelenamento.\nAccompagnato dall'amico Lord George Harwell, si reca nella bottega farmaceutica dove \u00e8 stato acquistato l'arsenico (come dimostra lo stemma sul pacchetto in cui \u00e8 contenuto) e scopre che ad acquistarlo \u00e8 stata Kitty su ordine \"della sua padrona\", che per\u00f2 la ragazza ha descritto al farmacista con le fattezze di Meg (che per\u00f2 ovviamente lo nega).\nMa man mano che va avanti con la sua nuova vita, Fenton si rende conto di essersi assunto un compito pi\u00f9 gravoso del previsto: deve proteggere Lydia, resistere alle tentazioni di Meg (nella quale le fattezze di Mary bastano a instillargli il desiderio), districarsi tra i mille intrighi di quel tempo convulso (sir Nick ha infatti una faida personale con lord Shaftesbury, maggiore oppositore parlamentare della monarchia, e che non esita ad inviargli periodicamente contro degli assassini), fare attenzione a quanto si lascia sfuggire dalla sua bocca di uomo proveniente dal ventesimo secolo (suonano sospetti i molti eventi che lui \"prevede\" con insolita precisione), e soprattutto tenere a bada quegli scatti d'ira che potrebbero far prendere il sopravvento a sir Nick, con esiti imprevedibili..."}
{"id": "8911347", "revid": "1684799", "url": "https://it.wikipedia.org/wiki?curid=8911347", "title": "Lee Duck Hee", "text": ""}
{"id": "8911352", "revid": "38427", "url": "https://it.wikipedia.org/wiki?curid=8911352", "title": "Variet\u00e0 conformemente piatta", "text": "In geometria differenziale, una variet\u00e0 pseudo-riemanniana \u00e8 conformemente piatta se ogni suo punto ha un intorno che pu\u00f2 essere mappato a uno spazio piatto mediante una trasformazione conforme.\nIn pratica la metrica sulla variet\u00e0 deve essere conforme alla metrica piatta, ossia le geodetiche devono mantenere le angolazioni passando dall'una all'altra, oltre che mantenere invariate le geodetiche nulle. Ci\u00f2 comporta che esiste una funzione formula_1 tale che formula_2, dove formula_3 \u00e8 la metrica in questione, formula_4 \u00e8 la metrica piatta e formula_5 \u00e8 un punto della variet\u00e0. La radice quadrata di formula_1 \u00e8 definita fattore conforme.\nPi\u00f9 formalmente, sia formula_7 una variet\u00e0 pseudo-riemanniana. Allora formula_7 \u00e8 conformemente piatta se per ogni punto formula_5 in formula_10 esiste un intorno formula_11 di formula_5 e una funzione liscia formula_13 definita su formula_11 tali che formula_15 \u00e8 piatta (cio\u00e8 la curvatura di formula_16 scompare su formula_11). La funzione formula_13 non deve essere necessariamente definita su tutto formula_19\nAlcuni autori distinguono ulteriormente attribuendo la definizione precedente a una variet\u00e0 \"localmente conformemente piatta\" e lasciando la definizione di \"conformemente piatta\" al caso in cui la funzione formula_13 sia definita su tutto formula_10."}
{"id": "8911353", "revid": "729019", "url": "https://it.wikipedia.org/wiki?curid=8911353", "title": "Route nationale 50", "text": "La route nationale 50 (RN 50 o N 50) \u00e8 stata una strada nazionale francese che partiva da Arras e terminava a Bercu.\nPercorso.\nFino al 2006 collegava Arras a Douai passando per Saint-Laurent-Blangy e Vitry-en-Artois: questa strada fu declassata a D950 nel Passo di Calais ed a D650 nel dipartimento del Nord. Fino agli anni settanta continuava oltre Douai in un tratto condiviso con l\u2019originaria N17 (oggi D917) seguendo ancora la Scarpe fino a R\u00e2ches. Poco dopo si divideva dalla N17, serviva Orchies e terminava in corrispondenza del confine belga subito dopo Bercu, frazione del comune di Mouchin."}
{"id": "8911356", "revid": "287204", "url": "https://it.wikipedia.org/wiki?curid=8911356", "title": "Break Away", "text": "Break Away \u00e8 una canzone originariamente registrata dalla cantante tedesca Ivy Quainoo per il suo album \"Ivy\" (2012). Re-intitolata Breakaway, la canzone \u00e8 stata registrata dalla cantante canadese C\u00e9line Dion per il suo album in studio in lingua inglese, \"Loved Me Back to Life\" (2013). Il brano \u00e8 stato scritto da Johan Fransson, Tim Larsson, Tobias Lundgren e Audra Mae, e prodotto da Play Production. \nLa cover, ben accolta dalla critica musicale, \u00e8 stata pubblicata dalla Dion come secondo singolo promozionale nel Regno Unito il 5 dicembre 2013 e in Francia il 22 gennaio 2014.\nAntefatti e pubblicazione.\n\"Breakaway\" insieme a \"Somebody Loves Somebody\", \u00e8 una delle due canzoni di \"Loved Me Back to Life,\" prodotte dal trio svedese Play Production (Johan Fransson, Tim Larsson e Tobias Lundgren). Entrambe sono state scritte da Fransson, Larsson, Lundgren e Audra Mae, quest'ultima pronipote di Judy Garland. \nIl 2 dicembre 2013, il sito ufficiale di C\u00e9line Dion annuncia che \"Breakaway\" sarebbe stato pubblicato come secondo singolo promozionale nel Regno Unito. Il 3 dicembre 2013 sul canale Vevo di YouTube esce il videoclip dell'audio ufficiale del singolo.\nIl 22 gennaio 2014 viene annunciato che \"Breakaway\" sarebbe stato il secondo singolo promozionale anche in Francia, successivamente viene pubblicato il giorno stesso.\nRecensioni da parte della critica.\n\"Breakaway\" riceve una buona accoglienza dai critici musicali, come Elysa Gardner del \"USA Today\" che la classifica tra i suoi brani preferiti di \"Loved Me Back to Life e\" scrive: \"Dion inizia bassa e sensuale, poi lascia che il suo grosso e cremoso soprano strappi - uno schema in cui lei segue la tecnica \"Wall of Sound\" - ispirato Breakaway\". Anche Andrew Hampp di \"Billboard\" elogi\u00f2 \"Breakaway,\" definendola \"potente\" e scrivendo: \"presenta probabilmente la voce pi\u00f9 grintosa e autenticamente rock che abbiamo mai sentito o che ci aspetteremmo da Dion.\" Deban Aderemi di \"Wiwibloggs\" recens\u00ec il singolo e scrisse: \"\"Breakaway\" \u00e8 una bellissima traccia guidata dal pianoforte. Inizia bassa e sensuale, e mentre la storia si sviluppa, emerge la sua firma soprano. L'orchestrazione della canzone \u00e8 ricca, la resa di Dion \u00e8 dinamica, eppure rimane impegnata in una performance che viene dall'anima. Riconosce il proprio dono. In linea con il tema della musica pop nel XXI secolo, la sua voce in \"Breakaway\" \u00e8 stata migliorata con la sintonizzazione automatica. Tuttavia, il suo utilizzo qui \u00e8 simile a spargere un po' di sale sul cibo. Si aggiunge al gusto del pasto. Dion rimane fortemente presente per tutta la ballata di 4 minuti. Nonostante questa canzone non abbia un video musicale ufficiale o una versione fisica, sono fiducioso che entrer\u00e0 nella Top 20 della maggior parte dei principali mercati musicali.\"\nInterpretazioni dal vivo.\nL'11 novembre 2013 il \"celinedion.com\" annuncia che C\u00e9line interpreter\u00e0 \"Breakaway\" per lo show televisivo britannico, \"Strictly Come Dancing.\" La performance registrata, fu trasmessa durante le semifinali del 15 dicembre 2013.\nFormati e tracce.\nDigital download\nCrediti e personale.\nRegistrazione\nPersonale"}
{"id": "8911360", "revid": "1543377", "url": "https://it.wikipedia.org/wiki?curid=8911360", "title": "Quattro evangelisti (Antonio Cifrondi)", "text": "Quattro evengalisti sono l'insieme di quattro dipinti posti sulla controfacciata della chiesa di Santo Spirito di Bergamo realizzati dal clusonese Antonio Cifrondi intitolati: San Giovanni Evangelista scrivente, San Luca dipinge la Madonna, San Marco ispirato e San Matteo e l'angelo e realizzati in un periodo che va dal 1701 al 1705 e aventi le medesime dimensioni.\nStoria.\nLe quattro tele sono un ciclo pittorico che l'artista clusonese ha realizzato tra il 1701 e il 1705 durante il periodo in cui era ospite presso il monastero, a causa della sua necessit\u00e0 di spostarsi dalla localit\u00e0 nativa, per poter realizzare le molte commissioni che aveva ricevuto per le chiese della citt\u00e0 orobica, nonch\u00e9 le numerose commissioni dei canonici lateranensi. L'artista aveva realizzato molte opere per i canonici, forse una cinquantina, ma nella chiesa e nei locali della sacrestia se ne conservano solo diciassette.\nDescrizione.\nLe quattro tele, dipinte a olio su tela, raffigurano i quattro evangelisti a figura intera, e sono collocate sulla controfacciata dell'unica navata della chiesa; si presentano nelle identiche misure (257x159). Le opere sono di grande suggestione con i chiaroscuri, e con l'intensit\u00e0 delle espressioni dei soggetti che pare si ripetano ma che sono la caratteristica del clusonese. L'artista ha realizzato le quattro tele, con una gamma cromatica limitata e con esecuzione rapida. Il Cifrondi non preparava mai i suoi lavori, ma abbozzata i disegni direttamente sulla tela che poi dipingeva velocemente. I quadri sono firmati e datati. Probabilmente non fu questa la loro collocazione primaria, anche se non si conosce dove fossero posti.\nLa chiesa conservava anche le tele raffiguranti i dottori della chiesa, opere poi andate perdute.\nSan Giovanni Evangelista scrivente.\nIl santo Giovanni \u00e8 raffigurato seduto nell'atto di scrivere probabilmente le scritture con una penna d'oca. Indossa abiti dai colori cangianti colto ampi e pare protetto dalla eli dell'acqua che \u00e8 posta alle sue spalle. Una luce penetra dalle nubi che sono poste nella parte alta a illuminare lo scritto. Una tavola lignea completamente scritta \u00e8 posta sulla parte frontale. Il santo, raffigurato in et\u00e0 adolescenziale, ha un'espressione concentrata ma serena mentre scrive con rapida foga, come se le parole potessero perdersi, tanto che i fogli sulla tavola si presentano sparsi perch\u00e9 lo scrivano non ha il tempo neppure di riordinare il suo scritto.\nSan Luca dipinge la Madonna.\nSan Luca \u00e8 raffigurato di spalle nell'atto di dipingere sulla tela posta su di un cavalletto l'immagine della Madonna con il Bambino. Il santo non inventa l'immagine ma la ricopia dall'apparizione che si \u00e8 presentata davanti a lui. Il santo \u00e8 considerato il ritrattista della Vergine.. Ai piedi del santo il bue accovacciato tranquillamente. L'animale \u00e8 il suo attributo. San Luca \u00e8 scalzo, indossa abiti importanti e un mantello lo avvolge. Il Cifrondi lo raffigura dalla testa calva, questo, come i piedi scalzi sono elementi della tradizione pittorica lombarda.\nSan Marco ispirato.\nSan Marco \u00e8 dipinto illuminato da un sottile luce che scendendo dall'alto porta un pulviscolo dorato. Il santo \u00e8 in contemplazione, pare ascoltare la voce divina. Ha un'espressione estatica ed \u00e8 posto in ombra mentre risulta illuminata la pergamena che tiene e che srotola. Indica un brano del testo scritto quale a chiederne divina conferma. In penombra restano la colonna e il leone posto ai suoi piedi. L'evangelista Marco \u00e8 raffigurato come un eroe della fede.\nSan Matteo e l'angelo.\nSan Matteo evangelista \u00e8 raffigurato seduto con la tavola delle scritture ed \u00e8 illuminato da un'intesa luce che gli illumina il volto e la lunga barba bianca. Accanto a lui il giovane angelo che pare consigliarlo. Tra i due vi \u00e8 un'intensit\u00e0 di dialogo che nasce sia dallo sguardo che dal movimento delle mani. Il tavolo \u00e8 pieno di carte, vi \u00e8 anche la penna d'oca e una clessidra rossa, il tempo che passa."}
{"id": "8911361", "revid": "2056951", "url": "https://it.wikipedia.org/wiki?curid=8911361", "title": "Catallassi", "text": "Il termine catallassi (o catallaxy) \u00e8 stato coniato a partire dal concetto di catallattico - che \u00e8 un nome alternativo a quello di \"economia\" per la scienza degli scambi, cio\u00e8 il ramo del sapere che studia i fenomeni del mercato, cio\u00e8 la determinazione delle relazioni di scambio reciproco di beni e servizi sul mercato, la loro origine nell'azione umana e i loro effetti sull'azione successiva.\nCome ha ricordato Friedrich Hayek, \"catallattico\" \u00c8 un termine preso dal greco \"katall\u00e1ssein\" che significa\"scambiare\", ma anche \"ricevere nella comunit\u00e0\" e \"fare un amico di un nemico\". Da questo concetto, l'economista e filosofo di origine austriaca ha creato il termine \"catallaxis\" utilizzato per designare l'ordine generato dagli aggiustamenti reciproci delle numerevoli economie individuali in un mercato.\nLa parola catallarchia che ne deriva corrisponde all'applicazione della catallassi per arrivare a una soluzione al problema dell'organizzazione dell'intera societ\u00e0, e non solo dei mercati."}
{"id": "8911375", "revid": "767487", "url": "https://it.wikipedia.org/wiki?curid=8911375", "title": "Sebastiano Sciuti", "text": "Oltre che per le ricerche nel campo della fisica e dell\u2019ingegneria nucleare, \u00e8 noto soprattutto per lo sviluppo di metodologie atomiche e nucleari applicabili alle analisi non distruttive in campo fisico, meccanico, chimico e biologico. Le metodologie da lui ideate e sviluppate furono da lui stesso applicate all\u2019analisi non distruttiva delle opere d\u2019arte, campo nel quale sono divenute sempre pi\u00f9 preziose e utilizzate.\nBiografia.\nFiglio di Michele Sciuti, celebre neuropsichiatra, direttore dell\u2019Ospedale psichiatrico \u201cLeonardo Bianchi\u201d di Napoli, e di Cesarina Ghe. Nipote del pittore siciliano Giuseppe Sciuti. Coniugato con Maria Grazia Buscaino nel 1949.\nVisse a Napoli con la famiglia, in seno alla quale ebbe il nomignolo affettuoso di \"Dodo\", che fu sempre utilizzato da parenti e amici.\nNegli anni del liceo fu profondamente impressionato dagli interventi tenuti da Orso Mario Corbino sulle frontiere della fisica moderna e da Enrico Fermi in occasione della XXIII Riunione della Societ\u00e0 Italiana per il Progresso delle Scienze (SIPS) che si tenne a Napoli dall\u201911 al 17 ottobre 1934. Come dichiar\u00f2 lui stesso nel corso di un\u2019intervista, fu allora che decise di dedicarsi alla fisica.\nInizi\u00f2 a frequentare la Facolt\u00e0 di Scienze (Fisica) della Regia Universit\u00e0 di Napoli a soli 17 anni, trovandovi come compagni di corso Gilda Senatore, Nella Altieri, Laura Mercogliano, Nadia Minghetti e Mario Cutolo.\nStudi\u00f2 sotto la guida di Antonio Carrelli (direttore dell\u2019Istituto di Fisica), Gaetano Scorza (Geometria analitica) e Renato Caccioppoli (Analisi matematica). Assistette anche alle lezioni di Fisica teorica tenute da Ettore Majorana.\nIl corso di Majorana, chiamato in cattedra a Napoli nel novembre 1937, inizi\u00f2 il 13 gennaio 1938 ma si interruppe alla fine di marzo, quando Majorana spar\u00ec misteriosamente. Prima di sparire, Majorana scrisse una lettera all\u2019amico Giovanni Gentile jr., datata 2 marzo 1938, nella quale estern\u00f2 il proprio apprezzamento per la qualit\u00e0 degli studenti che aveva trovato a Napoli, citando in particolare Sebastiano Sciuti. Questa menzione attir\u00f2 su Sciuti l\u2019interesse degli investigatori incaricati dell\u2019indagine sulla scomparsa del fisico, che lo interrogarono nella speranza di averne nuovi elementi utili alle indagini.\nNegli anni dell\u2019universit\u00e0, Sciuti ebbe anche l\u2019occasione di recarsi a Roma, presso l\u2019Istituto di fisica di Via Panisperna, per assistere ad alcune lezioni tenute da Orso Mario Corbino e da Edoardo Amaldi.\nSi laure\u00f2 nel dicembre del 1938, a soli 21 anni, svolgendo una tesi di spettroscopia su quelli che all\u2019epoca erano detti \u201craggi restanti\u201d, raggi di luce monocromatica nella banda dell\u2019ultrarosso chiamati cos\u00ec in quanto selezionati da una sorgente luminosa attraverso riflessioni multiple su specchi di pietra levigata.\nDopo la laurea inizi\u00f2 a lavorare presso l\u2019universit\u00e0 di Napoli come assistente incaricato di Antonio Carrelli, titolare della cattedra di Fisica.\nNel 1939 fu costretto ad interrompere l\u2019attivit\u00e0 scientifica e universitaria per svolgere il servizio militare a Pavia. Dopo aver frequentato il corso allievi ufficiali di complemento fu assegnato all\u2019Istituto Superiore per le Comunicazioni, allora ubicato a Roma in viale Mazzini, dove oggi \u00e8 la sede della RAI. Lo scoppio della guerra, nel 1940, lo trov\u00f2 nella posizione di sottotenente del Genio, veste nella quale continu\u00f2 a prestare servizio presso l\u2019Istituto Superiore delle Comunicazioni fino al 1945. Presso l\u2019Istituto incontr\u00f2 Oreste Piccioni e Franco Lepri. Piccioni, con il quale Sciuti stabil\u00ec un rapporto di profonda amicizia, lo present\u00f2 prima a Gilberto Bernardini e poi a Edoardo Amaldi, che erano stati allievi di Enrico Fermi presso l\u2019Istituto di Fisica di Via Panisperna a Roma.\nAttivit\u00e0 di ricerca.\nRaggi cosmici.\nAlla fine della guerra, Sciuti inizi\u00f2 a lavorare nel campo dei raggi cosmici presso l\u2019Istituto di Fisica di Roma, sotto la guida di Gilberto Bernardini e Edoardo Amaldi, accanto a Italo Federico Quercia e a Brunello Rispoli. Con loro, a partire dal 1946, studi\u00f2 la fisica dei raggi cosmici e dei mesoni al livello del mare \u2013 presso l\u2019Istituto di Roma \u2013 sotto terra \u2013 a Montorio al Vomano, vicino a Teramo, nella galleria di una centrale idroelettrica \u2013 e in alta quota, prima utilizzando un aereo acquisito come residuato bellico, poi presso il laboratorio della Testa Grigia, collocato sul Plateau Rosa, sopra Cervinia, a 3.500 metri di quota, voluto e realizzato da Gilberto Bernardini e da Ettore Pancini.\nPresso il laboratorio della Testa Grigia il gruppo dei ricercatori romani di cui Sciuti faceva parte si altern\u00f2 con quelli provenienti da Torino e Milano, che comprendevano Giorgio Salvini, Antonino Mura, Guido Tagliaferri, Antonio Lovati e Bruno Brunelli. Era l\u2019epoca in cui le apparecchiature utilizzate per le ricerche dovevano essere costruite interamente dagli stessi ricercatori con componenti dismessi dagli Alleati e reperiti nei campi di recupero dell\u2019ARAR (Azienda Rilievo Alienazione Residuati).\nFu lo stesso Gilberto Bernardini a volere che i risultati delle ricerche da lui affidate a Quercia, Rispoli e Sciuti nel biennio 1946-47 fossero pubblicati sul \"Nuovo Cimento\" e sulla \"Physical Review\" a nome dei tre ricercatori, rinunciando ad apporvi anche la propria firma.\nFisica dei reattori.\nAl termine del lavoro sui raggi cosmici, che si protrasse fino al 1956-1957, contrariamente ad altri fisici con i quali aveva lungamente collaborato, Sciuti non partecip\u00f2 alla realizzazione del Sincrotrone dei Laboratori Nazionali di Frascati. Amaldi prefer\u00ec metterlo in contatto con il neonato Comitato Nazionale per le Ricerche Nucleari (CNRN) guidato da Francesco Giordani, che aveva il difficile compito di studiare e sviluppare in Italia la tecnologia dei reattori nucleari a fissione.\nPresso il CNRN, poi trasformato in Comitato Nazionale per l\u2019Energia Nucleare (CNEN) e infine in ENEA, Sciuti divenne direttore del Laboratorio di Fisica nucleare applicata associato al reattore TRIGA acquistato negli USA presso la General Atomics e installato presso il Centro di ricerca della Casaccia. Qui si occup\u00f2 di fisica dei nuclei e studi\u00f2 le reazioni indotte da neutroni e raggi gamma monocromatici derivati dal reattore. Si tratt\u00f2 del primo laboratorio italiano che consentiva di studiare la fisica dei nuclei e la struttura della materia avvalendosi delle enormi possibilit\u00e0 offerte da un reattore nucleare.\nIl reattore del laboratorio raggiunse la prima criticit\u00e0 ed entr\u00f2 in funzione nel 1960 con una potenza termica di 200\u00a0kW. Nel 1967, su progetto dello stesso Sciuti e degli altri ricercatori, la potenza termica fu elevata a 1 MW. Presso i laboratori della Casaccia Sciuti collabor\u00f2 con Antonio Paoletti, Marino Giannini, Filippo Menzinger, Daniele Prosperi e altri. Qui ritrov\u00f2 anche Bruno Brunelli, che dirigeva il Laboratorio dei gas ionizzati, e frequent\u00f2 Carlo Polvani, che dirigeva il Laboratorio di biologia e protezione sanitaria, e Gian Tommaso Scarascia Mugnozza, che guidava quello di agrobiotecnologie.\nAttivit\u00e0 accademica.\nDopo le prime esperienze accademiche maturate presso l\u2019universit\u00e0 di Napoli, appena laureato, come assistente incaricato di Antonio Carrelli, titolare della cattedra di Fisica, nel 1964 Sciuti divenne professore straordinario e dal 1964 al 1967 assunse la cattedra di Struttura della materia presso l\u2019universit\u00e0 di Catania, dove ritrov\u00f2 l\u2019amico Italo Federico Quercia e frequent\u00f2 Carmelo Milone ed Emilio Agodi.\nQuasi subito torn\u00f2 a Roma, richiamato dalla facolt\u00e0 di Ingegneria della Sapienza, dove contribu\u00ec ad organizzare il nuovo corso di laurea in Ingegneria nucleare, assumendovi la titolarit\u00e0 della cattedra di Fisica nucleare, che manterr\u00e0 fino al 1994, contribuendo a formare molte generazioni di ingegneri nucleari.\nTecnologie per l'Arte.\nAnalisi non distruttive.\nA partire dal 1967, senza trascurare l\u2019attivit\u00e0 accademica, Sciuti si dedic\u00f2 allo sviluppo di metodologie atomiche e nucleari applicabili alle analisi non distruttive in campo fisico, meccanico, chimico e biologico. Le sue attivit\u00e0 portarono, alla fine degli anni Sessanta, alla costituzione del Laboratorio di Analisi Non Distruttive e Archeometria (LANDA) presso il Dipartimento di Ingegneria Nucleare dell\u2019Universit\u00e0 di Roma Sapienza (oggi Dipartimento di Energetica), nel cui ambito operer\u00e0 a lungo con i suoi collaboratori R. Cesareo, F. V. Frazzoli, C. Mancini, L. Storelli e G.E. Gigante.\nLe metodologie di analisi non distruttiva da lui studiate e sviluppate trovarono un nuovo e vastissimo campo di impiego nello studio delle opere d\u2019arte, campo nel quale Sciuti e i suoi collaboratori svilupparono e impiegarono, per la prima volta in Italia, sistemi portatili per l\u2019analisi non distruttiva \"in situ\" delle opere d'arte.\nArcheometria.\nCon l'applicazione delle tecniche di analisi non distruttiva alle opere d'arte, Sciuti e i suoi collaboratori del laboratorio LANDA diedero impulso anche in Italia alla nuova disciplina dell'Archeometria. Inizi\u00f2 allora una lunga collaborazione del LANDA con l\u2019Istituto Centrale del Restauro di Roma e con il Gabinetto di ricerche scientifiche dei Musei Vaticani che consent\u00ec di migliorare ulteriormente le tecnologie sviluppate con riferimento ad esigenze di indagine specifiche.\nNel 1972 Sciuti pubblic\u00f2, con i suoi collaboratori, il primo lavoro italiano sulla rivista \u201cArchaeometry\u201d e organizz\u00f2 per conto dell\u2019Accademia Nazionale dei Lincei una conferenza internazionale sul tema \"Applications of Nuclear Methods in the field of Works of Art\". Queste iniziative, che ebbero ampia risonanza internazionale, contribuirono fortemente allo sviluppo dell\u2019Archeometria in Italia.\nL\u2019ulteriore sviluppo delle tecniche di indagine non distruttiva lo port\u00f2, tra il 1983 e il 1994, a svolgere le prime campagne sistematiche per lo studio \"in situ\" di dipinti antichi. In questo periodo, in collaborazione con Corrado Maltese e Giovanni E. Gigante, svolse ricerche su una ventina di dipinti del Caravaggio, di Raffaello, di Michelangelo e del Veronese.\nLe medesime tecniche furono da lui utilizzate per analizzare opere antiche quali affreschi, gioielli, libri e sculture; tra queste ultime, le antiche sculture in bronzo della Lupa Capitolina (1999) e della Chimera di Arezzo.\nTra il 1982 e i primi anni Novanta collabor\u00f2 con i colleghi Corrado Maltese e Franco Salvetti alle attivit\u00e0 dell\u2019Associazione \"AST - Arte, Scienza e Tecnologia\", con particolare riferimento alla partecipazione nel 1986 alla XLII Biennale di Venezia, intitolata proprio \u201c\"Arte e Scienza\"\u201d, e alla pubblicazione del volume \u201c\"La fabbrica dei colori\"\u201d.\nTra il 1989 e la met\u00e0 degli anni Novanta, l\u2019\u00e9quipe guidata da Sciuti, in collaborazione con il Gabinetto di ricerche scientifiche dei Musei Vaticani diretto da Nazareno Gabrielli, analizz\u00f2 i pigmenti utilizzati nell\u2019affresco del Giudizio Universale di Michelangelo nella Cappella Sistina, fornendo una caratterizzazione puntuale dei pigmenti originali, di quelli utilizzati nei successivi restauri, nelle lucidature e nelle coperture censorie delle nudit\u00e0 che valsero a Daniele da Volterra il nomignolo di \"Braghettone\".\nNel 2001 Sciuti promosse, presso l\u2019Accademia dei Lincei, un convegno internazionale sul tema \u201c\"Archaeometry in Europe in the Third Millennium\"\u201d, che si svolse a Roma il 29-30 marzo 2001, consacrando definitivamente l\u2019archeometria italiana a livello internazionale.\nSciuti prosegu\u00ec le sue attivit\u00e0 anche negli anni Duemila, continuando a dirigere e ad orientare il lavoro del LANDA e partecipando alle attivit\u00e0 dell\u2019\"Associazione Italiana di Archeometria\" \"(AIAR)\", di cui era stato co-fondatore alla fine degli anni Novanta.\nRiconoscimenti.\nPer gli studi sulle opere d\u2019arte, nel 1992 gli fu assegnato il Premio del ministro dei beni culturali e ambientali della classe di Scienze fisiche, matematiche e naturali dell\u2019Accademia Nazionale dei Lincei.\nNel 1994 fu insignito del titolo di Professore emerito di Fisica nucleare dall\u2019Universit\u00e0 di Roma Sapienza.\nPer l'attivit\u00e0 di tutela dei beni storico-artistici, nel 1998 fu insignito dal Presidente della Repubblica Oscar Luigi Scalfaro della Medaglia d'oro ai benemeriti della cultura e dell'arte.\nNel primo anniversario della sua scomparsa, alla presenza della nipote prof.ssa Chiara Campanella, il 6 aprile 2017 gli fu intitolato il laboratorio LANDA del dipartimento di Energetica dell\u2019Universit\u00e0 di Roma Sapienza.\nOpere scientifiche.\nL'elenco completo delle opere scientifiche di Sebastiano Sciuti, comprendente un centinaio di pubblicazioni, \u00e8 pubblicato in Luisa Bonolis (a cura di), \"Maestri e allievi nella Fisica italiana del Novecento\", Capitolo 2: \u201cSebastiano Sciuti\u201d, Collana Percorsi della Fisica, La Goliardica Pavese, Pavia, 2008."}
{"id": "8911395", "revid": "110157", "url": "https://it.wikipedia.org/wiki?curid=8911395", "title": "Il messaggero del re", "text": "Il messaggero del re (\"Most Secret\") \u00e8 un romanzo giallo del 1964 di John Dickson Carr, rielaborazione di un precedente romanzo (\"Devil Kinsmere\") pubblicato nel 1934 con lo pseudonimo di Roger Fairbairn; \u00e8 uno dei suoi mystery di ambientazione storica.\nTrama.\nInghilterra, 1670. Roderick Kinsmere, figlio di un fedelissimo di re Carlo I, si mette in viaggio da Blackthorn a Londra per riscuotere l'eredit\u00e0 paterna. Lungo il viaggio, tuttavia, verr\u00e0 scambiato per un messaggero dell'attuale re, Carlo II, e si ritrover\u00e0 suo malgrado coinvolto in una serie di intrighi. Prima un capitano dei Dragoni, Pembroke Harker, lo sfida a duello; poi il vero messaggero del re, Bygones Abraham, lo coinvolge nel tentativo di sventare un complotto contro la corona. E le cose si complicano ancor pi\u00f9 quando Harker viene rinvenuto in un armadio a muro con un pugnale conficcato nel collo..."}
{"id": "8911399", "revid": "271907", "url": "https://it.wikipedia.org/wiki?curid=8911399", "title": "Leonid Pase\u010dnik", "text": " \u00c8 anche il comandante supremo delle forze armate della Repubblica Popolare di Lugansk dal 21 novembre 2017."}
{"id": "8911405", "revid": "1711941", "url": "https://it.wikipedia.org/wiki?curid=8911405", "title": "Politica del Marocco", "text": "La politica del Marocco \u00e8 oggi conforme a un quadro di una monarchia costituzionale, con un re che ricopre il ruolo di capo dello Stato e un primo ministro come capo del governo in un ambito multipartitico il quale detiene il potere esecutivo. Il potere legislativo \u00e8 condiviso dal governo e dalle due camere del parlamento: la Camera dei rappresentanti e la Camera dei consiglieri. Il re detiene un potere discrezionale sul ramo esecutivo e ha autorit\u00e0 esclusiva in ambito militare, religioso e giudiziario. Nell'ambito del 2020 l'Economist Intelligence Unit ha classificato il Marocco come regime ibrido.\nLa monarchia marocchina \u00e8 una delle pi\u00f9 antiche al mondo e trae le sue origini a Idris I, fondatore nell'VIII secolo della dinastia idriside. Varie dinastie si succedettero nel governare il Paese, tra queste gli Almoravidi, gli Almohadi, i Merinidi, i Wattasidi, i Sa'diani e infine gli Alawidi, che unificarono il Marocco nel XVII secolo. L'autorit\u00e0 del sultano nel corso dei secoli successivi fu limitata per lo pi\u00f9 alle principali citt\u00e0 e alle pianure centrali, dove le istituzioni e la classe notabile assunsero il nome di \"makhzen\", mentre nelle regioni berbere la societ\u00e0 rimase strutturata attorno a divisioni tribali, in quello che veniva definito \"Bled es-Siba\". \nL'influenza europea in Marocco cominci\u00f2 ad assumere approcci pi\u00f9 aggressivi a partire dal XIX secolo, fino a culminare nell'istituzione del protettorato francese del Marocco. Il Marocco riacquis\u00ec la sua indipendenza nel 1956, periodo in seguito al quale si svilupparono tensioni tra il palazzo reale e l'Istiqlal, protagonista nella lotta per l'indipendenza e sostenuto dalle antiche borghesie di F\u00e8s e Rabat. La monarchia, per combattere l'opposizione dell'Istiqlal, si alle\u00f2 coi membri delle famiglie notabili berbere, confluiti nel Movimento Popolare e che dominarono gli apparati ministeriali e l'esercito. Re Hasan II, succeduto al padre Muhammad V nel 1961, adott\u00f2 un approccio pi\u00f9 assertivo e una politica nazionalista, governando direttamente il Paese per svariati anni e instaurando un regime oppressivo nei confronti dei dissidenti politici, in particolare nei confronti delle forze dell'estrema sinistra e successivamente anche degli islamisti, in quelli che vennero definiti gli \"anni di piombo\". La politica e le scelte strategiche di Hasan II e dei suoi alleati favorirono un ambiente politico dominato da una moltitudine di partiti politici alleati col palazzo reale e in gran parte senza punti di riferimento ideologici, il cui sostegno si fondava su sistemi clientelari.\nA partire dagli anni 1990 Hasan II implement\u00f2 una serie di riforme atte a limitare il clima di repressione politica, processo continuato dal figlio Muhammad VI, asceso al trono nel 1999. Il Marocco a partire dal XXI secolo adott\u00f2 varie riforme di matrice liberale, come nell'ambito del diritto famigliare, con la \"Mudawwana\", mentre nel 2011, in seguito alle tensioni in seno alla primavera araba, venne adottata una nuova costituzione che riconobbe ufficialmente la lingua berbera, istanza sostenuta per decenni dai movimenti e dagli esponenti berberisti.\nLa monarchia detiene un importante ruolo in ambito religioso e trae la sua legittimit\u00e0 anche dal suo lignaggio sceriffiano. La figura del monarca rappresenta un'autorit\u00e0 religiosa, come \"Amir al-Mu'minin\" (\"Comandante dei credenti\"), sostenuta dal tradizionale accordo di \"bay\u02bfa\". Le istituzioni controllano l'ambiente religioso, ma questo non ha impedito lo sviluppo nel corso del XX secolo di gruppi religiosi indipendenti e in opposizione alle autorit\u00e0, tra questi il movimento di ispirazione sufi Al-Adl wa l-Ihsan e vari gruppi minoritari salafiti. La monarchia ha storicamente sostenuto partiti ed esponenti laici e liberali, condiscendenti col palazzo reale e in opposizione agli islamisti.\nNell'ambito della politica estera, nel corso della guerra fredda il Marocco ha sostenuto il blocco occidentale. Hasan II intrattenne ufficiosamente relazioni con lo Stato di Israele, anche in virt\u00f9 della comunit\u00e0 ebraica marocchina, storicamente una delle pi\u00f9 vaste al mondo. In ambito regionale il Marocco adott\u00f2 una politica nazionalista, con la quale annesse il Sahara Occidentale e ribad\u00ec le sue rivendicazioni territoriali nei confronti dei possedimenti spagnoli nella costa settentrionale, sviluppando tensioni con le vicine Algeria e Spagna. Tra le tante organizzazioni internazionali, il Marocco \u00e8 membro delle Nazioni Unite, dell'Unione africana, della Lega araba, dell'Unione del Maghreb arabo, dell'Organizzazione della cooperazione islamica, del Movimento dei non allineati e della Comunit\u00e0 degli Stati del Sahel e del Sahara.\nOrdinamento dello Stato.\nPotere esecutivo.\nIl capo del Governo del Marocco viene scelto dal re del Marocco coerentemente alla composizione politica del parlamento. La Costituzione del Marocco conferisce poteri esecutivi al governo e consente al capo del governo di proporre e licenziare membri del gabinetto, governatori provinciali e ambasciatori, di supervisionare i programmi governativi e la fornitura di servizi pubblici e di sciogliere la camera bassa del parlamento con l'approvazione del re. Il primo ministro di recente nomina \u00e8 responsabile della formazione del governo, realizzata conducendo negoziati tra il re e il parlamento per stabilire gli incarichi ministeriali. Fino a quando il nuovo governo non viene approvato dal re e assume ufficialmente la carica, il parlamento approva e sovrintende ai programmi governativi e al servizio pubblico. Non sussistono sono limiti costituzionali al mandato di un primo ministro.\nPotere legislativo.\nIl potere legislativo \u00e8 condiviso dal governo e dal parlamento del Marocco, che \u00e8 costituito da due camere: la Camera dei rappresentanti, i cui 395 membri vengono eletti ogni cinque anni a suffragio universale diretto, in base a un elenco proporzionale, e la Camera dei consiglieri, che conta tra i 90 e i 120 membri, eletti ogni sei anni, con rinnovo di un terzo ogni tre anni, a suffragio indiretto dai rappresentanti eletti di organizzazioni professionali, dipendenti e autorit\u00e0 locali.\nPotere giudiziario.\nLa Costituzione del Marocco stabilisce che l'autorit\u00e0 giudiziaria \u00e8 indipendente dal potere legislativo e dal potere esecutivo. Il re \u00e8 garante dell'indipendenza del potere giudiziario. La magistratura si compone di tre principali categorie di tribunali: le corti di giurisdizione generale, le corti di giurisdizione specializzate e le corti speciali. Sono attivi nel Paese 837 tribunali municipali e distrettuali istituiti nel 1974, i cui giudici vengono eletti da una commissione presieduta dall'autorit\u00e0 politica locale e sono assistiti da due consiglieri eletti. 21 corti d'appello accolgono i ricorsi presentati dai tribunali di primo grado. Sono poi attivi 7 tribunali amministrativi, istituiti da una legge del 1991, e otto tribunali commerciali e tre tribunali d'appello commerciali, istituiti nel 1997. La pi\u00f9 alta corte nella struttura giudiziaria marocchina \u00e8 la Corte di Cassazione, i cui giudici vengono nominati dal re.\nStoria.\nLa monarchia marocchina \u00e8 considerata una delle pi\u00f9 antiche al mondo e trae le sue origini all'VIII secolo, quando Idris I stabil\u00ec a Walili la dinastia idriside. La dinastia alawide, originaria di Tafilalet, consolid\u00f2 il proprio potere nel Paese nel 1668, in seguito alla sconfitta della Zaouia di Dila. Ismail I stabil\u00ec la propria capitale a Mekn\u00e8s e consolid\u00f2 la propria autorit\u00e0 tramite l\"Abid al-Bukhari\", un esercito composto da schiavi neri, indipendenti quindi dalle varie trib\u00f9 berbere e arabe. Storicamente, l'autorit\u00e0 del sultano era concentrata nelle citt\u00e0 principali, in particolare nelle citt\u00e0 imperiali di F\u00e8s, Marrakech, Rabat e Mekn\u00e8s, e nelle pianure arabofone centrali, in quello che venne poi definito \"Bled el-Makhzen\". Gran parte delle regioni montuose berbere erano invece al di fuori dell'autorit\u00e0 del sultano, che non vi poteva raccogliere tasse, ed erano soggette a una societ\u00e0 tribale. Queste regioni vennero successivamente chiamate \"Bled es-Siba\". L'espressione \"makhzen\", che significava \"tesoriere\" e che aveva una connotazione finanziaria, divenne sinonimo di autorit\u00e0 dello Stato.\nGli Alawidi tra il XVII e il XVIII secolo si impegnarono a stabilire relazioni e trattati commerciali col Regno d'Inghilterra e col Regno di Francia, in un'ottica di opposizione alla Spagna e al Portogallo, che nei secoli precedenti avevano stabilito avamposti e occupato svariate citt\u00e0 nella costa. A partire dagli anni 1830 i sultani intrapresero l'avvio di ampie relazioni commerciali con gli europei, ricorrendo nella gran parte dei casi a nominare come intermediarie importanti famiglie ebraiche marocchine loro suddite. Importanti famiglie musulmane che ampliarono le loro ricchezze attraverso il commercio con gli europei furono i Benjelloun e i Bennis di F\u00e8s. I legami commerciali incrementarono drasticamente la presenza europea nel Paese. Le lotte di potere interne alla dinastia alawide e politiche sempre pi\u00f9 aggressive da parte delle potenze europee portarono il sultanato a divenire sempre pi\u00f9 condiscendente. La sconfitta dell'esercito marocchino nella battaglia di Isly nel 1844 conferm\u00f2 la conquista francese dell'Algeria, mentre la vittoria spagnola nella battaglia di T\u00e9touan nel 1860 comport\u00f2 la cessione da parte del Marocco dei territori attorno a Ceuta e a Melilla e di Sidi Ifni e l'accettazione di trattati commerciali con gli spagnoli e di diritti di questi ultimi nell'ambito della pesca nelle coste marocchine.\nL'incapacit\u00e0 di reagire del sultano Abdelaziz IV all'occupazione francese di Casablanca e di Oujda e alla conferenza di Algeciras port\u00f2 il consiglio degli \"ulama\" a chiedere la sua abdicazione in favore del fratello Abdelhafid, capo della fazione antifrancese. Il consiglio degli \"ulama\" decise di implementare un accordo di \"bay\u02bfa\" col sultano, in virt\u00f9 dei percepiti pericoli che il Paese stava affrontando. Il sultano Abdelhafid fu alla fine costretto ad accettare nel 1912 il trattato di F\u00e8s, che rese il Paese un protettorato francese. Nel corso dell'occupazione francese la monarchia e la fede islamica divennero simbolo della resistenza e della volont\u00e0 di indipendenza nazionale.\nIl protettorato.\nLe autorit\u00e0 coloniali nell'ambito del protettorato controllarono il settore della sicurezza, la politica estera e l'economia, mentre centinaia di migliaia di coloni europei si stabilirono nelle principali citt\u00e0 del Paese. La politica coloniale, in particolare sotto il governatore Hubert Lyautey, adott\u00f2 come principi la non interferenza nelle tradizioni locali e la collaborazione con le \u00e9lite native, che comportarono il mantenimento e il rafforzamento delle tradizionali istituzioni politiche e sociali marocchine. L'autorit\u00e0 del sultano perse per\u00f2 gran parte del suo potere e la sua connivenza con le autorit\u00e0 coloniali port\u00f2 a farle perdere l'appoggio del movimento nazionalista marocchino che si stava organizzando prima all'estero e a partire dagli anni 1930 anche in patria. Una grande sfida all'autorit\u00e0 del sultano giunse quando Abdelkrim el-Khattabi proclam\u00f2 nel 1922 la Repubblica del Rif, che si ribell\u00f2 all'occupazione spagnola nel Marocco settentrionale. La repubblica venne sconfitta definitivamente dalle forze ispano-francesi nel 1926, in seguito alla guerra del Rif.\nIl movimento nazionalista trae le sue origini negli anni 1920 tra le antiche borghesie di F\u00e8s e di Rabat; il movimento era caratterizzato da una certa disomogeneit\u00e0: il gruppo con base a F\u00e8s era caratterizzato da posizioni conservatrici e tradizionaliste, oltre a essere stato influenzato dal movimento islamico riformista della \"salafiyya\", mentre i membri del gruppo con base a Rabat, che erano stati educati in gran parte in Europa, avevano adottato la moda europea e idee moderniste. Il movimento nazionalista si consolid\u00f2 in occasione del Dahir berbero, che intendeva implementare il diritto tribale nelle regioni berbere. Il decreto, percepito come espressione di una politica di \"Divide et impera\" e come un'aggressione all'identit\u00e0 islamica del Paese, provoc\u00f2 un'ampia protesta da parte del movimento nazionalista, che poco dopo si costitu\u00ec in un'organizzazione che divenne conosciuta come Blocco di Azione Nazionale, per poi dare vita nel 1944 al partito dell'Istiqlal. La leadership del nuovo partito raccolse esponenti borghesi educati in gran parte in Francia e familiari alle istituzioni occidentali. Il partito, malgrado si fosse impegnato a espandere il proprio attivismo alle masse popolari, in particolare alle sempre pi\u00f9 ampie classi lavoratrici delle zone urbane, si mantenne in buona parte in posizioni elitarie, rimanendo limitato alla borghesia urbana, non riuscendo a raggiungere le campagne. L'esclusione della classe notabile rurale berbera dalle attivit\u00e0 dell'Istiqlal cre\u00f2 le premesse per una forte divisione politica che si sarebbe generata nei decenni seguenti l'indipendenza.\nIl sultano Muhammad V annunci\u00f2 pubblicamente nell'aprile 1947 a Tangeri il suo favore all'indipendenza, sperando di ottenere un appoggio statunitense. Questa iniziativa valse al sultano l'appoggio del movimento nazionalista, che lo riconobbe come un simbolo della resistenza al colonizzatore. La sempre maggior collaborazione tra il sultano e il movimento nazionalista port\u00f2 l'amministrazione coloniale a esiliare il sultano in Madagascar. L'iniziativa provoc\u00f2 violente rivolte in Marocco, sostenute da episodi di guerriglia nelle campagne e da attivit\u00e0 pi\u00f9 coordinate nelle citt\u00e0. Le rivolte convinsero le autorit\u00e0 francesi a negoziare una rapida transizione verso l'indipendenza, che venne ristabilita nel 1956.\nGli anni seguenti l'indipendenza.\nIn seguito all'indipendenza del Paese il mondo politico attravers\u00f2 una fase di tensioni relative alla distribuzione del potere. A emergere nell'ambito della politica e dell'economia nazionale furono in particolare le antiche famiglie borghesi di F\u00e8s (definite \"fassi\"); tra queste le pi\u00f9 influenti divennero i Alami, i Alaoui, i Ouazzani, i Bargach, i Belkhayat, i Benjelloun, i Benkirane, i Bennani, i Bennis, i Benslimane, i Bensouda, i Berrada, gli Chraibi, gli El Fassi, gli El Mokri, i Filali, i Guennoun, i Guessous, i Kadiri, i Kettani, i Lahlou, i Lamrani, i Lazrak, i Mernissi, gli Sqalli, i Tadili e i Tazi. Le famiglie \"fassi\", attraverso una fitta rete di alleanze famigliari, una particolare attenzione all'istruzione, il controllo del mondo finanziario e il dominio del partito dell'Istiqlal, monopolizzarono il \"makhzen\" e il potere politico del Paese. Il 61% dei ministri marocchini tra il 1955 e il 1985 furono di famiglia \"fassi\".\nL'autorit\u00e0 del palazzo reale e la volont\u00e0 di questo di assicurarsi il potere assoluto venne contrastata dall'Istiqlal, il quale espresse la volont\u00e0 di implementare un sistema politico monopartitico. Le relazioni tra il partito e la monarchia furono ambivalenti, fatto evidente gi\u00e0 nell'ambito del Manifesto per l'indipendenza del 1944. La monarchia fond\u00f2 le Forze armate marocchine, che pose sotto il suo controllo. Nel nuovo esercito conflu\u00ec buona parte dell'Esercito di Liberazione Nazionale, i cui dirigenti erano per la gran parte in contrasto con l'Istiqlal. Il palazzo reale, per opporsi alle ambizioni del partito, si alle\u00f2 coi notabili berberi delle regioni rurali, guidati da Mahjoubi Aherdane, che mantenevano posizioni conservatrici e in opposizione al modernismo e al nazionalismo arabo dell'Istiqlal.\nLe tensioni tra l'Istiqlal e le componenti berbere divamparono nella regione berbera del Rif in seguito all'omicidio di Abbas Messaadi, importante figura dell'Esercito di Liberazione Nazionale, e culminarono in una violenta rivolta; nel dicembre 1956 i rivoltosi conquistarono al-Hoseyma. Il principe Hasan riprese il controllo della regione attraverso un'ampia campagna militare che provoc\u00f2 la morte di migliaia di berberi rifani. Aherdane venne riconosciuto come privilegiato interlocutore tra il palazzo reale e le regioni rurali berbere. I notabili berberi confluirono nel Movimento Popolare e conquistarono importanti posizioni strategiche negli apparati ministeriali e nell'esercito; in cambio della fedelt\u00e0 al sovrano questi ultimi furono inoltre ricompensati con centinaia di migliaia di acri di terreno e con ampi fondi all'agricoltura.\nLa popolarit\u00e0 dell'Istiqlal venne indebolita dalla concorrenza col Partito Democratico dell'Indipendenza, anch'esso nazionalista e protagonista della lotta per l'indipendenza. La monarchia cerc\u00f2 di avvantaggiarsi inasprendo le tensioni tra le varie fazioni politiche del Paese, in particolare tra conservatori e movimenti di sinistra e tra mondo urbano e rurale. L'Istiqlal dovette affrontare la scissione dell'ala sinistra guidata da Mehdi Ben Barka, che conflu\u00ec nell'Unione Nazionale delle Forze Popolari; malgrado l'ostilit\u00e0 provata dalla monarchia per le sinistre, che l'aveva portata a bandire il Partito Comunista Marocchino, la nuova forza politica venne inizialmente ben accolta. La politica negli anni successivi risent\u00ec enormemente di queste divisioni, risultando dominata da tre principali forze politiche: l'Istiqlal, guidato da Allal al-Fasi e da Ahmed Balafrej, che rappresent\u00f2 le antiche \u00e9lite urbane e che si mantenne in posizioni nazional-conservatrici, il Movimento Popolare, che rappresent\u00f2 gli interessi delle fazioni tribali rurali berbere, e l'Unione Nazionale delle Forze Popolari, in rappresentanza della sinistra attiva nelle zone urbane. Il primo ministro Abdallah Ibrahim, nominato nel dicembre 1958 e succeduto a Balafrej, ader\u00ec all'Unione Nazionale delle Forze Popolari, divenendone uno dei principali rappresentanti; la crescente popolarit\u00e0 e le posizioni radicali del suo partito convinsero il re Muhammad V a dimetterlo dalla sua carica nel maggio 1960. Il potere esecutivo venne assunto direttamente dalla famiglia reale, che lo detenne fino al 1963.\nIl regno di Hasan II.\nHasan II, succeduto al padre Muhammad V nel marzo 1961, fece adottare nel dicembre 1962 una costituzione che conferm\u00f2 un sistema multipartitico. La nuova costituzione stabil\u00ec un parlamento bicamerale composto da una Camera dei rappresentanti, i cui membri sarebbero stati eletti attraverso il suffragio universale, e da una Camera dei consiglieri, i membri dei quali sarebbero stati eletti da una serie di collegi elettorali, composti a loro volta da esponenti delle assemblee provinciali e comunali o di varie corporazioni e sindacati. Il sovrano si impegn\u00f2 a continuare il processo di diversificazione della composizione della classe politica, fino ad allora dominata dai borghesi \"fassi\" dell'Istiqlal; per fronteggiare questi ultimi, Ahmed Reda Guedira fond\u00f2 il Fronte per la Difesa delle Istituzioni Costituzionali, che vinse le elezioni parlamentari del 1963. Nel novembre 1963 venne nominato primo ministro Ahmed Bahnini.\nLe divisioni politiche favorirono l'emergere di notabili in molti dei partiti politici, che si assicuravano i propri interessi in cambio della fedelt\u00e0 al sovrano, e di indipendenti che competevano per i ruoli nell'amministrazione. Molti dei partiti divennero reti organizzative clientelari che riunivano notabili locali in cerca di opportunit\u00e0 e di favori economici. Il supporto ai partiti, soprattutto nelle campagne, non veniva costruito attraverso appelli pubblici all'elettorato, ma si sosteneva attraverso il sostegno ai notabili da parte delle proprie comunit\u00e0. Questo sistema avrebbe poi favorito la comparsa di una moltitudine di partiti politici di fatto senza punti di riferimento ideologici, uniti nel loro sostegno al palazzo reale, tra i quali il Raggruppamento Nazionale degli Indipendenti e l'Unione Costituzionale. La frammentazione politica venne incoraggiata in particolare dal ministro dell'interno Driss Basri.\nGli anni di piombo.\nIl regno di Hasan II fu caratterizzato da una soppressione delle libert\u00e0 civili, con sparizioni e assassinii politici a danno dei dissidenti e con violente repressioni delle rivolte, in quelli che furono definiti gli \"anni di piombo\". L'Unione Nazionale delle Forze Popolari contest\u00f2 la riforma costituzionale del 1962. Tra il 1963 e il 1964 centinaia di attivisti di sinistra furono arrestati; le crescenti repressioni da parte dello Stato generarono un clima di sfiducia da parte di vaste aree della societ\u00e0 nei confronti del parlamento. Le tensioni precipitarono nel marzo 1965, quando a Casablanca scoppiarono violente proteste, partecipate dagli studenti e dagli strati pi\u00f9 bassi della popolazione.\nNel marzo 1965 Hasan II, di fronte alle tensioni e all'incremento delle attivit\u00e0 di opposizione politica sospese la costituzione e sciolse il parlamento, dichiarando lo Stato d'eccezione, nell'ambito del quale govern\u00f2 il Paese direttamente per i successivi cinque anni. I dirigenti del ministero dell'interno e gli ufficiali dell'esercito, reclutati in particolare tra le trib\u00f9 berbere, furono i principali beneficiari della distribuzione del potere politico ed economico dopo la dissoluzione del parlamento nel 1965. Nell'ottobre 1965 a Parigi, su ordine del generale Mohamed Oufkir, fedele collaboratore del re, venne sequestrato e assassinato Mehdi Ben Barka. Nel 1970 il re fece adottare una nuova costituzione, approvata da un referendum col 98,7% di voti favorevoli, che stabil\u00ec un parlamento unicamerale e un sistema elettorale che favor\u00ec il palazzo reale a scapito dei partiti politici. Le elezioni parlamentari del 1970 furono boicottate dai partiti di opposizione, in particolare dall'Unione Nazionale delle Forze Popolari e dall'Istiqlal, unitisi nella Kutla; il sistema elettorale favor\u00ec la formazione di un parlamento composto da personait\u00e0 per la stragrande maggioranza leali al palazzo reale, per la maggior parte indipendenti o membri del Movimento Popolare. Nel 1970 attivisti del Partito della Liberazione e del Socialismo, guidati da Abraham Serfaty e Abdellatif Laabi, confluirono in Ila al-Amam e nel Movimento del 23 marzo, gruppi radicali volti a organizzare la lotta armata in opposizione al regime.\nLa monarchia fu sconvolta da due colpi di Stato da parte delle forze armate nel 1971 e nel 1972. Il primo colpo di Stato, attuato il 10 luglio 1971, coinvolse cadetti della scuola militare di Ahermoumou, che attaccarono la residenza reale di Skhirat in occasione del compleanno del sovrano, uccidendo circa 60 invitati e ferendone centinaia. L'operazione fall\u00ec e il generale Oufkir riprese il controllo della situazione. L'anno seguente lo stesso generale Oufkir mise in atto un colpo di mano: il 16 agosto 1972 il jet personale del re venne attaccato da un caccia, ma il re riusc\u00ec a sopravvivere. Il re sopravvisse a un secondo attacco aereo al suo palazzo a Rabat, che uccise 10 persone e ne fer\u00ec 45. L'operazione fu sostenuta da una fazione dell'Unione Nazionale delle Forze Popolari. I due colpi di Stato portarono il re a individuare il dominio dell'esercito da parte di personalit\u00e0 berbere come un problema. Questo port\u00f2 a un riavvicinamento tra la monarchia e i nazionalisti.\nNel marzo 1972 un referendum approv\u00f2 una terza costituzione, la quale garantiva un maggiore pluralismo in politica ed elezioni ogni sei anni e stabiliva un parlamento unicamerale costituito per due terzi da rappresentanti eletti attraverso il suffragio universale e un terzo nominati da organizzazioni riconosciute dal governo. Il re deteneva il potere di nomina dei ministri e un ruolo significativo negli affari legislativi e giuridici. L'intervento dello Stato in ambito economico ristabil\u00ec i rapporti clientelari tra il palazzo reale e le \u00e9lite urbane e rurali. Il re si impegn\u00f2 a ridurre e limitare il dominio dell'esercito da parte dei berberi, invitando i giovani dell'antica borghesia di F\u00e8s a intraprendere la carriera militare. Il ministero della difesa nazionale venne abolito e il controllo dell'esercito fu sottoposto direttamente al sovrano. Nel 1973 le attivit\u00e0 di opposizione delle organizzazioni di estrema sinistra provocarono una dura reazione da parte delle autorit\u00e0, che sciolsero le organizzazioni studentesche dell'Unione Nazionale degli Studenti Marocchini e dell'Unione Nazionale delle Forze Popolari e processando svariati attivisti a Casablanca e a Kenitra. Numerosi oppositori vennero reclusi nella prigione di Tazmamart, che divenne uno dei simboli degli anni di piombo.\nHasan II lott\u00f2 per mantenere il dominio del Paese di fronte a opposti movimenti politici. Di fronte ai partiti sostenuti dalla classe medio-alta urbana, considerati inefficienti ed elitari, il sovrano oppose una politica che combin\u00f2 una collaborazione con una vasta rete di alleanze rurali e tribali con un nazionalismo volto a realizzare il \"Grande Marocco\". Gran parte delle componenti popolari identificarono la monarchia come la massima autorit\u00e0 legittima e simbolo dell'unit\u00e0 nazionale. La monarchia adott\u00f2 una politica nazionalista per rinvigorire il consenso, marocchinizzando l'economia, arabizzando il sistema educativo e affermando la rivendicazione del Sahara Occidentale, relativamente alla quale organizz\u00f2 la Marcia verde, che coinvolse centinaia di migliaia di partecipanti e attraverso la quale costrinse la Spagna ad abbandonare la regione. La Marcia verde contribu\u00ec a rinvigorire il supporto popolare alla monarchia.\nIn occasione della Marcia verde comparvero nuovi partiti, tra i quali l'Unione Socialista delle Forze Popolari, fondata nel 1974 da Abderrahim Bouabid da una scissione dell'Unione Nazionale delle Forze Popolari, e il Partito del Progresso e del Socialismo, fondato nel 1974 da Ali Yata sulle ceneri del disciolto Partito Comunista Marocchino; in seguito a una vasta retorica patriottica seguente la guerra del Sahara Occidentale, questi ultimi due partiti, insieme all'Istiqlal, accettarono l'autorit\u00e0 del re come \"Amir al-Mu'minin\" (\"Comandante dei credenti\"). In occasione delle elezioni parlamentari del 1977 i distretti elettorali furono ridisegnati, favorendo di fatto candidati indipendenti leali al palazzo reale. Hasan II invit\u00f2 tutti i partiti a unirsi al governo; l'invito venne accolto dall'Istiqlal e dal Movimento Popolare, mentre venne declinato dall'Unione Socialista delle Forze Popolari. Molti degli indipendenti in parlamento diedero vita nel 1978 al Raggruppamento Nazionale degli Indipendenti. Nel 1980, attraverso due referendum, la legislatura venne incrementata da quattro a sei anni.\nNegli ultimi anni del suo regno Hasan II intraprese una politica di graduale liberalizzazione politica, definita \"democrazia omeopatica\", che pose fine a molti degli abusi dei diritti umani e che favor\u00ec un'espansione delle organizzazioni della societ\u00e0 civile. Nel 1992 e nel 1996 vennero effettuate modifiche alla costituzione e nello stesso periodo venne avviata un'apertura ai partiti di opposizione, in modo da ampliare il consenso alla monarchia in vista dell'ascesa al trono del figlio Muhammad e per ridurre le tensioni sociali causate dall'adesione marocchina alla guerra del Golfo. La politica di liberalizzazione politica fu volta anche al miglioramento dell'immagine del Paese in Occidente, in modo da facilitare il sostegno di questo alle sue rivendicazioni sul Sahara Occidentale. Nel 1992 l'Unione Socialista delle Forze Popolari, l'Istiqlal e alcuni partiti di sinistra si unirono nella Kutla, conquistando buoni risultati alle elezioni parlamentari del 1993 e a quelle del 1997, unendosi al governo nel 1998; Abderrahmane Youssoufi, dissidente incarcerato dal re negli anni 1960 e condannato a morte \"in absentia\" negli anni 1970, venne nominato primo ministro.\nIl regno di Muhammad VI.\nLa figura del principe ereditario Muhammad gener\u00f2 tra i circoli liberali speranze di riforme maggiori che portassero il Paese a divenire una monarchia costituzionale sulla scia di quanto avvenuto in Spagna con Juan Carlos I. Muhammad succedette al padre nel luglio 1999. Il sovrano espresse chiaramente la volont\u00e0 di mantenere il ruolo di simbolo nazionale e di arbitro tra le diverse forze politiche e sociali. Il nuovo sovrano si impegn\u00f2 nel costruire una figura di re pi\u00f9 vicino alle componenti popolari rispetto alla figura autoritaria del padre, impegnandosi in iniziative per modernizzare il paese, e dimise il ministro dell'interno Driss Basri, principale responsabile della frammentazione partitica nei decenni precedenti. Muhammad VI implement\u00f2 politiche e riforme favorevoli alle istanze dei liberali, come la \"Mudawwana\", che costitu\u00ec una riforma nell'ambito del diritto della famiglia che port\u00f2 a una maggiore equit\u00e0 tra gli uomini e le donne. D'altra parte, la reazione da parte delle forze dell'ordine in seguito agli attentati di Casablanca del 2003 e l'incarcerazione di vari attivisti sahrawi misero in discussione l'impegno delle autorit\u00e0 in favore dei diritti umani. Muhammad VI favor\u00ec il processo di diversificazione della classe politica, tradizionalmente dominata dai \"fassi\", portando a un sempre maggiore dominio della classe imprenditoriale berbera con sede a Casablanca. Nei primi anni 2000, mentre il governo era guidato dall'Istiqlal, cominci\u00f2 a emergere nell'ambito dell'opposizione il Partito della Giustizia e dello Sviluppo, dominato da islamisti moderati, che cominci\u00f2 a riscuotere importanti consensi elettorali a partire dal 2002.\nLa primavera araba e la riforma costituzionale.\nNell'ambito della primavera araba una serie di proteste sconvolse il Marocco tra il 2011 e il 2012. Le proteste non raggiunsero livelli critici come accaduto in molti altri Paesi arabi e le autorit\u00e0 reagirono venendo incontro alle istanze dei manifestanti, aumentando i sussidi statali e i salari dei dipendenti pubblici e promettendo una revisione costituzionale. Nell'ambito delle proteste l'opposizione fu contraddistinta da una vasta gamma eterogenea di gruppi politici. Le divisioni ideologiche vennero messe in secondo piano di fronte al confronto con la monarchia e col \"makhzen\". Il discorso del re del re tenutosi il 9 marzo 2011 venne rifiutato dalle forze di opposizione pi\u00f9 radicali, in particolare dal movimento islamico Al-Adl wa l-Ihsan e dall'estrema sinistra guidata dalla Via Democratica, che iniziarono a collaborare in seno al Movimento del 20 febbraio. L'opposizione radicale obiettava l'accettazione di riforme dall'alto e rivendicava riforme radicali del sistema politico attraverso il trasferimento dell'autorit\u00e0 del re a un'assemblea costituente eletta o attraverso rivolte popolari e la disobbedienza civile.\nL'opposizione radicale si rifiut\u00f2 di sostenere una petizione firmata da 166 intellettuali e politici, considerata un limite alle aspirazioni popolari. La forza numerica e organizzativa di Al-Adl wa l-Ihsan costitu\u00ec la spina dorsale del Movimento del 20 febbraio. Al-Adl wa l-Ihsan favor\u00ec la vicinanza e dette molto spazio agli attivisti laici in seno al Movimento del 20 febbraio per prevenire la repressione del governo, mantenendo per\u00f2 una forte presenza a livello locale. Nel mese di dicembre Al-Adl wa l-Ihsan si ritir\u00f2 dal movimento, sia a causa di attriti con le componenti laiche, sia per timore di attirare le attenzioni e conseguenti repressioni da parte delle autorit\u00e0. Il processo di riforma costituzionale venne rifiutato categoricamente dall'opposizione radicale che lo vedeva come un'occasione per assorbire il malcontento popolare, criticando il dominio nel processo da parte del palazzo reale, implicato nella nomina dei membri del comitato incaricato di scrivere la nuova costituzione, emarginando il parlamento e il governo, e che stabiliva confini e limiti negli emendamenti.\nLa nuova costituzione venne approvata dal referendum costituzionale del 2011 col 98,5% dei voti favorevoli, con un'affluenza del 73%. La costituzione introdusse novit\u00e0 atte a modernizzare la politica nazionale, tra le quali il riconoscimento della lingua berbera, mentre mantenne intatte le prerogative della casa reale.\nPolitica interna.\nRuolo della religione in politica.\nL'ambiente religioso \u00e8 composto da tre principali aree. La prima \u00e8 costituita dalla tradizionale \u00e9lite religiosa che fa riferimento al sufismo e a elementi dell'Islam folcloristico, come il marabuttismo, e che ha storicamente legittimato l'autorit\u00e0 monarchica. Questa forma di Islam \u00e8 istituzionalizzata e sostenuta dallo Stato. Il secondo elemento dell'ambiente religioso \u00e8 costituito dalle autorit\u00e0 religiose e dai vari organi statali che sostengono l'autorit\u00e0 religiosa del monarca. La terza area \u00e8 costituita da varie correnti minoritarie e indipendenti accomunate da un impegno pi\u00f9 forte in ambito politico e sociale, tra le quali i salafiti. La monarchia \u00e8 tradizionalmente legittimata dal suo lignaggio sceriffiano che fa riferimento alla discendenza della casa reale dal profeta Maometto. Le moschee sono controllate dallo Stato, che attraverso di esse consacra la visione statale dell'Islam e l'autorit\u00e0 religiosa del monarca come \"Amir al-Mu'minin\" (\"Comandante dei credenti\"), tradizionalmente sostenuta da accordi di \"bay\u02bfa\". La costituzione del 1962 dichiar\u00f2 la sacralit\u00e0 e l'inviolabilit\u00e0 della figura del re e identific\u00f2 il motto nazionale come \"Dio, Patria, Re\".\nSecondo la tradizione popolare, la famiglia reale, in virt\u00f9 del suo lignaggio, sarebbe provista della \"baraka\", che avrebbe ad esempio protetto re Hasan II durante i due colpi di Stato che dovette affrontare nel 1971 e nel 1972. Muhammad VI, soprattutto in seguito agli attentati di Casablanca del 2003, si impegn\u00f2 a promuovere l'Islam nelle sue tradizioni locali, ossia la giurisprudenza malikita, la teologia asharita e il sufismo junaydita, in opposizione alle interpretazioni wahhabite e jihadite. La costituzione marocchina stabilisce che l'Islam \u00e8 la religione di Stato, ma di fatto essa costituisce pi\u00f9 un sistema di credenze che una fonte legislativa. Il titolo di \"Amir al-Mu'minin\" conferito al sovrano viene riconosciuto anche dalla comunit\u00e0 ebraica marocchina, soprattutto da quando il sultano Muhammad V la protesse dalle iniziative antisemite della Francia di Vichy. L'autorit\u00e0 spirituale del sovrano \u00e8 riconosciuta anche da alcuni membri della comunit\u00e0 cristiana marocchina, costituita per la gran parte da locali convertiti.\nL'islamismo comparve per la prima volta nell'arena politica nel 1969, quando Abdelkrim Mouti fond\u00f2 il gruppo al-Shabiba al-Islamiyya; gli islamisti vennero inizialmente accolti dalla monarchia, come opposizione alla sinistra. Le forze politiche islamiste cominciarono a riscuotere popolarit\u00e0 a partire dagli anni 1970, in un pi\u00f9 ampio contesto di riscoperta della religione che coinvolgeva anche il resto del mondo islamico. Gli islamisti trassero gran parte del loro supporto dalle vaste masse popolari da poco migrate dalle campagne verso le grandi citt\u00e0, come Casablanca, Sal\u00e9 e Tangeri. L'esodo rurale aveva incrementato la popolazione urbana dal 20% della popolazione marocchina negli anni 1950 a pi\u00f9 del 50% negli anni 1990. Uno dei principali movimenti islamisti a emergere fu Al-Adl wa l-Ihsan, fondato da Abdesslam Yassine. Il movimento trasse le sue forze dalla moltitudine di confraternite sufi attive nel Paese. I nuovi movimenti islamisti, indipendenti dalle autorit\u00e0 statali, cominciarono a rappresentare una delle maggiori preoccupazioni per la monarchia, in particolare a partire dal 1975, quando al-Shabiba al-Islamiyya assassin\u00f2 l'attivista di sinistra Omar Benjelloun, evento che port\u00f2 al bando dell'organizzazione.\nA differenza di quanto avvenuto nelle vicine Algeria e Tunisia, la natura pluralistica dell'ambiente religioso islamico marocchino e la forte presenza delle pratiche sufi nella societ\u00e0 prevenne la formazione di un blocco politico unitario o di organizzazioni estremiste tra gli islamisti. La compattezza delle istituzioni e lo sviluppo di un efficiente sistema di sicurezza, supervisionato da re Hasan II nel corso degli anni 1960 e 1970 in un'ottica di opposizione all'estrema sinistra, riusc\u00ec a fronteggiare efficacemente gli islamisti nel corso dei decenni successivi. Maggiori preoccupazioni per la monarchia emersero a partire dagli anni 1990, quando i movimenti islamisti cominciarono a rendersi pi\u00f9 visibili. Re Hasan II scelse quindi di percorrere la via della cooptazione, coinvolgendo quegli islamisti disposti a riconoscere l'autorit\u00e0 della monarchia. Uno dei principali movimenti che accolsero l'invito del palazzo reale fu Al-Islah wa At-Tajdid, che conflu\u00ec nel Movimento Popolare Democratico e Costituzionale, fondato da Abdelkrim al-Khatib, fedele collaboratore del re. I nuovi membri islamisti superarono di numero i vecchi membri nel partito, trasformando il partito in un gruppo islamista, che nel 1998 assunse il nome di Partito della Giustizia e dello Sviluppo. Al-Adl wa l-Ihsan, dopo anni di repressioni, rifiut\u00f2 invece di collaborare con la monarchia.\nRapporto tra forze laiche e islamiste.\nIn Marocco, a differenza di quanto avviene in molti altri Paesi arabi, le forze islamiste e quelle laiche hanno spesso collaborato, sia in ambito governativo, che nell'ambito delle opposizioni. Le alleanze politiche in Marocco a partire dagli ultimi decenni del XX secolo sono state determinate da strategie pragmatiche e interessi concreti, mentre le divisioni ideologiche sono state messe in secondo piano. Il Movimento del 20 febbraio ha unito sia islamisti che progressisti. Sebbene il Movimento del 20 febbraio abbia costituito un'opportunit\u00e0 per un avvicinamento tra gli islamisti e i laici, la collaborazione tra questi ha incontrato alcuni limiti, in particolare nell'estate del 2011, quando gli attivisti laici rifiutarono ogni tipo di retorica religiosa nelle proteste o quando questi ultimi ingaggiarono manifestazioni durante l'orario delle preghiere serali del Ramadan, episodi che contribuirono al ritiro degli islamisti dall'alleanza.\nStoricamente sia gli islamisti che i laici sono stati contraddistinti da una larga e variegata gamma ideologica. I gruppi islamisti variano tra quelli pi\u00f9 moderati, che hanno accolto i principi democratici, fino a quelli pi\u00f9 radicali, come quelli salafiti. In Marocco i movimenti islamisti pi\u00f9 vasti e organizzati sono il moderato Partito della Giustizia e dello Sviluppo e Al-Adl wa l-Ihsan, oltre a una serie di gruppi salafiti di differenti orientamenti. Al-Adl wa l-Ihsan ha mosso forti critiche alla monarchia, motivo per il quale il movimento \u00e8 oggi fuorilegge. I membri di quest'ultimo movimento, ispirandosi ai principi sufi che promuovono la pazienza e la disciplina, hanno realizzato un solido apparato gerarchico volto ad accogliere le masse per guidarle verso riforme pacifiche che evitino derive radicali. La forza organizzativa e le forti idee hanno costituito forti scudi per il movimento di fronte alla repressione governativa. Il Partito della Giustizia e dello Sviluppo presenta invece affinit\u00e0 ideologiche coi Fratelli Musulmani e ha optato per un percorso graduale e una strategica alleanza con la monarchia per giungere ai suoi obiettivi politici.\nI gruppi e gli intellettuali laici sono generalmente accomunati dalla loro opposizione alle forze politiche islamiste, mentre non propugnano generalmente alcun laicismo contrario alle locali tradizioni islamiche. Molti laici hanno storicamente evitato di etichettarsi come tali, in quanto la parola \"laico\" veniva tendenzialmente associata all'irreligiosit\u00e0. Molti laici si identificano con interpretazioni personali dell'Islam. A partire dal XXI secolo molti esponenti hanno adottato l'espressione \"laico\" per esprimere una chiara opposizione all'avanzata degli islamisti in politica. Per gran parte del XX secolo gran parte dei laici si sono identificati nell'estrema sinistra, per poi sposare istanze liberali a partire dal collasso del blocco orientale. I liberali, favoriti dalla monarchia a partire dagli anni 1960 per far fronte all'estrema sinistra, si sono attivati soprattutto in ambito economico per difendere i principi di propriet\u00e0 privata e di libert\u00e0 di impresa, mentre hanno limitato i loro impegni relativamente ai diritti civili nella loro condiscendenza col palazzo reale. La monarchia ha tradizionalmente sostenuto partiti laici in opposizione agli islamisti.\nMolti degli esponenti politici laici adottarono posizioni elitarie che li estraniarono dalle componenti popolari. Senza una forte base nella societ\u00e0 civile, i laici si allearono con la monarchia. Al contrario, gli islamisti costruirono una forte base di sostegno nella societ\u00e0 civile, attivandosi nel venire incontro alle esigenze delle fasce pi\u00f9 basse della popolazione attraverso la costituzione di una vasta rete di associazioni umanitarie e le loro posizioni conobbero un enorme successo tra i giovani della classe media urbana. I partiti islamisti, in particolare il Partito della Giustizia e dello Sviluppo, in contrasto coi partiti laici, si sono attivati per costituire strutture organizzative con leadership giovani e implementando una cultura improntata alla trasparenza e al dialogo e impegnandosi ad accogliere le donne anche negli organi superiori. Il Partito della Giustizia e dello Sviluppo rappresentava nel 2011 il partito con la pi\u00f9 alta percentuale di donne nel parlamento.\nNell'ambito del processo di riforma costituzionale del 2011 sia i partiti islamisti che quelli laici concordarono sul mantenere una clausola che asserisse l'autorit\u00e0 religiosa del re. Da una parte, i partiti islamisti vedevano nella clausola un modo per prevenire che lo Stato divenisse laico, mentre i laici vedevano nell'autorit\u00e0 religiosa del re e nella sua interpretazione tollerante della religione una garanzia per evitare una deriva teocratica nel caso gli islamisti avessero conquistato il potere attraverso le elezioni. Conflitti emersero per\u00f2 relativamente alle libert\u00e0 individuali e sul ruolo della religione in politica. Il Partito della Giustizia e dello Sviluppo lasci\u00f2 intendere di volersi astenere dal processo di riforma costituzionale nel caso la costituzione avesse incluso disposizioni ritenute contrarie alla morale religiosa, mentre i partiti laici espressero il sostegno alle libert\u00e0 individuali, come la libert\u00e0 di coscienza, le libert\u00e0 sessuali, l'accesso all'aborto e la precedenza dei trattati internazionali sulle leggi marocchine, anche laddove collidessero col diritto sciaraitico.\nIdentit\u00e0 berbera.\nStoricamente la natura omogenea dal punto di vista religioso del Maghreb ha prevenuto polarizzazioni o conflitti etnici tra le componenti arabe e quelle berbere; le popolazioni rurali si riconoscevano primariamente nell'identit\u00e0 tribale, anzich\u00e9 in quella etnica. Le prime asserzioni dell'identit\u00e0 berbera in Marocco avvennero in occasione del protettorato francese, quando le autorit\u00e0 coloniali presero iniziative per asserire una diversa identit\u00e0 etnica e culturale per le componenti berbere, parallelamente a quanto avvenuto nella vicina Algeria francese, nella quale i colonizzatori elaborarono una visione secondo la quale i berberi sarebbero stati una popolazione di origine europea, superiore razzialmente agli arabi e costretta a convertirsi all'Islam contro la propria volont\u00e0. Incoraggiati dagli studi di etnografi quali \u00c9douard Michaux-Bellaire, le autorit\u00e0 coloniali si impegnarono in iniziative volte a formalizzare l'autonomia dei berberi del \"Bled es-Siba\", in modo da favorire una loro alleanza. Nel 1914 venne formalmente riconosciuto il locale diritto consuetudinario e nel 1915 venne conferita alle \"jama\u02bfa\" il potere giudiziario. Iniziative assimilazionistite furono implementate con la fondazione a partire dal 1923 di numerose scuole francofone destinate ai rampolli delle famiglie notabili berbere.\nUna delle pi\u00f9 evidenti manifestazioni della politica coloniale nei confronti dei berberi fu il Dahir berbero del 1930, volto a introdurre nelle regioni berbere il locale diritto tribale al posto di quello sciaraitico. L'adozione del decreto suscit\u00f2 una reazione nazionalista di grande ampiezza, che interpret\u00f2 il decreto come un attacco all'identit\u00e0 islamica del Paese e come un'iniziativa di \"Divide et impera\" tra berberi e arabi, portando alla generazione dei primi embrioni del movimento nazionalista marocchino. La condiscendenza delle autorit\u00e0 coloniali nei confronti dei berberi non dette per\u00f2 i suoi frutti; le principali rivolte contro il potere coloniale in Marocco, cos\u00ec come nella vicina Algeria, avvennero principalmente nelle regioni berbere gi\u00e0 prima degli anni 1930, come nell'ambito della conquista francese del Marocco o della guerra del Rif, e molti tra i principali attivisti dei movimenti indipendentisti furono berberi. \nLe prime vere spaccature politiche tra le componenti arabe e quelle berbere si generarono a partire dagli anni 1950, quando il movimento nazionalista adott\u00f2 una politica atta ad asserire un'identit\u00e0 esclusivamente araba. L'Istiqlal rimase legato in gran parte alle antiche \u00e9lite borghesi di lingua araba di citt\u00e0 come F\u00e8s e Rabat, attirando pochi attivisti berberi dalle campagne. La collaborazione dei capi tribali berberi con le autorit\u00e0 coloniali comport\u00f2 una reazione dell'Istiqlal volta a sradicare la classe notabile berbera, che port\u00f2 le tradizionali opposizioni tra mondo urbano e rurale a divenire progressivamente opposizioni tra componente araba e berbera. In seguito all'indipendenza il palazzo reale, per opporsi alle sfide e alle ambizioni dell'Istiqlal, si alle\u00f2 con la classe notabile rurale berbera, la quale conflu\u00ec nel Movimento Popolare e che conquist\u00f2 posizioni strategiche negli apparati ministeriali e nell'esercito. Questa alleanza strategica non comport\u00f2 per\u00f2 una coscienza identitaria berbera da parte dello Stato marocchino. A partire dagli anni 1960 il governo cominci\u00f2 a introdurre le prime iniziative di arabizzazione. A differenza di quanto avveniva per\u00f2 nella vicina Algeria, lo Stato marocchino non espresse un'eccessiva ostilit\u00e0 verso l'identit\u00e0 berbera, in quanto i nazionalisti arabi erano concentrati in gran parte nell'Istiqlal, escluso dal potere.\nLa riscoperta dell'identit\u00e0 berbera emerse a partire dagli anni 1960 e 1970 principalmente in Algeria. Lo scoppio della primavera berbera in Cabilia nel 1980 acceler\u00f2 il risveglio identitario berberista anche in Marocco. Tra le associazioni berberiste emerse tra gli anni 1960 e 1970 si distinsero in particolare l'AMREC e Tamaynut. Le autorit\u00e0, di fronte alle nascenti iniziative berberiste, delle quali temevano derive politiche, reagirono reprimendone gli esponenti; vari attivisti, quali Ali Sidqi Azaykou, Hassan Idbelkassem e Ouzzin Aherdane, furono arrestati. Solo a partire dagli anni 1990, similmente a quanto avvenne in Algeria, vennero effettuate le prime concessioni al movimento berberista, nell'ambito di un processo di riforme volto a democratizzare il Paese e in un'ottica di maggiore opposizione alle forze islamiste. Nell'agosto 1991 sei associazioni culturali berbere redassero la Carta di Agadir, che chiedeva il riconoscimento ufficiale della lingua berbera e la sua integrazione in campo educativo e mediatico. L'iniziativa acceler\u00f2 il risveglio identitario berbero, che port\u00f2 alla nascita di molte associazioni culturali che si raccolsero nel Movimento Culturale Amazigh e che crearono un comitato nazionale nel 1994.\nLa diffidenza del governo si concretizz\u00f2 il 1\u00ba maggio 1994 a Goulmima con l'arresto di sette attivisti dell'associazione Tilelli che avevano esposto striscioni in caratteri neo-tifinagh e manifestato per il riconoscimento della lingua berbera. Diciassette giorni dopo quattro degli attivisti vennero rilasciati, mentre gli altri tre vennero giudicati colpevoli per aver attentato all'integrit\u00e0 dello Stato. L'evento gener\u00f2 una vasta mobilitazione in Marocco, in Francia e in Cabilia da parte del movimento berberista e degli attivisti per i diritti umani e oltre 400 avvocati si offrirono per difendere gli attivisti, che vennero rilasciati. Il governo decise di offrire maggiori concessioni: il primo ministro Abdellatif Filali annunci\u00f2 il 14 giugno 1994 l'inclusione di trasmissioni in berbero nelle reti televisive nazionali, mentre re Hasan II promise nel suo discorso del 20 agosto dello stesso anno di includere il berbero nel sistema educativo. Il palazzo reale tramite queste iniziative volle prevenire una deriva radicale del movimento, che non veniva comunque percepito come un pericolo, a differenza delle forze islamiste, che nella vicina Algeria avevano vinto le elezioni, le quali avevano provocato la guerra civile. Negli anni seguenti, lo Stato non si impegn\u00f2 a prendere iniziative concrete in relazione alla questione berbera. Un decreto adottato nel novembre 1996 interd\u00ec ai genitori di adottare prenomi berberi per i loro figli e molti attivisti lamentarono la sempre pi\u00f9 ampia arabizzazione dei toponimi locali. \nIn seguito alla sua ascesa al trono nel luglio 1999 Muhammad VI decise di costruire una figura di re pi\u00f9 accessibile da parte delle componenti popolari e nell'ambito di questa politica venne incontro alla componente berberista. Nel mese di ottobre il re visit\u00f2 la regione berbera del Rif, una delle pi\u00f9 marginalizzate del Paese, e rese omaggio alla figura di Abdelkrim el-Khattabi, popolare tra i giovani berberi e mai completamente accolto dai nazionalisti arabofoni. Il Manifesto berbero, redatto nel marzo 2000 da Mohamed Chafik, raccolse le rivendicazioni del movimento berberista e condann\u00f2 i decenni di repressioni culturali da parte dei nazionalisti arabi di F\u00e8s. Il manifesto ottenne l'appoggio di oltre 200 associazioni. Lo scoppio in Cabilia della primavera nera nel 2001 gener\u00f2 in Marocco rivendicazioni di riforme sostanziali che prendessero in seria considerazione il riconoscimento ufficiale della lingua berbera. Alcuni attivisti, tra i quali Rachid Raha, esponente del Congresso mondiale amazigh, presero in considerazione la costituzione di un partito politico dedicato alle istanze berberiste. Il 23 luglio 2001, nel secondo anniversario della sua ascesa al trono, Muhammad VI annunci\u00f2 la fondazione dell'IRCAM, ente governativo che sarebbe stato incaricato della salvaguardia e della promozione della lingua e della cultura berbera. Con questa iniziativa lo Stato volle ristabilire l'identit\u00e0 nazionale e prevenire una deriva politica del movimento berberista, come era accaduto in Cabilia, e che nel Rif aveva cominciato ad adottare retoriche contro l'autorit\u00e0 dello Stato.\nL'accoglimento da parte dello Stato delle istanze berberiste fu per\u00f2 solamente parziale; nel 2003 a Nador il ministero dell'interno invalid\u00f2 la decisione del consiglio municipale di adottare segnali di STOP bilingui in arabo e berbero, mentre la legge sui nomi continu\u00f2 a rimanere valida. I berberisti pi\u00f9 radicali non accolsero positivamente la fondazione dell'IRCAM, vista come null'altro che un atto simbolico, e additarono come traditori gli attivisti che si unirono all'ente; l'adozione da parte dell'IRCAM dell'alfabeto neo-tifinagh al posto di quello latino fu alla base di un'ampia controversia. Nel 2004 vennero arrestati svariati studenti berberisti dell'Universit\u00e0 di Agadir che stavano celebrando l'anniversario della primavera berbera e nel 2008 un tribunale di Ouarzazate commin\u00f2 a dieci attivisti un totale di 34 anni di carcere. Nel 2005 sette membri del consiglio di amministrazione dell'IRCAM dettero le dimissioni, citando l'inefficienza dell'ente nell'avanzare le istanze berberiste. Lo stesso anno Ahmed Adghirni fond\u00f2 il Partito Democratico Amazigh Marocchino, che venne dichiarato illegale dalle autorit\u00e0.\nNell'ambito delle proteste scoppiate tra il 2011 e il 2012 gli attivisti berberisti si resero particolarmente attivi e visibili nelle dimostrazioni e le loro richieste vennero accolte dal Movimento del 20 febbraio. La lingua berbera venne riconosciuta come lingua ufficiale a fianco alla lingua araba nella nuova costituzione approvata dal referendum costituzionale del 2011.\nDiritti umani.\nMuhammad VI in seguito alla sua ascesa al trono avvi\u00f2 iniziative per migliorare i diritti umani nel Paese. Nell'agosto 1999 annunci\u00f2 la fondazione dell'Instance d'Arbitrage Ind\u00e9pendante (IAI), commissione incaricata di compensare le vittime di detenzione arbitraria; a questi successe il Instance Equit\u00e9 et R\u00e9conciliation (IER), fondato nel gennaio 2004 e con l'obiettivo di investigare i casi di abuso dello Stato avvenuti tra il 1956 e il 1999. I poteri dello IER furono tuttavia limitati, dal momento che non pot\u00e8 perseguire i responsabili delle violazioni individuate.\nLibert\u00e0 di stampa.\nCon l'ascesa al trono di Muhammad VI, varie agenzie, tra le quali Reporter senza frontiere, confermarono il miglioramento della libert\u00e0 di stampa rispetto ai tempi del regno di Hasan II. La libert\u00e0 di stampa risulta essere maggiormente garantita nelle grandi citt\u00e0 come Casablanca e Rabat, mentre nelle campagne viene soggetta a restrizioni dal \"makhzen\". Tuttavia, vi sono vaste limitazioni alla lesione della persona del re. Varie testate giornalistiche francofone progressiste sono state infatti sottoposte a varie censure, in particolare \"Le Journal\", \"Demain\" e \"TelQuel\"; le prime due vennero costrette a chiudere. Relativamente a \"Demain\" il direttore Ali Lmrabet venne pi\u00f9 volte processato, poi multato o incarcerato per aver denigrato le autorit\u00e0 e la monarchia nei suoi articoli. \"TelQuel\" venne coinvolta in vari scandali nazionali nel 2006, quando in un articolo vennero citate barzellette che sembrarono offendere la sensibilit\u00e0 religiosa, nel 2007, quando in un articolo il direttore Ahmed Benchemsi sembr\u00f2 denigrare il sovrano, e nel 2009, quando la testata condusse un sondaggio per verificare l'indice di gradimento del re tra i lettori. Negli ultimi due casi le autorit\u00e0 reagirono aggressivamente attaccando la sede del giornale e sequestrando decine di migliaia di copie.\nPolitica economica.\nNel processo di transizione nell'ambito dell'indipendenza le strutture economiche realizzate nel periodo del protettorato si mantennero intatte. Grandi compagnie parastatali continuarono a controllare l'economia, mentre la politica coloniale aveva favorito la formazione di un ceto imprenditoriale di origine locale stabilitosi in larga parte a Casablanca, generando un'economia mista.\nAlla fine dal 1957 venne lanciata una campagna di modernizzazione del settore agricolo, volta a introdurre un'ampia meccanicizzazione e fertilizzazione dei terreni. Malgrado si assistette a un iniziale incremento dei raccolti, il piano venne accantonato dopo alcuni anni, dal momento che i sempre pi\u00f9 bassi risultati scoraggiarono i contadini e i piccoli proprietari terrieri a prendervi parte. Il progetto fu avversato in particolare dai medi e grandi proprietari terrieri, timorosi di possibili nazionalizzazioni. Piani di ridistribuzione dei terreni furono abbandonati dopo la conquista degli apparati ministeriali da parte del Movimento Popolare, dominato in larga parte dai latifondisti, alleati e sostenitori del palazzo reale. Il piano quinquennale di industrializzazione e riforma agraria avviato nel 1960 dal governo a tendenza socialista di Abdallah Ibrahim venne sospeso dopo appena sei mesi.\nLo Stato marocchino espropri\u00f2 nel 1963 ettari di terreno ai francesi, consegnandoli principalmente ai latifondisti. ettari di terreno vennero poi acquisiti privatamente dai latifondisti prima che lo Stato ne potesse prendere possesso. Re Hasan II dette particolare importanza all'irrigazione, avviando la costruzione di numerose dighe. La politica di \"laissez-faire\" favor\u00ec l'accentramento di vaste propriet\u00e0 terriere nelle mani di pochi latifondisti e malgrado l'impegno dello Stato nell'irrigare i terreni attraverso le dighe, la produttivit\u00e0 agricola non increment\u00f2 e la disponibilit\u00e0 di cereali nel Paese dovette essere soddisfatta attraverso le importazioni, dal momento che i progetti di irrigazione furono indirizzati soprattutto alla produzione di frutti destinati all'esportazione, in particolare degli agrumi. L'esportazione delle arance e dei pomodori marocchini sub\u00ec poi un repentino crollo nel 1986, in seguito all'adesione di Portogallo e Spagna alla Comunit\u00e0 economica europea. La gestione dell'economia agricola da parte dello Stato marocchino non fu in grado di garantire una piena occupazione lavorativa alle popolazioni rurali e molti giovani dovettero emigrare nelle citt\u00e0 o in Europa occidentale.\nNegli anni 1970 l'economia marocchina non aveva ancora raggiunto una piena indipendenza dai francesi, data l'assenza di un solido ceto imprenditoriale marocchino. Aldil\u00e0 di alcune famiglie borghesi \"fassi\", come i Kabbaj, i Nejjai, i Gueddari e i Bekkai, gran parte dell'economia rimaneva controllata da agenti esteri, come la Banque de Paris et des Pays-Bas, che attraverso l'Omnium Nord Africain controllava oltre 50 compagnie marocchine attive nei campi pi\u00f9 svariati, dal turismo ai trasporti, dalle estrazioni minerarie alle costruzioni. Un sondaggio effettuato nel 1970 su 160 imprese industriali private rilev\u00f2 che solo il 13% dei direttori erano marocchini e circa posti pubblici ogni erano occupati dagli stranieri, che dominavano in particolare i settori dell'ingegneria, dell'educazione e della medicina. La politica nazionalista di marocchinizzazione attuata dalla monarchia a partire dai primi anni 1970 port\u00f2 la borghesia marocchina ad assumere un ruolo pi\u00f9 assertivo nell'economia; questo processo non coinvolse solamente l'antica borghesia tradizionale, ma anche un cospicuo gruppo di imprenditori berberi di Casablanca originari del Sous, attivi nella vendita al dettaglio e nel settore alberghiero. Lo Stato acquis\u00ec oltre compagnie. Queste iniziative rinvigorirono la Borsa di Casablanca a met\u00e0 degli anni 1970. Alla fine degli anni 1970 la composizione dell'alta borghesia risultava molto pi\u00f9 variegata, fatto reso evidente dal crescente numero di matrimoni tra le grandi famiglie \"fassi\" e quelle berbere.\nImportante risorsa per l'economia nazionale venne rappresentata dall'aumento dei prezzi del fosfato, conseguente alla crisi energetica del 1973 che sconvolse il mondo occidentale. Il prezzo del fosfato conobbe dal 1973 al 1975 un incremento del 500%. La spesa pubblica conobbe una vasta espansione, incrementando del 340% tra il 1974 e il 1978, e vennero avviate 250 compagnie pubbliche. Gli impiegati nel settore pubblico passarono dai nel 1960 ai nel 1980. A trarre beneficio dalla crescita economica fu in particolare il settore delle costruzioni e la nuova classe media a esso associata, mentre le fasce basse della popolazione rimasero in gran parte escluse dai benefici della crescita economica; alla fine degli anni 1970 il tasso di disoccupazione era del 29%, mentre il 45% della popolazione marocchina viveva sotto la soglia di povert\u00e0, secondo quanto rilevato da uno studio effettuato dalla Banca Mondiale. A partire dal 1976 i prezzi del fosfato tornarono ai livelli del 1973. Malgrado l'adozione di politiche di austerit\u00e0 nel 1978, il divario tra il reddito e la spesa non fu compensato, motivo per il quale lo Stato ricorse a ingenti prestiti dall'estero. La guerra del Sahara Occidentale e scarse precipitazioni tra il 1981 e il 1982 provocarono l'aumento del debito estero da 2,3 miliardi di dollari statunitensi nel 1976 a 7,9 miliardi di dollari nel 1979, fino a 11,8 miliardi di dollari nel 1983, rappresentanti l'84% del prodotto interno lordo e il 300% dei guadagni dalle esportazioni; il Marocco divenne cos\u00ec uno tra i quindici Paesi pi\u00f9 indebitati al mondo. Le rinegoziazioni del debito e maggiori coinvolgimenti da parte della Banca Mondiale e del Fondo Monetario Internazionale nell'aggiustamento strutturale marocchino portarono a un cambiamento del patto sociale, che provoc\u00f2 rivolte nel 1981 e nel 1984.\nNello stesso periodo cominci\u00f2 a formarsi una nuova classe dirigente costituita da tecnocrati giovani e istruiti che si raccolse in buona parte nell'Unione Costituzionale. La classe dirigente mise in atto le raccomandazioni del Fondo Monetario Internazionale, svalutando il dirham, e a partire dal 1988 l'intervento dello Stato in economia venne limitato e furono avviate vaste iniziative di privatizzazione e di liberalizzazione economica, coerenti alle idee liberali e liberiste adottate dalla monarchia. La politica di liberalizzazione economica colp\u00ec in particolare la classe medio-bassa urbana, dal momento che i giovani, malgrado la loro istruzione, non poterono essere assorbiti nel mercato del lavoro, a differenza dei loro genitori che sperimentarono una vivace mobilit\u00e0 sociale grazie al settore pubblico, mentre il settore privato non era ancora abbastanza sviluppato per poter realizzare un efficiente sistema di assunzione. Si ampli\u00f2 cos\u00ec il fenomeno della disoccupazione tra i giovani laureati, che pass\u00f2 dal 6,5% nel 1984 al 26,2% nel 1992, mentre tra i diplomati pass\u00f2 dal 14,6% nel 1984 al 31,2% nel 1993. Il Marocco fu tra i fondatori dell'Organizzazione mondiale del commercio, stabilita a Marrakech nel 1994.\nPolitiche di privatizzazione interessarono decine di compagnie e furono successivamente adottate anche nell'ambito delle telecomunicazioni: nel 1999 lo Stato marocchino vendette la licenza GSM a un consorzio diretto da Telef\u00f3nica e da BMCE bank e nel 2001 vendette il 35% delle azioni di Maroc Telecom alla compagnia francese Vivendi Universal. La privatizzazione port\u00f2 a un pi\u00f9 ampio patrocinio statale sulla borghesia e il consolidamento della classe tecnocratica emersa nel corso dei decenni precedenti. Il palazzo reale assunse un ruolo pi\u00f9 assertivo nel settore privato attraverso l'ONA Group e di compagnie quali Marjane e Attijariwafa Bank.\nPolitica estera.\nLa politica estera marocchina \u00e8 stata storicamente indirizzata dai sultani, i quali a partire dal XVII secolo si concentrarono nell'approfondire le relazioni diplomatiche con varie potenze europee, in particolare col Regno d'Inghilterra e col Regno di Francia. Nell'ambito del protettorato il sultano Muhammad V conferm\u00f2 il suo appoggio agli Alleati e si impegn\u00f2 a proteggere la comunit\u00e0 ebraica marocchina dalle politiche antisemite della Francia di Vichy, cercando cos\u00ec di affrancarsi dal dominio che le potenze europee avevano imposto nei decenni precedenti. In seguito all'indipendenza la politica estera marocchina individu\u00f2 nel raggiungimento della piena integrit\u00e0 territoriale una delle questioni centrali, rivendicando gli avamposti spagnoli di Ceuta, Melilla e di Sidi Ifni, il Sahara Occidentale, le regioni occidentali dell'Algeria, la Mauritania e alcune regioni del Mali, visti come parte del \"Grande Marocco\". La politica estera marocchina, in particolare sotto re Hasan II, individu\u00f2 poi come obiettivo l'approfondimento delle relazioni economiche con l'Unione europea e in particolare con la Francia, in modo da garantire la stabilit\u00e0 economica del Paese, in particolare per la sua \u00e9lite. Nell'ambito della guerra fredda il Marocco si alle\u00f2 col mondo occidentale, soprattutto in seguito alla salita al trono di Hasan II nel 1961, mantenendo le distanze dai regimi panarabisti allineati col presidente egiziano Gamal Abd el-Nasser.\nIl Marocco \u00e8 oggi membro di svariate organizzazioni internazionali, tra le quali le Nazioni Unite, l'Unione africana, la Lega araba, l'Unione del Maghreb arabo, l'Organizzazione della cooperazione islamica, il Movimento dei paesi non allineati e la Comunit\u00e0 degli Stati del Sahel e del Sahara.\nPolitica regionale.\nA partire dagli anni 1950 il Marocco espresse il proprio appoggio all'indipendenza dell'Algeria, ma al contempo ribad\u00ec rivendicazioni territoriali relative alle regioni dell'Algeria occidentale. Il Marocco chiese espressamente all'FLN di ridisegnare i confini stabiliti dai francesi. Le promesse stabilite dall'FLN nel 1960 furono disattese dopo il raggiungimento dell'indipendenza. Le tensioni precipitarono portando allo scoppio della guerra delle sabbie, dovuta a contenziosi territoriali sulle regioni di B\u00e9char e Tindouf. La mediazione dell'Organizzazione dell'unit\u00e0 africana e l'inabilit\u00e0 delle due potenze di prevalere l'una sull'altra port\u00f2 a un negoziato e al ritorno ai confini originari. La rivalit\u00e0 tra Marocco e Algeria assunse poi una dimensione ideologica: il primo rappresentava una monarchia tendenzialmente conservatrice alleata con le potenze occidentali, mentre la seconda era guidata da un'\u00e9lite dedita a principi rivoluzionari e socialisti. Gli Stati Uniti d'America e le potenze europee sostennero il Marocco nella sua lotta per l'egemonia regionale, in opposizione alle tendenze filosovietiche dell'Algeria. Le relazioni tra Algeria e Marocco migliorarono sotto la presidenza algerina di Chadli Bendjedid, portando all'apertura del confine tra i due Paesi.\nIl riavvicinamento tra Marocco e Algeria negli anni 1980 avvenne parallelamente con quello tra Tunisia e Libia. Nel 1988 i rappresentanti dei quattro Paesi insieme alla Mauritania, si riunirono a Z\u00e9ralda, in Algeria, per discutere su progetti di cooperazione regionale. Nel febbraio 1989 nacque a Marrakech l'Unione del Maghreb arabo, organismo nato sul modello della Comunit\u00e0 economica europea. L'iniziativa venne effettuata per ovviare ai problemi economici vissuti negli ultimi anni dai Paesi interessati, tra i quali vasti debiti, carestie e crisi commerciali, dovute all'allargamento della Comunit\u00e0 economica europea a Spagna e Portogallo. Furono realizzati un parlamento, un tribunale, una banca e un'universit\u00e0 maghrebini e venne stabilito un consiglio presidenziale composto dai capi di Stato dei cinque Paesi membri che si sarebbe riunito ogni sei mesi. Gli obiettivi della nuova organizzazione non vennero per\u00f2 perseguiti e le iniziative avviate vennero di fatto abbandonate. Il consiglio presidenziale si riun\u00ec solo sei volte a ritmo irregolare e senza la partecipazione di tutti i membri; l'ultima riunione si tenne nell'aprile 1994 a Tunisi. Crisi diplomatiche tra i Paesi membri emersero negli anni successivi: la questione principale che port\u00f2 al fallimento dell'organizzazione fu quella relativa al Sahara Occidentale, dal momento che il Marocco rimproverava all'Algeria il suo sostegno al Polisario; la Libia lament\u00f2 il mancato sostegno nell'affrontare le sanzioni internazionali impostele nel 1992 e la Mauritania venne isolata in seguito al suo riconoscimento di Israele nel 1999.\nLa questione del Sahara Occidentale.\nLa rivendicazione marocchina del Sahara Occidentale e sulle regioni circostanti fa riferimento alla storica natura religiosa, prima che territoriale, dell'autorit\u00e0 del sultano nel periodo precedente la colonizzazione. La regione divenne una colonia spagnola nel 1884 e non venne coinvolta nel trattato di F\u00e8s. In seguito all'indipendenza marocchina Hasan II evit\u00f2 di esprimere il suo supporto per gli indipendentisti sahrawi, indipendenti dal palazzo reale, concentrandosi nell'annessione della regione di Tarfaya e di Sidi Ifni. Il Marocco sostenne le sue rivendicazioni sul Sahara Occidentale, regione ricca di petrolio e fosfato, in virt\u00f9 del principio di autodeterminazione dei popoli, ribadendo che i sahrawi costituissero una componente del popolo marocchino.\nLa questione si complic\u00f2 quando un gruppo di studenti sahrawi di sinistra fond\u00f2 nel 1973 il Fronte Polisario, che rivendicava l'indipendenza dalla Spagna, ma anche dal Marocco. Le autorit\u00e0 spagnole avviarono dei censimenti in modo da rilevare il consenso della popolazione locale per l'autodeterminazione, in modo da organizzare poi un referendum sotto gli auspici delle Nazioni Unite. Il Marocco e la Mauritania, che anch'essa rivendicava la regione, reagirono avviando un'intensa campagna diplomatica in modo da prevenire il referendum. Quando nel 1975 una missione di inchiesta delle Nazioni Unite rilev\u00f2 l'appoggio della popolazione locale all'indipendenza e al Polisario, il Marocco ribad\u00ec che il principio di integrit\u00e0 territoriale precedeva quello dell'autodeterminazione. La Corte internazionale di giustizia conferm\u00f2 il 16 ottobre 1975 l'esistenza di storiche relazioni ufficiali tra il Marocco e le trib\u00f9 sahrawi prima del 1884, precisando per\u00f2 che queste non potessero costituire un presupposto per una sovranit\u00e0 territoriale marocchina o mauritana nella regione.\nL'instabilit\u00e0 politica in Marocco e le minacce al potere del palazzo reale da parte di alcuni ambienti dell'esercito e dei nazionalisti portarono Hasan II a concentrarsi nella conquista del Sahara Occidentale, individuandone la legittimit\u00e0 nel parere espresso dalla Corte internazionale di giustizia. Volendo evitare un conflitto diretto con la Spagna, il sovrano incit\u00f2 la popolazione a partecipare alla Marcia verde, partita il 6 novembre e che coinvolse civili disarmati, che costrinse le autorit\u00e0 spagnole a ritirarsi, consegnando il controllo amministrativo della regione a Marocco e Mauritania. Gli Accordi di Madrid stabilirono la sovranit\u00e0 marocchina sui due terzi settentrionali della regione, mentre il terzo meridionale venne consegnato alla Mauritania. Il Marocco si impegn\u00f2 nel corso dei mesi successivi nell'implementare un accordo di \"bay\u02bfa\" tra le trib\u00f9 locali e la monarchia, in modo da legittimare l'autorit\u00e0 di quest'ultima. Il fervore nazionalista sahrawi si raccolse attorno al Polisario, che venne sostenuto finanziariamente dall'Algeria e dalla Libia. Gran parte della popolazione locale espresse il proprio appoggio agli indipendentisti, trasferendosi in massa a Tindouf, dove il Polisario bas\u00f2 la sua organizzazione e la sua campagna politica e militare. Le forze del Polisario riscossero vasti successi nelle fasi iniziali del conflitto, favorite dalla conoscenza del territorio e dall'appoggio logistico algerino, scatenando una resistenza che persistette per i successivi quindici anni. Il Polisario ottenne il supporto dell'Organizzazione dell'unit\u00e0 africana. Nel 1979 la Mauritania si ritir\u00f2 dalla sezione meridionale in seguito a un colpo di Stato, portando il Marocco a occupare l'intera regione.\nNei decenni successivi, nessuno Stato riconobbe la sovranit\u00e0 marocchina sul Sahara Occidentale, anche se gli Stati Uniti e la Francia espressero un limitato appoggio. Nel 1983 53 Stati riconoscevano la Repubblica Democratica Araba dei Sahrawi dichiarata dal Polisario e sostenuta dall'Algeria. La necessit\u00e0 marocchina di assicurarsi il sostegno statunitense lo port\u00f2 nell'ambito del conflitto arabo-israeliano ad allontanarsi dall'ala panarabista pi\u00f9 intransigente, rappresentata da Algeria, Libia, Siria e OLP. Col supporto statunitense e saudita il Marocco realizz\u00f2 negli anni 1980 una serie di muri di sabbia per isolare le forze del Polisario e assicurare il controllo militare marocchino in due terzi della regione. L'ingresso della repubblica sahrawi nell'Organizzazione dell'unit\u00e0 africana convinse Hasan II a sospendere l'adesione del Marocco all'unione.\nNel 1991 si giunse a un cessate il fuoco e il Marocco autorizz\u00f2 le Nazioni Unite a stabilire una missione di pace, il MINURSO, incaricata dell'organizzazione di un referendum di autodeterminazione e volta a garantire la pace. L'iniziativa venne effettuata da Hasan II credendo di riuscire a esercitare, attraverso Stati Uniti e Francia, abbastanza influenza sull'operato del MINURSO. Le autorit\u00e0 marocchine e il Polisario concordarono che a votare sarebbero stati solo i sahrawi e che sarebbero stati esclusi i coloni marocchini stabilitisi nella regione dopo il 1975. Il processo di identificazione degli aventi diritto al voto incontr\u00f2 numerose difficolt\u00e0, data la loro dispersione territoriale, dovuta al tradizionale stile di vita nomadico e al conflitto. Venne poi stabilito il diritto di voto al referendum anche ai figli di chi fosse nato nel Sahara Occidentale e a chi potesse provare di aver risieduto nella regione per almeno sei anni consecutivi o dodici intermittenti prima del 1974. Delle decine di migliaia di persone presentatesi, sostenute solo dalla testimonianza orale, il MINURSO ne riconobbe solo una minoranza, dal momento che molti si rivelarono coloni marocchini infiltratisi nel processo.\nRelazioni con gli Stati Uniti d'America.\nLe buone relazioni tra Marocco e Stati Uniti d'America sono favorite da motivi storici: la monarchia marocchina fu il primo Paese a riconoscere l'indipendenza degli Stati Uniti. I due Paesi stabilirono un rapporto di amicizia nel 1787. La buona considerazione che la classe dirigente marocchina ebbe nei confronti degli Stati Uniti miglior\u00f2 ancora di pi\u00f9 nel secondo dopoguerra, quando la loro influenza venne percepita essere in opposizione al colonialismo europeo. Nell'ambito della guerra fredda il Marocco si alline\u00f2 al mondo occidentale. Gli Stati Uniti, sotto Gerald Ford, appoggiarono il Marocco nelle sue rivendicazioni del Sahara Occidentale, anche se l'amministrazione Carter interruppe inizialmente la fornitura di armi al Marocco, adottando un approccio pi\u00f9 critico nei confronti delle sue rivendicazioni territoriali. Ronald Reagan ripristin\u00f2 l'appoggio al Marocco, aiutandolo a realizzare il muro difensivo. Il Marocco prese parte alla coalizione guidata negli Stati Uniti nella guerra del Golfo mandando truppe in Arabia Saudita, malgrado una forte opposizione interna. In occasione all'incremento delle attivit\u00e0 dei movimenti islamisti il Marocco approfond\u00ec ancora di pi\u00f9 i propri rapporti con gli Stati Uniti. Nel 2004 venne siglato tra i due Paesi un accordo di libero scambio e il Marocco venne riconosciuto come importante alleato al di fuori della NATO.\nRelazioni con l'Unione europea.\nLa fase del protettorato francese e spagnolo rappresent\u00f2 per il Marocco un'occasione per approfondire le sue relazioni con l'Europa, anche da un punto di vista culturale; il Marocco \u00e8 sede di una delle pi\u00f9 vaste componenti francofone al mondo e in Europa si stabilirono a partire dal XX secolo centinaia di migliaia di migranti marocchini. Il Marocco si candid\u00f2 nel 1987 per divenire membro della Comunit\u00e0 economica europea, ma venne rigettato in quanto non venne considerato europeo. Il Marocco si impegn\u00f2 nell'approfondire le relazioni economiche e politiche con l'Unione europea, con la quale stabil\u00ec un accordo d'associazione e di libero scambio nel 1996 e dal quale ottenne nel 2008 lo status di \"partner avanzato\".\nConflitto arabo-israeliano.\nHasan II si impegn\u00f2 a far da mediatore nel conflitto arabo-israeliano, incoraggiando le trattative tra Egitto e Israele e mantenendo relazioni coi rappresentanti israeliani, in particolare con Yitzhak Rabin e Moshe Dayan. I buoni rapporti con lo Stato di Israele, interrotti precedentemente solamente in occasione della guerra del Kippur, alla quale il Marocco prese parte accanto ai Paesi arabi, furono favoriti anche dalla vasta comunit\u00e0 ebraica marocchina, la maggior parte della quale era emigrata in Israele nel corso del XX secolo, mantenendo la cittadinanza del Paese d'origine. Lo storico rapporto di simbiosi tra componenti musulmane ed ebraiche tipico della societ\u00e0 marocchina convinse Hasan II a impegnarsi per la pace in Medio Oriente, oltre ad avviare iniziative di dialogo interreligioso. Nel 1979 Hasan II promosse la costituzione dell'Al Quds Committee of the Organization of Islamic Conference, che presiedette fino alla sua morte.\nNel coltivare i propri rapporti con Israele il Marocco dovette per\u00f2 mantenersi cauto per non rovinare i propri rapporti con gli altri Paesi arabi. Hasan II non manc\u00f2 di esprimere il proprio appoggio alla causa palestinese e all'OLP, non normalizzando le relazioni con lo Stato di Israele nemmeno dopo gli accordi di Oslo, ribadendo la necessit\u00e0 della costituzione di uno Stato palestinese nei confini precedenti il 1967 e con capitale Gerusalemme Est. Il Marocco intraprese con Israele iniziative di carattere economico, mantenendo un ufficio a Tel Aviv, che venne per\u00f2 chiuso allo scoppio della seconda intifada. Il Marocco decise di stabilire ufficialmente relazioni diplomatiche con Israele nel dicembre 2020, preceduto nel corso dell'anno precedente dagli Emirati Arabi Uniti, dal Bahrein e dal Sudan."}
{"id": "8911406", "revid": "61051", "url": "https://it.wikipedia.org/wiki?curid=8911406", "title": "Centre Sportif de Colovray", "text": ""}
{"id": "8911408", "revid": "702184", "url": "https://it.wikipedia.org/wiki?curid=8911408", "title": "Ordine spontaneo", "text": "Lordine spontaneo, chiamato anche auto-organizzazione nelle scienze dure, \u00e8 l'emergere spontaneo dell'ordine da un apparente caos. \u00c8 un processo nelle reti sociali, inclusa l'economia, sebbene il termine \"auto-organizzazione\" sia pi\u00f9 spesso usato per cambiamenti fisici e processi biologici, mentre \"ordine spontaneo\" \u00e8 tipicamente usato per descrivere l'emergere di vari tipi di ordini sociali da una combinazione di individui che non cercano intenzionalmente di creare ordine attraverso la pianificazione. L'evoluzione della vita sulla Terra, il linguaggio, la struttura cristallina, Internet e l'economia di libero mercato sono stati tutti proposti come esempi di sistemi che si sono evoluti attraverso l'ordine spontaneo.\nGli ordini spontanei devono essere distinti dalle organizzazioni. Gli ordini spontanei si distinguono per essere reti a invarianza di scala, mentre le organizzazioni sono reti gerarchiche. Inoltre, le organizzazioni possono essere e spesso fanno parte di ordini sociali spontanei, ma non \u00e8 vero il contrario. Inoltre, mentre le organizzazioni sono create e controllate da esseri umani, gli ordini spontanei non vengono creati, controllati e non sono \"controllabili\" da nessuno. In economia e scienze sociali, l'ordine spontaneo \u00e8 definito come \"il risultato delle azioni umane, ma non del disegno umano\".\nL'ordine spontaneo \u00e8 un comportamento di equilibrio tra individui egoisti, che porta a maggiori probabilit\u00e0 di evolversi e sopravvivere, obbedendo al processo di selezione naturale.\nStoria.\nSecondo Murray Rothbard, Zhuangzi (369-286 a.C.) fu il primo a elaborare l'idea di ordine spontaneo. Il filosofo respinse l'autoritarismo del confucianesimo, scrivendo che \"c'\u00e8 stato un sistema in cui l'umanit\u00e0 \u00e8 stata lasciata in pace; non c'\u00e8 mai stato un sistema in cui l'umanit\u00e0 era governata con successo\". Ha inoltre articolato una prima forma di ordine spontaneo, affermando che \"il buon ordine viene prodotto spontaneamente quando le cose vengono lasciate stare\", un concetto pi\u00f9 tardi \"sviluppato in particolare da Proudhon nel diciannovesimo secolo\".\nI pensatori dell'Illuminismo scozzese svilupparono e indagarono l'idea del mercato come ordine spontaneo. Nel 1767, il sociologo e storico Adam Ferguson descrisse la societ\u00e0 come \"il risultato dell'azione umana, ma non l'esecuzione di alcun disegno umano\".\nTuttavia, il termine \"ordine spontaneo\" sembra essere stato coniato da Michael Polanyi nel suo saggio, \"The Growth of Thought in Society\".\nLa Scuola Austriaca di Economia, guidata da Carl Menger, Ludwig von Mises e Friedrich Hayek, ne fece un fulcro del suo pensiero sociale ed economico. La teoria dell'ordine spontaneo di Hayek \u00e8 il prodotto di due influenze correlate ma distinte che non tendono sempre nella stessa direzione. In quanto teorico economico, alle sue spiegazioni pu\u00f2 essere data una spiegazione razionale. Ma come teorico legale e sociale, si appoggia, al contrario, su un approccio conservatore e tradizionalista che ci istruisce a sottomettersi a un flusso di eventi sui quali si pu\u00f2 avere scarso controllo.\nEsempi.\nMercati.\nMolti teorici liberali classici, come Hayek, hanno sostenuto che le economie di mercato sono un ordine spontaneo, \"un'allocazione pi\u00f9 efficiente delle risorse sociali di quanto qualsiasi progetto potrebbe ottenere\". Affermano che questo ordine spontaneo \u00e8 superiore a qualsiasi ordine che una mente umana possa progettare a causa della specificit\u00e0 delle informazioni richieste. I dati statistici centralizzati, suppongono, non possono trasmettere queste informazioni perch\u00e9 le statistiche vengono create astrattamente dai dettagli della situazione.\nPer Hayek, i prezzi in un'economia di mercato sono l'aggregazione di informazioni acquisite quando le persone che possiedono risorse sono libere di utilizzare la loro conoscenza individuale. Il prezzo consente quindi a chiunque si occupi di una merce o dei suoi sostituti di prendere decisioni basate su pi\u00f9 informazioni di quelle che potrebbe acquisire personalmente, informazioni non statisticamente trasferibili a un'autorit\u00e0 centralizzata. L'interferenza di un'autorit\u00e0 centrale che influisce sul prezzo avr\u00e0 conseguenze che non potevano essere previste perch\u00e9 non erano conosciuti tutti i particolari. \nSecondo Barry questo \u00e8 illustrato nel concetto della mano invisibile proposto da Adam Smith in \"La ricchezza delle nazioni\". Pertanto, in questa visione, agendo sulle informazioni con maggiori dettaglio e accuratezza di quanto sia possibile per qualsiasi autorit\u00e0 centralizzata, si crea un'economia pi\u00f9 efficiente a vantaggio di un'intera societ\u00e0.\nLawrence Reed, presidente della Foundation for Economic Education, descrive l'ordine spontaneo come segue:\nLa descrizione di Hayek dell'ordine spontaneo e della natura impersonale dei risultati economici nel libero mercato lo ha portato a rifiutare la nozione di giustizia sociale (o distributiva) come concetto privo di significato.\nStudi di gioco.\nIl concetto di ordine spontaneo \u00e8 strettamente correlato agli studi sui giochi moderni. Gi\u00e0 negli anni quaranta, lo storico Johan Huizinga scriveva che \"nel mito e nel rito hanno origine le grandi forze istintive della vita civile: legge e ordine, commercio e profitto, artigianato e arte, poesia, saggezza e scienza. Tutti sono radicati nel terreno primordiale del gioco\". In seguito a ci\u00f2 nel suo libro \"La presunzione fatale\", Hayek scrisse in particolare che \"un gioco \u00e8 un chiaro esempio di un processo in cui l'obbedienza a regole comuni da parte di elementi che perseguono scopi diversi e persino contrastanti produce un ordine generale\".\nAnarchismo.\nGli anarchici sostengono che lo stato \u00e8 in realt\u00e0 una creazione artificiale dell'\u00e9lite dominante, e che il vero ordine spontaneo sorgerebbe se venisse eliminato. Nella visione anarchica, tale ordine spontaneo implicherebbe la cooperazione volontaria degli individui. Secondo l\"Oxford Dictionary of Sociology\", \"il lavoro di molti interazionisti simbolici \u00e8 ampiamente compatibile con la visione anarchica, poich\u00e9 ospita una visione della societ\u00e0 come ordine spontaneo\".\nSobornost.\nIl concetto di ordine spontaneo pu\u00f2 essere visto anche nelle opere dei movimenti slavofili russi e in particolare nelle opere di Fyodor Dostoyevsky. Il concetto di una manifestazione sociale organica come concetto in Russia espresso sotto l'idea di sobornost. Il termine Sobornost \u00e8 stato utilizzato anche da Lev Tolstoj come sostegno all'ideologia dell'anarchismo cristiano.\nRecenti sviluppi.\nForse l'esponente pi\u00f9 importante dell'ordine spontaneo \u00e8 Friedrich Hayek. Oltre a sostenere che l'economia \u00e8 un ordine spontaneo, che ha definito un cattallassi, ha sostenuto che la \"common law\" e il cervello sono ulteriori esempi di ordini spontanei. Nell'articolo \"The Republic of Science\" Michael Polanyi ha anche sostenuto che la scienza \u00e8 un ordine spontaneo, una teoria ulteriormente sviluppata da Bill Butos e Thomas McQuade. Gus DiZerega ha sostenuto che la democrazia \u00e8 la forma di ordine spontaneo di governo, David Emmanuel Andersson ha sostenuto che la religione in luoghi come gli Stati Uniti \u00e8 un ordine spontaneo e Troy Camplin sostiene che la produzione artistica e letteraria siano ordini spontanei. Anche Paul Krugman ha contribuito alla teoria dell'ordine spontaneo nel suo libro \"The Self-Organizing Economy\", in cui afferma che le citt\u00e0 sono sistemi auto-organizzati. La tesi di credibilit\u00e0 suggerisce che la credibilit\u00e0 delle istituzioni sociali \u00e8 il fattore trainante dietro all'auto-organizzazione endogena delle istituzioni e la loro persistenza.\nCritiche.\nUn commentatore afferma che la teoria di Hayek dell'ordine spontaneo, \"manca di chiarezza e struttura interna\". Le tre componenti fondamentali dell'ordine spontaneo per Hayek sono: mancanza di intenzionalit\u00e0, \"primato della conoscenza tacita o pratica\" e \"selezione naturale delle tradizioni competitive; mentre la prima caratteristica, cio\u00e8 che le istituzioni sociali possono sorgere in modo non intenzionale, \u00e8 effettivamente un elemento essenziale dell'ordine spontaneo, le seconde due sono solo implicazioni, non elementi essenziali.\nLa teoria di Hayek \u00e8 stata anche criticata per non aver offerto un argomento morale, e la sua visione generale contiene \"elementi incompatibili che lui non cerca mai di conciliare in modo sistematico\"."}
{"id": "8911410", "revid": "547034", "url": "https://it.wikipedia.org/wiki?curid=8911410", "title": "Werewolf Training", "text": "Werewolf Training \u00e8 il primo album in studio del gruppo musicale Bloodline, pubblicato nel 2003 dalla Selbstmord Services."}
{"id": "8911411", "revid": "1226", "url": "https://it.wikipedia.org/wiki?curid=8911411", "title": "La casa (Carr)", "text": "La casa (\"Deadly Hall\") \u00e8 un romanzo giallo del 1971 di John Dickson Carr; \u00e8 uno dei suoi gialli di ambientazione storica.\nTrama.\nLouisiana, 1927. Una pessima fama circonda la dimora che il commodoro Hobart, defunto miliardario con la passione per i tesori nascosti, si \u00e8 fatto costruire tra le paludi di New Orleans: nientemeno che un immenso castello inglese di epoca Tudor trasportato direttamente dal Vecchio Continente. Comunque sia, David e Serena Hobart, nipoti ed eredi del commodoro, non si fanno intimorire da dicerie e credenze, n\u00e9 tanto meno da storie di fantasmi e presenze sovrannaturali, e decidono di riaprire il maniero per cercare un antico tesoro di pirati che Hobart vi avrebbe nascosto. Non sanno che la notte che trascorreranno tra quelle mura sinistre sar\u00e0 molto lunga."}
{"id": "8911413", "revid": "1782831", "url": "https://it.wikipedia.org/wiki?curid=8911413", "title": "Scottish State Coach", "text": "La Scottish State Coach \u00e8 una delle carrozze della famiglia reale britannica ed \u00e8 usata per visite ufficiali, eventi reali e durante i matrimoni della famiglia reale come quello dei Duchi di Cambridge.\nStoria.\nLa carrozza fu costruita nel 1830 per il principe Adolfo duca di Cambridge e la sua famiglia la utilizz\u00f2 per molti anni fino a quando non lo vendette a William Keppel, 7\u00ba conte di Albemarle, che lo trasform\u00f2 in un landau semi-statale. Nel 1920, la famiglia Keppel restitu\u00ec la carrozza alla famiglia reale presentandolo in dono alla Regina Mary. Tra il 1968 e il 1969, la carrozza \u00e8 stata ampiamente ristrutturata e riportata al suo stato originale chiuso. Sono state aggiunte grandi finestre di vetro e pannelli trasparenti nel tetto, le armi reali e le insegne dell'Ordine del Cardo sono state decorate su di esso e un modello della Corona di Scozia \u00e8 stato aggiunto sulla parte superiore del tetto. La Scottish State Coach \u00e8 stata utilizzata per la prima volta dalla regina Elisabetta II durante l'apertura dell'Assemblea generale della Chiesa di Scozia nel 1969. \u00c8 stato utilizzata dalla Regina Madre nel 1977 durante il servizio di ringraziamento per il Giubileo d'argento di sua figlia, e anche nel 1979 a Dover. La regina e il duca di Edimburgo la usarono anche a Windsor durante le celebrazioni del sessantesimo compleanno della regina nel 1986. La carrozza fu usata per il servizio dell'Ordine del Cardo a Edimburgo nel 1994 e poi come carro di riserva per la visita di Stato di Harald V di Norvegia e la regina Sonja di Norvegia a Holyrood il giorno successivo. \nLa carrozza \u00e8 stata utilizzata almeno tre volte per matrimoni reali: nel 1963 per trasportare gli sposi durante il matrimonio della principessa Alessandra e Angus Ogilvy, nel 2011 per guidare la regina e il duca di Edimburgo alle nozze del principe William e Catherine Middleton, e nel 2018 per trasportare gli sposi durante il matrimonio della principessa Eugenie e Jack Brooksbank.\nLa carrozza \u00e8 solitamente conservata al Royal Mews, Londra, dove pu\u00f2 essere vista dal pubblico. Di tanto in tanto, e per alcuni eventi speciali come il Giubileo della Regina il veicolo \u00e8 stato esposto in Scozia, in luoghi tra cui il Palazzo di Holyroodhouse. Ci sono anche idee per mettere la carrozza in mostra permanente in Scozia."}
{"id": "8911420", "revid": "228587", "url": "https://it.wikipedia.org/wiki?curid=8911420", "title": "Il mistero di Muriel", "text": "Il mistero di Muriel (\"The Hungry Goblin\") \u00e8 un romanzo giallo del 1972, di John Dickson Carr, l'ultimo scritto dal celebre giallista; \u00e8 uno dei suoi mystery di ambientazione storica.\nTrama.\nLondra 1869. Kit Farrell torna a casa dopo essere rimasto nove anni in America e aver preso parte, in qualit\u00e0 di giornalista, alle drammatiche vicende della guerra di secessione. Ad attenderlo in albergo trova l'amico Nigel Seagrave, un famoso esploratore che ha sposato la bella Muriel. Ma Nigel, che ha passato buona parte della sua vita in Africa, \u00e8 tormentato da un dubbio, su cui chiede il parere di Kit: e se la donna con la quale vive non fosse Muriel ma una sua sosia? Kit minimizza, ma poco dopo qualcuno tenta di uccidere l'amico nella serra di Udolpho, la stupenda villa in cui Nigel e Muriel risiedono. Il tentativo non riesce e chi ha sparato sembra essersi volatilizzato nel nulla attraversando le pareti di una stanza chiusa. Per fortuna la polizia pu\u00f2 contare sulla collaborazione di Wilkie Collins e sar\u00e0 proprio il famoso scrittore a squarciare il velo di un mistero fitto e impenetrabile."}
{"id": "8911422", "revid": "72396", "url": "https://it.wikipedia.org/wiki?curid=8911422", "title": "Coppa dei Paesi Bassi 2020-2021 (pallavolo femminile)", "text": "La Coppa dei Paesi Bassi 2020-2021 si \u00e8 svolta dal 2 al 5 aprile 2021: al torneo hanno partecipato 8 squadre di club olandesi e la vittoria finale \u00e8 andata per la prima volta all'.\nRegolamento.\nIl torneo prevede la partecipazione delle migliori otto formazioni al termine della \"regular season\" dell'Eredivisie 2020-21 (fatta eccezione della formazione federale del , che, qualora fosse tra le prime otto classificate, lascerebbe il posto alla nona classificata), che disputano quarti di finale, semifinali e finale in gara unica."}
{"id": "8911424", "revid": "287204", "url": "https://it.wikipedia.org/wiki?curid=8911424", "title": "Chiesa di San Pietro (Castelfranco Emilia)", "text": "La chiesa di San Pietro \u00e8 la parrocchiale di Riolo, frazione di Castelfranco Emilia, nella provincia di Modena. Appartiene al vicariato di Persiceto \u2013 Castelfranco dell'arcidiocesi di Bologna e risale all'XI secolo.\nStoria.\nLe prime informazioni sul luogo di culto cattolico a Riolo risalgono al 1039, e in quel momento viene descritto come una cappella di piccole dimensioni e molto semplice. Della piccola chiesa si occuparono anche i monaci dell'abbazia di Nonantola per ottenerne, senza successo, il giuspatronato.\nOccorre attendere il 1378 per avere altre notizie della piccola chiesa, perch\u00e9 in quella data compare in un elenco dei luoghi di culto bolognesi e risulta appartenere alla parrocchia di San Giovanni in Persiceto, appartenente alla diocesi del capoluogo emiliano. Nel 1574 la giurisdizione fu spostata ed entr\u00f2 a far parte delle chiese legate alla pieve di Santa Maria Assunta di Castelfranco Emilia. Successivamente il giuspatronato, che era gi\u00e0 stato ceduto 1779 ai marchesi Beccadelli e alla famiglia Marescotti, fu acquisito dalla curia bolognese e restituito alle famiglie di Riolo, che si assunsero l'onere di restaurare completamente l'edificio che versava in pessime condizioni. Nel 1801 intanto venne innalzata la moderna torre campanaria.\nNei primi decenni del XX secolo la chiesa venne ricostruita ed ampliata rispetto alle dimensioni precedenti ma senza demolire l'esistente. Il nuovo luogo di culto venne ultimato nel 1928.\nDescrizione.\nEsterno.\nLa chiesa \u00e8 posta al centro dell'abitato di Riolo. Il prospetto principale \u00e8 neoclassico con mattoni a vista. La facciata a capanna si articola ai lati con due brevi ali sulla cui sommita sono posti due pinnacoli. La parte centrale \u00e8 racchiusa da due coppie di paraste nella parte inferiore che si riducono ad una per lato nella parte superiore. Il portale architravato \u00e8 sormontato da un arco a tutto sesto con lunetta cieca. Sopra di questi il piccolo rosone cn vetratura porta luce alla sala. La torre campanaria di alza sulla sinistra della struttura.\nInterno.\nLa navata interna \u00e8 unica ma ampliata, su entrambi i lati, da nicchie di dimensione diverse con altari. Costruita secondo lo stile barocco \u00e8 arricchita da lesene e l'arco santo permette l'accesso al presbiterio, leggermente rialzato.\nL'altare maggiore \u00e8 dedicato al santo titolare ed \u00e8 ornato da pala con l'immagine del santo. Maggiore interesse meritano la statua lignea raffigurante la \"Beata Vergine del Rosario\" e il \"Crocefisso\" rifinito a stucco. Nella sala \u00e8 presente la cantoria con l'organo a canne."}
{"id": "8911426", "revid": "2053694", "url": "https://it.wikipedia.org/wiki?curid=8911426", "title": "Orologio anaforico", "text": "L'orologio anaforico \u00e8 un antico orologio idraulico caratterizzato da una griglia fissa delle ore temporarie per una determinata latitudine, dietro la quale ruota a velocit\u00e0 costante un disco con la proiezione stereografica del cielo; su questo disco l'eclittica \u00e8 rappresentata da una serie di fori, uno per ogni giorno o uno ogni due o tre giorni secondo le dimensioni del disco, in cui viene inserita una \"bulla\" a rappresentare la posizione del sole. La posizione della bulla rispetto alla griglia indica l'ora corrente.\nL'orologio anaforico \u00e8 descritto da Vitruvio nel libro nono del suo \"De architectura\"."}
{"id": "8911427", "revid": "205250", "url": "https://it.wikipedia.org/wiki?curid=8911427", "title": "Giovanni Manetti", "text": "Biografia.\nCollaboratore di Umberto Eco, \u00e8 tra gli iniziatori del paradigma di studi sulla storia delle idee semiotiche.\nHa introdotto presso l\u2019Universit\u00e0 di Siena la tradizione degli studi semiotici e ha promosso l\u2019istituzione del corso di laurea in Scienze della comunicazione (tra i primi, ed unici, cinque istituiti nel 1992), di cui \u00e8 stato Presidente. Chiamato come professore ordinario nel 2003, ha insegnato Semiotica e Storia della Semiotica. All\u2019interno di questo paradigma ha condotto studi sulla teoria dell\u2019enunciazione, a partire da \u00c9mile Benveniste, sull\u2019inferenza semiotica nel \"De signis\" di Filodemo, sulle teorie del comico in et\u00e0 antica e moderna. \nAll\u2019Universit\u00e0 di Siena \u00e8 stato direttore del Dottorato in \u201cSemiotica e psicologia della comunicazione simbolica\u201d e ha ideato e diretto il Master in \u201cComunicazione d\u2019impresa. Linguaggi, strumenti, tecnologie\u201d.\nPresidente dell\u2019Associazione italiana di Studi semiotici (dal 1999 al 2003) e dell\u2019Associazione \u201cSimbolo, conoscenza, societ\u00e0\u201d, per cui ha diretto la prima serie della rivista \"Symbolon\".\nHa ideato il \"Premio Castiglioncello della comunicazione\", proposto annualmente per il miglior libro su tematica comunicativa, della cui Giuria \u00e8 stato Presidente. Ha diretto il \"Centro Studi e Ricerche - Osservatorio critico sulla comunicazione\" di Castiglioncello (in collaborazione con le Universit\u00e0 di Siena, di Pisa, di Bologna)\".\" Componente della Giuria del \"Premio filosofico Castiglioncello\" (dal 1997 al 2011) e di quella del \"Premio Filosofico Vittorio Sainati\", istituito dall\u2019Universit\u00e0 di Pisa e dalla casa editrice ETS.\nOrganizzatore di cicli di conferenze estive su tematiche attinenti alla comunicazione: \"Comunicazione. Volti e forme\", dal 1998 al 2014, e \"Incontri sulla comunicazione\", dal 2010.\n\u00c8 direttore (insieme a Stefano Gensini) di \"Blityri. Rivista di storia delle idee sui segni e le lingue\" (Pisa, ETS). Dirige inoltre le due collane editoriali: \"Semeia. I segni, le lingue, la storia\" (con Stefano Gensini) e \"Comunicazione e oltre\" (con Adriano Fabris), entrambe per la casa editrice ETS. E\u2019 Membro del comitato scientifico della rivista \"Versus. Quaderni di studi semiotici\" e della rivista \"Symbolon.\"\nTiene la rubrica mensile \"Consumi in scena\" di critica della pubblicit\u00e0 sulla rivista \"Nuovo consumo\"."}
{"id": "8911431", "revid": "1160255", "url": "https://it.wikipedia.org/wiki?curid=8911431", "title": "Filippo Rosa Morando", "text": "Biografia.\nFilippo Rosa Morando nasce a Verona nei pressi della parrocchia di San Vitale il 19 novembre 1732. La madre era Lodovica Bianchini, sorella dello storico Giuseppe Bianchini e nipote dell'astronomo Francesco Bianchini. Il padre Marcantonio Rosa Morando, uomo di lettere, era stato invece uno dei firmatari dell'edizione del commento alla \"Divina Commedia\" di Pompeo Venturi (1749) e possedeva una vasta biblioteca di classici.\nFilippo ha studiato presso i gesuiti del collegio di San Sebastiano a Verona. Pubblica nel 1749 le \"Osservazioni sopra il comento della Divina Commedia di Dante Alighieri\", in cui critica alcuni passaggi del commento di Pompeo Venturi, il quale viene a sua volta difeso da Francesco Antonio Zaccaria che definisce le \"Osservazioni\" \"bazzecole da nulla, e false\". Oltre agli studi danteschi, Rosa Morando ha modo di dilettarsi anche col mezzo poetico, componendo a quattro mani delle composizioni insieme al fratello Domenico che vedranno la luce per\u00f2 postume, nel 1827, accompagnate dalla favola pastorale inedita \"Le nozze boscherecce\". \nIn ambito drammaturgico, Rosa Morando \u00e8 stato autore delle tragedie \"Teonoe\" (dall'omonima figlia di Proteo) e \"Medo\" (che riprende la \"Merope\" del Maffei), entrambe pubblicate a Verona dal libraio Antonio Andreoni di Via Nova, oggi chiamata Via Mazzini. Nonostante la giovane et\u00e0 era gi\u00e0 membro delle accademie veronesi dei Filarmonici e dei Meccanici, dei Ricovrati di Padova e degli Agiati di Rovereto. Filippo Rosa Morando muore di tisi a Verona il 15 agosto 1757, a soli 25 anni, e viene sepolto nella Chiesa di San Luca, a pochi passi da Piazza Bra. La citt\u00e0 di Verona gli ha dedicato una via, nei pressi di Porta Vescovo."}
{"id": "8911432", "revid": "716642", "url": "https://it.wikipedia.org/wiki?curid=8911432", "title": "Milan Savi\u0107 (calciatore 2000)", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel , dal 2014 al 2018 milita nella e successivamente trascorre un anno e mezzo in Belgio al , giocando solo a livello giovanile.\nIl 17 gennaio 2020 viene acquistato dal che dopo un periodo di adattamento lo promuove in prima squadra; fa il suo esordio fra i professionisti il 6 giugno giocando l'incontro di Superliga perso 1-0 contro l'. L'11 settembre della stagione seguente realizza la sua prima rete, segnando il gol del definitivo 1-3 contro la .\nStatistiche.\n\"Statistiche aggiornate al 6 aprile 2021\"."}
{"id": "8911433", "revid": "8660", "url": "https://it.wikipedia.org/wiki?curid=8911433", "title": "Philippine Tackle Football League 2015", "text": "La Philippine Tackle Football League 2015 \u00e8 stata la 6\u00aa edizione del campionato filippino di football americano di primo livello, organizzato dalla ATFFP.\nStagione regolare.\nClassifica.\nLa classifica della regular season \u00e8 la seguente:"}
{"id": "8911434", "revid": "458786", "url": "https://it.wikipedia.org/wiki?curid=8911434", "title": "Milan Savi\u0107", "text": ""}
{"id": "8911435", "revid": "458786", "url": "https://it.wikipedia.org/wiki?curid=8911435", "title": "Milan Savic", "text": ""}
{"id": "8911441", "revid": "547034", "url": "https://it.wikipedia.org/wiki?curid=8911441", "title": "Hate Procession", "text": "Hate Procession \u00e8 il secondo album in studio del gruppo musicale Bloodline, pubblicato nel 2009 dalla Blut &amp; Eisen Productions."}
{"id": "8911457", "revid": "458786", "url": "https://it.wikipedia.org/wiki?curid=8911457", "title": "Dilan Andr\u00e9s Ort\u00edz Arag\u00f3n", "text": ""}
{"id": "8911465", "revid": "458786", "url": "https://it.wikipedia.org/wiki?curid=8911465", "title": "Brendan Schoonbaert", "text": "Caratteristiche tecniche.\n\u00c8 una difensore centrale.\nCarriera.\nCresciuto nel settore giovanile del , nel 2019 viene ceduto in prestito al con cui debutta il 26 settembre in occasione del match di Coppa del Belgio\u00a0perso 2-1 contro lo ; a gennaio il prestito viene interrotto ed il giocatore passa al fino al termine della stagione.\nIl 21 luglio 2021 viene acquistato a titolo definitivo dal ; debutta nella massima serie belga il 9 agosto giocando il match vinto 3-1 contro il .\nStatistiche.\n\"Statistiche aggiornate al 6 aprile 2021\"."}
{"id": "8911474", "revid": "709565", "url": "https://it.wikipedia.org/wiki?curid=8911474", "title": "Brooklyn Botanic Garden", "text": ""}
{"id": "8911491", "revid": "1534511", "url": "https://it.wikipedia.org/wiki?curid=8911491", "title": "Costanti di struttura", "text": "In matematica, le costanti di struttura (o coefficienti di struttura) di un'algebra su campo sono usate per specificare esplicitamente il prodotto di due vettori di base nell'algebra come combinazione lineare. Date le costanti di struttura, il risultante prodotto \u00e8 bilineare e pu\u00f2 essere univocamente esteso a tutti i vettori nello spazio vettoriale, determinando cos\u00ec in modo univoco il prodotto per l'algebra.\nLe costanti di struttura vengono usate ogni qualvolta bisogna dare una forma esplicita per l'algebra. Pertanto, sono spesso usate per studiare le algebre di Lie in fisica, dato che i vettori di base indicano direzioni specifiche nello spazio fisico, o corrispondono a determinate particelle. Si ricorda che le algebre di Lie sono algebre su campo. con il prodotto bilineare dato dalla parentesi di Lie o commutatore.\nDefinizione.\nDato un insieme di vettori di base formula_1 per lo spazio vettoriale dell'algebra, le costanti di struttura formula_2 esprimono la moltiplicazione formula_3 di coppie di vettori come una combinazione lineare:\nDi solito gli indici alti e bassi non vengono distinti, a meno che l'algebra non sia dotata di una qualche altra struttura che richieda ci\u00f2 (ad esempio, una metrica pseudo-riemanniana, sull'algebra del gruppo ortogonale indefinito so(\"p\",\"q\")). Ovvero, le costanti di struttura sono spesso scritte con gli indici o tutti alti, o tutti bassi. La distinzione tra alto e basso \u00e8 quindi una convenzione, ricordando che gli indici bassi si comportano come le componenti di un vettore duale, cio\u00e8 sono covarianti sotto un cambio di base, mentre gli indici alti sono controvarianti.\nLe costanti di struttura dipendono ovviamente dalla base scelta. Per le algebre di Lie una convenzione usata di frequente per la base \u00e8 in termini degli operatori scaletta definita dalla subalgebra di Cartan; questa viene presentata di seguito, dopo alcuni esempi preliminari.\nNelle algebre di Lie.\nPer un'algebra di Lie, i vettori di base sono chiamati i generatori dell'algebra, e il loro prodotto \u00e8 dato dalla parentesi di Lie. Ovvero, il prodotto dell'algebra formula_3 \u00e8 \"per definizione\" la parentesi di Lie: per due vettori formula_6 e formula_7 nell'algebra, il prodotto \u00e8 formula_8 In particolare, il prodotto formula_3 \"non deve\" essere confuso con un prodotto di matrici, e perci\u00f2 talvolta richiede un'altra notazione.\nNon c'\u00e8 un particolare bisogno di distinguere tra indici alti e bassi in questo caso; possono essere scritte o tutti su o tutti gi\u00f9. In fisica, \u00e8 comune usare la notazione formula_10 per i generatori, e formula_11 o formula_12 (ignorando la distinzione alto-basso) per le costanti di struttura. La parentesi di Lie tra coppie di generatori \u00e8 una combinazione lineare dei generatori dell'insieme, cio\u00e8\nPer estensione lineare, le costanti di struttura determinano completamente le parentesi di Lie di \"tutti\" gli elementi dell'algebra di Lie.\nTutte le algebre di Lie soddisfano l'identit\u00e0 di Jacobi. Per i vettori di base, pu\u00f2 essere scritta come\ne questo porta direttamente alla corrispondente identit\u00e0 in termini delle costanti di struttura:\ndove si fa uso (come nel resto della voce) della notazione di Einstein per gli indici ripetuti.\nLe costanti di struttura giocano un ruolo nelle rappresentazioni dell'algebra di Lie e, infatti, danno esattamente gli elementi di matrice della rappresentazione aggiunta. Anche la forma di Killing e l'invariante di Casimir hanno una forma particolarmente semplice quando sono scritti in termini delle costanti di struttura.\nLe costanti di struttura spesso appaiono nell'approssimazione della formula di Baker-Campbell-Hausdorff per il prodotto di due elementi di un gruppo di Lie. Per elementi piccoli formula_16 dell'algebra di Lie, la struttura del gruppo di Lie vicino all'elemento identico \u00e8 data da \nAppaiono anche in espressioni esplicite per i differenziali, come formula_18.\nEsempi in alcune algebre di Lie.\n\ud835\udd98\ud835\udd9a(2) e \ud835\udd98\ud835\udd94(3).\nL'algebra \ud835\udd98\ud835\udd9a(2) del gruppo unitario speciale SU(2) \u00e8 tridimensionale, con i generatori dati dalle matrici di Pauli formula_19. I generatori del gruppo SU(2) soddisfano le relazioni di commutazione (dove formula_20 \u00e8 il simbolo di Levi-Civita):\ndove\nIn questo caso, le costanti di struttura sono formula_22. La costante \"2i\" pu\u00f2 essere assorbita nella definizione dei vettori di base, avendo cos\u00ec formula_23, e quindi scrivendo, in modo equivalente,\nFare ci\u00f2 enfatizza il fatto che l'algebra di Lie \ud835\udd98\ud835\udd9a(2) di SU(2) sia isomorfa all'algebra di Lie \ud835\udd98\ud835\udd94(3) di SO(3). Questo fatto porta le costanti di struttura ad essere analoghe a quelle del gruppo delle rotazioni SO(3). Il commutatore per gli operatori del momento angolare (generatori dell'algebra delle rotazioni) sono quindi comunemente scritti come\ndove\nsono scritti in modo tale da obbedire alla regola della mano destra per rotazioni nello spazio 3-dimensionale.\nLa differenza del fattore di \"2i\" tra questi due insiemi di costanti di struttura pu\u00f2 essere frustrante, siccome la questione ha delle sottigliezze. Pertanto, ad esempio, lo spazio vettoriale complesso bidimensionale pu\u00f2 avere una struttura reale. Questo porta a due rappresentazioni fondamentali inequivalenti di \ud835\udd98\ud835\udd9a(2), che sono isomorfe, ma sono rappresentazioni complesse coniugate; entrambe, comunque, sono considerate rappresentazioni reali, precisamente perch\u00e9 agiscono su uno spazio con una struttura reale. Nel caso di tre dimensioni, c'\u00e8 solo una rappresentazione tridimensionale, la rappresentazione aggiunta, che \u00e8 reale; pi\u00f9 precisamente, \u00e8 uguale alla sua rappresentazione duale, mostrata sopra. Ci\u00f2 significa che la trasposta \u00e8 la matrice negativa: formula_26\nIn ogni caso, i gruppi di Lie sono considerati essere reali, precisamente perch\u00e9 \u00e8 possibile scrivere le costanti di struttura cosicch\u00e9 sono puramente reali.\n\ud835\udd98\ud835\udd9a(3).\nUn esempio meno banale \u00e8 dato da SU(3):\nI suoi generatori \"T,\" nella rappresentazione che definisce il gruppo, sono:\ndove formula_28, le matrici di Gell-Mann, sono l'analogo per SU(3) delle matrici di Pauli per SU(2):\nQueste soddisfano le relazioni\nLe costanti di struttura sono totalmente antisimmetriche. Sono date da:\ne tutte le altre formula_12 non correlate a queste da una permutazione di indici sono nulle.\nI \"d\" assumono i valori:\nEsempi da altre algebre.\nPolinomi di Hall.\nI polinomi di Hall sono le costanti di struttura dell'algebra di Hall.\nAlgebre di Hopf.\nIn aggiunta al prodotto, il coprodottoe l'antipodo di un'algebra di Hopf pu\u00f2 essere espresso in termini di costanti di struttura. L'assioma di connessione, che definisce una condizione di consistenza sull'algebra di Lie, pu\u00f2 essere espressa come una relazione tra queste varie costanti di struttura."}
{"id": "8911496", "revid": "729019", "url": "https://it.wikipedia.org/wiki?curid=8911496", "title": "Metropolitana di Luoyang", "text": "La metropolitana di Luoyang \u00e8 la metropolitana che serve la citt\u00e0 cinese di Luoyang.\nRete.\nLa rete si compone di una linea in esercizio e una in costruzione.\nStoria.\nLa linea 1 venne attivata il 28 marzo 2021.\nProgetti.\n\u00c8 in costruzione una seconda linea di di lunghezza."}
{"id": "8911497", "revid": "1522738", "url": "https://it.wikipedia.org/wiki?curid=8911497", "title": "Il Punto Z", "text": ""}
{"id": "8911498", "revid": "101768", "url": "https://it.wikipedia.org/wiki?curid=8911498", "title": "Collegi elettorali del Senato della Repubblica del 1991", "text": "I collegi elettorali del Senato della Repubblica del 1991 furono definiti, per la sola circoscrizione Trentino-Alto Adige, dalla legge 30 dicembre 1991, n. 422. Il legislatore intendeva cos\u00ec attuare la misura 111 del pacchetto per l'Alto Adige, che richiedeva la \u00abmodifica delle circoscrizioni elettorali per le elezioni del Senato, allo scopo di favorire la partecipazione al Parlamento dei rappresentanti dei gruppi linguistici italiano e tedesco della provincia di Bolzano, in proporzione alla consistenza dei gruppi stessi\u00bb.\nQuadro normativo.\nLa definizione dei collegi del Trentino-Alto Adige era originariamente fissata dalla Tabella A di cui al DPR 6 febbraio 1948, n. 30 (rettificata dal DPR 28 febbraio 1948, n. 84), comprensiva di tutti i collegi senatoriali del territorio nazionale.\nL'intervento legislativo del 1991, oltre ad una diversa allocazione dei vari comuni all'interno dei singoli collegi, comport\u00f2 la soppressione del collegio di Mezzolombardo e la creazione del collegio di Merano. Cos\u00ec ridefiniti, i nuovi collegi divennero operativi a partire dalle elezioni politiche del 1992.\nTale assetto trov\u00f2 conferma nella normativa elettorale successiva, venendo espressamente richiamato dalla legge Mattarella del 1993 (art. 1, co. 1, legge 4 agosto 1993, n. 276) e dal Testo unico delle leggi per l'elezione del Senato (art. 1, co. 4, d.lgs 20 dicembre 1993, n. 533); fu cos\u00ec riprodotto nell'Allegato 1 di cui al d.lgs. 20 dicembre 1993, n. 535, salvo una diversa numerazione dei collegi stessi.\nQuesti rimasero operativi anche dopo l'entrata in vigore della legge Calderoli del 2005 (art. 4, co. 1, legge 21 dicembre 2005, n. 270) che, infatti, abol\u00ec i collegi uninominali senatoriali ad eccezione di quelli del Trentino-Alto Adige (e di quello della Valle d'Aosta). \nLa legge Rosato del 2017 non ha inciso sulle modalit\u00e0 di elezione dei senatori della regione: sono cos\u00ec rimasti in vita i collegi uninominali determinati nel 1991 (Tabella B1 di cui al d.lgs. 12 dicembre 2017, n. 189).\nIn base alla sua formulazione originaria, peraltro, la nuova legge elettorale, nel prevedere che il territorio nazionale fosse suddiviso in 109 collegi uninominali, aveva escluso da tale computo i collegi del Trentino-Alto Adige, cos\u00ec come il collegio uninominale della Valle d'Aosta (art. 2, co. 1, legge 3 novembre 2017, n. 165). Sul punto \u00e8 tornato il legislatore che, da un lato, ha disposto che l'intero territorio nazionale fosse suddiviso in un numero di collegi uninominali pari ai tre ottavi del totale dei seggi (con arrotondamento all'unit\u00e0 pi\u00f9 prossima) e, dall'altro, ha ricompreso in tale computo anche i seggi del Trentino-Alto Adige e quello della Valle d'Aosta (art. 2, co. 1, legge 27 maggio 2019, n. 51), ferme restando le specificit\u00e0 dei sistemi elettorali previsti per queste due regioni.\nSistema elettorale.\nInizialmente, l'elezione dei senatori del Trentino-Alto Adige avveniva con le stesse modalit\u00e0 previste per il resto del Paese:\nQuest'ultima eventualit\u00e0, piuttosto rara nelle altre regioni, si verificava costantemente nel collegio di Bressanone, a maggioranza tedesca, in cui veniva eletto il candidato del Partito Popolare Sudtirolese (nel 1992, il quorum del 65% fu raggiunto anche nel nuovo collegio di Merano).\nIl sistema elettorale del Trentino-Alto Adige rimase allineato a quello nazionale anche dopo le modifiche normative del 1958 e del 1963. In particolare, nel 1958 venne meno la corrispondenza tra numero di collegi uninominali e numero di seggi da assegnare: i senatori passarono infatti da 237 a 246 (stante la formulazione originaria dell'art. 57 Cost., secondo cui a ciascuna regione era attribuito un senatore per 200.000 abitanti o per frazione superiore a 100.000), ma fu espressamente previsto che i collegi uninominali sarebbero rimasti quelli del 1948 (legge 27 febbraio 1958, n. 64), per cui i seggi ulteriori sarebbero stati attribuiti proporzionalmente. Lo stesso meccanismo fu applicato quando, nel 1963, il numero dei senatori fu stabilmente fissato a 315 (legge costituzionale 2/1963).\nIn questo quadro, al Trentino-Alto Adige erano attribuiti 7 seggi: 6 assegnati all'interno di collegi uninominali, uno attribuito tramite sistema proporzionale.\nTale meccanismo fu confermato dalla normativa elettorale del 1993, secondo la quale \u00abla regione Trentino-Alto Adige \u00e8 costituita in sei collegi uninominali\u00bb, cos\u00ec come definiti dalla legge del 1991, mentre \u00abla restante quota di seggi spettanti alla regione \u00e8 attribuita con metodo del recupero proporzionale\u00bb (art. 1, co. 4, d.lgs. 533/1993). Si profil\u00f2 cos\u00ec un elemento di divergenza rispetto al sistema introdotto per le altre regioni: in queste, infatti, la quota di seggi da attribuire mediante sistema maggioritario era determinata in rapporto ai seggi complessivamente spettanti a ciascuna regione (nella specie, il 75%); in Trentino-Alto Adige, invece, tale quota era stabilita tramite la specifica previsione di 6 collegi uninominali (che, in concreto, rappresentavano oltre l'85% dei seggi spettanti alla regione, pari a 7).\nLa legge Calderoli conferm\u00f2 le specificit\u00e0 previste per il Trentino-Alto Adige: oltre al mantenimento dei collegi uninominali (aboliti per le altre regioni), le differenze pi\u00f9 vistose consistevano nell'impossibilit\u00e0 di presentare gruppi di liste tra loro collegate e nella mancata attribuzione del premio di maggioranza su base regionale (altrimenti fissato nella misura del 55% dei seggi a vantaggio della lista o della coalizione che avesse conseguito la maggioranza relativa dei voti).\nIl sistema \u00e8 rimasto inalterato anche nella vigenza della legge Rosato: per le altre regioni, i seggi da assegnare all'interno dei collegi uninominali ammontano a circa il 36% (109 seggi su 301 nel complesso delle 18 regioni, escluso il Trentino-Alto Adige stesso e la Valle d'Aosta, oltre ai 6 eletti all'estero), laddove in Trentino-Alto Adige continuano ad essere 6 su 7."}
{"id": "8911516", "revid": "1904508", "url": "https://it.wikipedia.org/wiki?curid=8911516", "title": "Nayef ibn 'Abd Allah", "text": "Fu reggente per il fratellastro Talal, re di Giordania ma ammalato di schizofrenia, dalla sua ascesa al trono il 20 luglio fino al 6 settembre 1951. In questa data Talal fu ritenuto idoneo ad assumere il potere sovrano.\nBiorgrafia.\nInfanzia.\nNacque il 14 novembre 1914 ad Amman da Abd All\u0101h, futuro re di Giordania, e da Suzdil Khanum.\nCarriera militare.\nIntraprese la carriera militare, divenendo colonnello della Reale Forza Terrestre Giordana. \nMatrimonio.\nIl principe Nayef spos\u00f2 al Cairo o in Amman il 7 ottobre 1940 la principessa Mihrimah Selcuk Sultan (11 novembre 1922 \u2013 marzo 2000), figlia del principe ottomano \u015eehzade Mehmed Ziyaeddin (1873\u20131938) e della sua quinta moglie, Neshemend Han\u0131m (1905\u20131934), primogenito del sultano Mehmed V.\nReggenza.\nAssunse la reggenza in nome del fratellastro Talal, re di Giordania, il quale era ammalato di schizofrenia, dalla sua ascesa al trono il 20 luglio fino al 6 settembre 1951. In questa data Talal fu ritenuto idoneo ad assumere il potere sovrano.\nMorte.\nIl principe Nayef mor\u00ec ad Amman il 12 ottobre 1982.\nDiscendenza.\nNayef di Giordania e Mihrimah Selcuk Sultan ebbero due figli:"}
{"id": "8911519", "revid": "15756", "url": "https://it.wikipedia.org/wiki?curid=8911519", "title": "Monte Sant'Angelo a Tre Pizzi", "text": "Il Monte Sant'Angelo a Tre Pizzi \u00e8 la cima pi\u00f9 alta dell'Antiappennino Campano ed \u00e8 situata nel comune di Pimonte. Da essa si pu\u00f2 godere un'ottima vista delle citt\u00e0 principali: Capua, Caserta, Santa Maria Capua Vetere e anche della catena montuosa del Matese.\nIl suo nome prende dalle tre cime che fanno sembrare tre pizzi o anche una corona."}
{"id": "8911526", "revid": "580197", "url": "https://it.wikipedia.org/wiki?curid=8911526", "title": "Kopparbergs G\u00f6teborg Fotboll Club", "text": ""}
{"id": "8911542", "revid": "287204", "url": "https://it.wikipedia.org/wiki?curid=8911542", "title": "Colonia svedese di Saint Barth\u00e9lemy", "text": "La Colonia svedese di Saint Barth\u00e9lemy \u00e8 stata una colonia dell'Impero svedese nei Caraibi fondata nel 1784 sull'omonima isola. L'isola venne ceduta al Re di Svezia Gustavo III dalla Francia in cambio di diritti commerciali nel porto di G\u00f6teborg. L'isola fu di propriet\u00e0 della Svezia dal 1784 al 1878, per 94 anni, per poi ritornare al dominio francese. \nStoria.\nFondazione.\nIl 4 dicembre 1784, la fregata \"Sprengtporten\" del capitano Johan Puke salp\u00f2 da G\u00f6teborg. La nave fece scalo a English Portsmouth in dicembre e prosegu\u00ec verso St. Barth\u00e9lemy nel gennaio 1785. Il viaggio prosegu\u00ec poi via Martinica, Guadalupa e Sint Eustatius e la nave arrivarono a St. Barth\u00e9lemy il 6 marzo 1785.\nFine.\nI maggiori costi per l'amministrazione della colonia spinsero il governo svedese ad avviare negoziati con la Francia per il riacquisto dell'isola. Il 10 agosto 1877 fu firmato a Parigi l'accordo di trasferimento, che fu poi ratificato a Stoccolma il 9 novembre 1877 e a Parigi il 4 marzo 1878, il prezzo di acquisto era di 80.000 franchi per le 320.000 franchi per le spese generali per i funzionari svedesi (ritorno, pensione, ecc.). \nSulla base del contratto di acquisto, nell'agosto 1877 si tenne anche un referendum locale in cui la maggioranza (351 a favore, 1 contro) vot\u00f2 per la riunificazione. \nIl 16 marzo 1878 Saint Barth\u00e9lemy fu ufficialmente riconsegnata alla Francia. \nGeografia.\nLa colonia si trovava nella parte settentrionale delle Isole Sottovento delle Piccole Antille, coprendo l'isola principale di Saint-Barthelemy e gli isolotti disabitati circostanti Ile Fourchue, Roche Le Boeuf, \u00cele Pel\u00e9, Ile de Boulanger, Ile Petit Jean, Ile Chevreau La Fregatte, Toc Vers, Les Grenadines e La Tortue a nord dell'isola e La Pain de Sucre, La Balaine, Les Islettas, Les Petit Saintes, Ile de Coco e Fourmis a sud dell'isola."}
{"id": "8911545", "revid": "729019", "url": "https://it.wikipedia.org/wiki?curid=8911545", "title": "Brad Ingelsby", "text": "Biografia.\nIngelsby, figlio del giocatore e allenatore di basket Tom Ingelsby e di Rose Ingelsby, \u00e8 nato e cresciuto a Berwyn, Pennsylvania, e si \u00e8 laureato in economia all'Universit\u00e0 di Villanova. In seguito ha insegnato alla St. Patrick's School di Malvern.\nCarriera.\nDopo aver studiato all'American Film Institute ha scritto un film intitolato \"The Low Dweller\"; successivamente uscito col titolo di \"Il fuoco della vendetta - Out of the Furnace\" nel 2013, con protagonisti Christian Bale e Woody Harrelson. Inizialmente si erano dimostrati interessati al progetto l'attore Leonardo DiCaprio, che desiderava recitare nel film e Ridley Scott che desiderava dirigerlo.\nNel 2015 ha sceneggiato il film \"Run All Night - Una notte per sopravvivere\", con Liam Neeson e Ed Harris, mentre nel 2018 \"American Woman\", con Sienna Miller. Nel 2020 ha scritto la sceneggiatura del film \"Tornare a vincere\", con Ben Affleck nel ruolo di un allenatore di basket.\nIngelsby ha anche creato, scritto e prodotto la serie televisiva di HBO \"Mare of Easttown\", che uscir\u00e0 nell'aprile 2021."}
{"id": "8911547", "revid": "287204", "url": "https://it.wikipedia.org/wiki?curid=8911547", "title": "Ekerekeme Agiomor", "text": "Biografia.\n\u00c8 stato campione continentale nei 79 chilogrammi ai campionati africani di Port Harcourt 2018 e vincitore della medaglia di bronzo nei 79 chilogrammi a quelli di Hammamet 2019 e negli 86 chilogrammi a quelli di Algeri 2020\nIl 4 aprile 2021 ha vinto il Torneo di qualificazione olimpico degli 86 chilogrammi per la zona Africa e Oceania disputato ad Hammamet, assicurandosi un posto ai Giochi olimpici estivi di ."}
{"id": "8911548", "revid": "123340938", "url": "https://it.wikipedia.org/wiki?curid=8911548", "title": "Anton Philips", "text": "Fond\u00f2 la Royal Philips Electronics N.V. nel 1912 con suo fratello maggiore Gerard Philips a Eindhoven, nei Paesi Bassi. Suo padre e Gerard avevano fondato la Philips Company nel 1891. Anton Philips \u00e8 stato dirigente della societ\u00e0 dal 1922 al 1939."}
{"id": "8911563", "revid": "298229", "url": "https://it.wikipedia.org/wiki?curid=8911563", "title": "Consulta evangelica", "text": "La Consulta Evangelica \u00e8 un organismo di cooperazione evangelico italiano con sede legale a Giugliano in Campania; fondato nel 1992 e con riconoscimento giuridico da parte del Ministero dell'Interno.\nStoria.\nNato per favorire le iniziative di evangelizzazione e di diffusione della cultura evangelica, oltre a dar corpo ad iniziative specifiche nell'ambito della solidariet\u00e0 sociale, vi hanno aderito inizialmente numerose chiese della Campania. Essendosi esteso l\u2019ambito geografico anche ad altre regioni con l\u2019adesione di numerose altre chiese, l'Ente ha avviato l'iter con la Presidenza del Consiglio dei ministri al fine di stipulare un'intesa ai sensi dell\u2019articolo 8 della Costituzione. La trattativa \u00e8 stata ufficialmente avviata il 28 novembre del 2012.\nOrganizzazione.\nGli organi della Consulta Evangelica sono:\nDiffusione.\nLe chiese aderenti alla Consulta sono 120, con 150 locali di culto per una popolazione complessiva di circa 15.000 fedeli diffusi in quasi tutte le regioni italiane tranne che in Trentino-Alto Adige, Marche, Umbria, Abruzzo, Molise, Liguria, Basilicata, Calabria e Sardegna."}
{"id": "8911568", "revid": "122188911", "url": "https://it.wikipedia.org/wiki?curid=8911568", "title": "Roses Are Red", "text": "Roses Are Red \u00e8 il nome di una classica filastrocca in rima per bambini in lingua inglese; \u00e8 inclusa nel \"Roud Folk Song Index\" con il numero 19798 ed \u00e8 nota anche con altri titoli, fra cui \"The Rose is Red\" e \"The Valentine\".\nLa filastrocca \u00e8 una delle pi\u00f9 note in inglese, e viene usata anche come formula per i biglietti di San Valentino; il testo si trova in molte variazioni diverse. La forma pi\u00f9 comune \u00e8 la seguente:\nStoria.\nLa prima versione di questo poema sembra essere quella pubblicata nel 1795 in \"Gammer Gurton's Garland\", una raccolta di filastrocche compilata da Joseph Ritson, riportata come segue:\nLa rima con rose e viole \u00e8 per\u00f2 attestata ben prima; ad esempio si trova, seppur in un contesto del tutto differente, ne \"La regina delle fate\" di Edmund Spenser, del 1590; qui l'autore, nella sesta stanza del sesto canto del terzo libro, parlando di Chrysogonee, madre di Belfebe e Amoretta, dice:\nSecondo alcune interpretazioni, nell'opera di Spenser le rose e le viole rappresentano rispettivamente l'amore e la verginit\u00e0. A proposito dell'espressione \"violets are blue\" (\"le viole sono blu\"), va notato che in inglese il termine \"violet\" per indicare il colore viola si \u00e8 sviluppato solo a partire dal tardo Trecento proprio a partire dal fiore; l'altro termine per indicare il viola in inglese \u00e8 \"purple\", che per\u00f2 indica una tonalit\u00e0 di viola pi\u00f9 tendente verso il rosso, mentre il colore delle violette \u00e8 pi\u00f9 vicino al blu.\nAltre versioni.\nPer via della sua grande popolarit\u00e0, questa filastrocca \u00e8 stata ripresa da numerosissimi autori, sia in campo letterario, sia in campo musicale, dove si pu\u00f2 ricordare il singolo di grande successo degli Aqua \"Roses Are Red\", in cui la filastrocca, modificata come segue, fa parte del ritornello:\nIn ambito letterario, una filastrocca analoga viene cantata dal personaggio di Fantina ne \"I miserabili\" di Victor Hugo, del 1862:\nNon mancano naturalmente versioni satiriche o parodistiche di questi versi. Diverse sono diffuse sempre tra i bambini, come:\nMentre un'irriverente versione di Benny Hill recita:"}
{"id": "8911579", "revid": "47767", "url": "https://it.wikipedia.org/wiki?curid=8911579", "title": "Le rose sono rosse", "text": ""}
{"id": "8911580", "revid": "47767", "url": "https://it.wikipedia.org/wiki?curid=8911580", "title": "Le rose sono rosse, le viole sono blu", "text": ""}
{"id": "8911581", "revid": "119765662", "url": "https://it.wikipedia.org/wiki?curid=8911581", "title": "Palazzo Carcassola", "text": ""}
{"id": "8911582", "revid": "155634", "url": "https://it.wikipedia.org/wiki?curid=8911582", "title": "Coppa dei Paesi Bassi 2020-2021 (pallavolo maschile)", "text": "La Coppa dei Paesi Bassi 2020-2021 si \u00e8 svolta dal 2 al 3 aprile 2021: al torneo hanno partecipato 8 squadre di club olandesi e la vittoria finale \u00e8 andata per la terza volta, la seconda consecutiva, al , dopo l'iniziale annullamento della finale.\nRegolamento.\nIl torneo prevede la partecipazione delle migliori otto formazioni al termine della \"regular season\" dell'Eredivisie 2020-21 (fatta eccezione della formazione federale del , che, qualora fosse tra le prime otto classificate, lascerebbe il posto alla nona classificata), che disputano quarti di finale, semifinali e finale in gara unica."}
{"id": "8911592", "revid": "203787", "url": "https://it.wikipedia.org/wiki?curid=8911592", "title": "Cinque categorie nere", "text": "Le cinque categorie nere () si riferivano ai seguenti cinque gruppi politici utilizzati nella Repubblica popolare cinese durante il tempo di Mao Zedong:\nDurante la Rivoluzione Culturale (Terrore Rosso come l '\"Agosto Rosso\"), i membri delle Cinque Categorie Nere furono ampiamente perseguitati e persino uccisi. Ci\u00f2 contrastava con le cinque categorie rosse, che erano favorite dal Partito Comunista Cinese. Queste categorie sociali potrebbero anche essere trasmesse ai loro figli."}
{"id": "8911593", "revid": "119765793", "url": "https://it.wikipedia.org/wiki?curid=8911593", "title": "Democrazia Cristiana (2018)", "text": ""}
{"id": "8911594", "revid": "119765826", "url": "https://it.wikipedia.org/wiki?curid=8911594", "title": "Rifondazione DC", "text": ""}
{"id": "8911599", "revid": "149485", "url": "https://it.wikipedia.org/wiki?curid=8911599", "title": "Bedopassa Buassat", "text": "Biografia.\nGrazie alla qualificazione ottenuta al torneo preolimpico di Algeri, ha rappresentato ai Giochi olimpici estivi di , dove \u00e8 stato eliminato al primo turno dall'uzbeko Magomed Idrisovich Ibragimov.\nAi campionati africani di Hammamet 2019 ha vinto la medaglia di bronzo."}
{"id": "8911602", "revid": "666668", "url": "https://it.wikipedia.org/wiki?curid=8911602", "title": "Weverton", "text": ""}
{"id": "8911603", "revid": "767487", "url": "https://it.wikipedia.org/wiki?curid=8911603", "title": "Cinque categorie rosse", "text": "Le cinque categorie rosse () si riferiscono ai seguenti cinque gruppi politici utilizzati nella Repubblica popolare cinese al tempo di Mao Zedong:\nQueste categorie furono favorite dal Partito Comunista Cinese durante la Rivoluzione Culturale Cinese ed erano l'opposto delle cinque categorie nere, che furono ampiamente perseguitate e persino uccise (Terrore Rosso come l'Agosto Rosso)."}
{"id": "8911607", "revid": "380654", "url": "https://it.wikipedia.org/wiki?curid=8911607", "title": "Ellen McRae", "text": ""}
{"id": "8911611", "revid": "1408685", "url": "https://it.wikipedia.org/wiki?curid=8911611", "title": "Lingua alem\u00e1n coloniero", "text": ""}
{"id": "8911614", "revid": "2096854", "url": "https://it.wikipedia.org/wiki?curid=8911614", "title": "Il labirinto del mondo", "text": "Sotto il titolo di Il labirinto del mondo, (\"Le labyrinthe du monde\"), Marguerite Yourcenar ha riunito i testi autobiografici, \"Care memorie\", pubblicato nel 1981 e \"Archivi del Nord,\" nel 1982, consacrati alla famiglia. A questi si aggiunger\u00e0 postumo, un terzo volume di cui la scrittrice aveva gi\u00e0 concertato il titolo, \"Quoi? L'\u00e9ternit\u00e9\", che manterr\u00e0 il titolo originale anche nella versione italiana del 1989.\nIl labirinto.\nL'immagine del labirinto, scolpita e dipinta su vasi e muri nella storia del mondo, ha da sempre esercitato una forte fascinazione sull'uomo; Marguerite la prende in prestito dal libro omonimo scritto nel XVII secolo, dallo scrittore ceco Comenius per inquadrare la fitta e complessa rete di avvenimenti, rapporti e situazioni che ciascuno porta in s\u00e9, crea ed intreccia, a sua volta, con ci\u00f2 che lo circonda. Al termine di ogni labirinto c'\u00e8 un Minotauro, sinistro o falsamente benevolo, uno dei pi\u00f9 antichi simboli usati convenzionalmente per indicare il subcosciente di ognuno.\nMarguerite Yourcenar ammira Giovanni Amos Komenski, pi\u00f9 universalmente noto col cognome latinizzato di Comenio, in cui ritrova principi di operosit\u00e0, tolleranza, semplicit\u00e0 e severit\u00e0 che ben si accordano alla sua visione buddista della vita.\nIl suo interesse per Komenski ha radici pi\u00f9 significative; le opere maggiori di quest'ultimo, \"Janua linguarum reserata\" e \"Orbis sensalium pictus\", realizzano il principio che la lingua va appresa come mezzo per la conoscenza delle cose e tentano di fermare oggettivamente l'attenzione su ci\u00f2 che \u00e8 comune ed inalterabile, su ci\u00f2 che esiste al di l\u00e0 del contingente. Il labirinto di Marguerite raccoglie dei testi che possiedono, come l'immagine che li riunisce, una loro costruzione segreta: essi sono parte l'uno dell'altro senza che l'uno divenga mai continuazione dell'altro.\nIl labirinto non \u00e8 pi\u00f9 una condanna, divenendo una sorta di premio per chi si sostenta con la \"curiosit\u00e0 di quelle zone intermedie dove l\u2019anima e la carne si confondono, dove il sogno si adegua alla realt\u00e0, [...] dove la vita e la morte si scambiano attributi e sembianze\".\n\"Il labirinto del mondo\" ci fornisce le coordinate geografiche sia della letteratura di Yourcenar che della sua vita di viaggiatrice; se il mondo \u00e8 un labirinto occorre orientarsi attraverso il tempo, attraverso la storia. I primi due romanzi tracciano in base ai ricordi familiari, agli archivi che custodiscono l'ufficialit\u00e0 del passato, il terzo ambisce ad una meta segreta, l'eternit\u00e0, e sigilla la connessione esistente tra scrittura e vita."}
{"id": "8911636", "revid": "1318658", "url": "https://it.wikipedia.org/wiki?curid=8911636", "title": "Incursioni vichinghe nella Renania", "text": "Le incursioni vichinghe nella Renania furono una parte delle incursioni vichinghe nel regno franco negli ultimi decenni del IX secolo. Dalla Renania, che pu\u00f2 essere vista come il nucleo della cultura franca, i Franchi avevano gi\u00e0 conquistato quasi tutta l'Europa centrale e stabilito un grande impero.\nDurante queste incursioni, i vichinghi saccheggiarono le antiche citt\u00e0 romane di Colonia, Bonn, Xanten, Treviri e anche la citt\u00e0 imperiale di Aquisgrana, in cui fu sepolto Carlo Magno e sul cui trono nella cattedrale di Aquisgrana furono incoronati i re dei Franchi. Oltre a queste citt\u00e0, furono distrutti anche numerosi monasteri e andarono perdute intere biblioteche, in cui erano state conservate raccolte di scritture di diversi secoli, colpendo fortemente la cultura franca.\nAnche le isole britanniche, gli Stati baltici, la Russia e la regione mediterranea furono anch'esse colpite da rapine simili. Numerosi abitanti delle regioni colpite furono ridotti in schiavit\u00f9.\nLa Renania.\nLa parola \"Renania\" \u00e8 usata per riferirsi alle aree del Medio e Basso Reno ma i cui confini non sono definiti con precisione. Ci si riferisce ad essa solo a partire dal 1798, quando le truppe rivoluzionarie francesi occuparono questa zona. In precedenza, questa regione era per lo pi\u00f9 denominata sulla base dei nomi di citt\u00e0 o contee (ad esempio Gelderland, Klever Land ecc.).\nL'area oggi conosciuta come la Renania inizia all'incirca alla confluenza della Mosella con il Reno e termina a Emmerich, dove il Reno si divide nel Lek e nel Waal per formare un delta. A est, la Renania termina nelle immediate vicinanze del Reno ed \u00e8 delimitata da basse catene montuose (Mittelgebirge) come il Siebengebirge o il Bergisches Land. A ovest la frontiera non \u00e8 chiara, nell'uso linguistico si \u00e8 affermata l'attuale confine con i Paesi Bassi, cio\u00e8 a est della Mosa. Poich\u00e9 a sud della Mosella si trova l'odierno stato federale della Renania-Palatinato, la bassa catena montuosa dell'Eifel che confina a nord con la Mosella \u00e8 solitamente designata come appartenente alla Renania. Anche le aree a sud della Mosella come l'Hunsr\u00fcck sono considerate parte della Renania.\nLa Renania in epoca carolingia.\nL\"'heartland\" dei Carolingi si trovava per la maggior parte nelle zone appartenenti alla Renania. Di conseguenza, importanti luoghi della cultura carolingia si trovano nella Renania. Particolarmente degni di nota sono la citt\u00e0 di Aquisgrana, in cui Carlo Magno fece costruire il suo palazzo imperiale, ma anche l'abbazia benedettina di Pr\u00fcm, noto principalmente per il suo \"scriptorium\" con annessa biblioteca. Anche le antiche citt\u00e0 romane di Treviri, Colonia, Xanten e Bonn si trovavano nella Renania e furono utilizzate dai Franchi come centri commerciali e vescovili. L'impero franco fu diviso in tre regni nell'843 con il trattato di Verdun. La maggior parte delle aree della Renania cadde sotto il dominio di Lotario I, la quale area venne denominata Lotaringia. Era un regno a met\u00e0 del dominio franco che andava dal Mare del Nord al Mediterraneo e i regni dei Franchi Occidentali e Orientali non si toccavano. Dopo questa divisione dell'impero, in quasi tutte le aree dell'ex impero scoppiarono lotte di potere con una struttura simile (ma non del tutto assimilabile) all'attuale definizione di guerra civile, e conseguentemente anche la Renania fu colpita. Quando Lotario I mor\u00ec nell'855 senza eredi al trono, le lotte per il potere si intensificarono. Nel trattato di Meerssen, la Renania fu assegnata al regno dei Franchi Orientali nell'870. Dieci anni dopo, con il trattato di Ribemont, i confini furono nuovamente definiti in modo pi\u00f9 preciso. La mappa a destra mostra il risultato.\nNorreni e Franchi.\nDopo la sconfitta dei Sassoni (772-804), l'impero di Carlo Magno si espanse fino alla foce dell'Elba e oltre. In questo frangente, ebbero luogo i primi contatti con i Norreni, che, come i Sassoni, adoravano un pantheon di divinit\u00e0.\nI contatti erano spesso di natura bellicosa e riguardavano le isole frisone ma anche la terraferma frisone. Per scongiurare gli attacchi, Carlo Magno pose una marca al confine settentrionale del suo impero denominata marca dei Dani, da cui deriva il nome dell'attuale stato di Danimarca. Nonostante le condizioni belliche al confine settentrionale, alcuni norreni vennero impiegati come mercenari nelle campagne dei Franchi. Solo pochi di questi furono battezzati perch\u00e9 la religione dei norreni, a differenza del cristianesimo, conteneva un codice d'onore per i guerrieri: secondo la leggenda, infatti, il dio della guerra Odino, dalla stirpe divina degli Aesir, si stava preparando alla battaglia per il mondo e la sua continua esistenza. Egli mandava i suoi messaggeri, le Valchirie, a scortare solo i guerrieri pi\u00f9 coraggiosi caduti in battaglia nel Valhalla. I guerrieri riuniti l\u00ec, denominati Einherjer, praticavano l'arte della guerra durante il giorno. La sera, dopo che le loro ferite erano guarite, l'esercito dei morti entrava nella sala di Odino, dove li aspettava sempre un corno da bere colmo e un buon pasto. Per questo motivo, i norreni a volte combattevano in modo molto audace.\nUno dei primi re norreni ad essere battezzato fu Harald Klak, che visse nell'826. Divenne vassallo del re Ludovico II il Germanico a Ingelheim am Rhein e fu battezzato con la moglie e il figlio Godfrid Haraldsson a Magonza.\nDurante questo periodo, i guerrieri vichinghi avanzarono con le loro navi nel regno franco attraverso i sistemi fluviali che sfociavano nel Mare del Nord e nell'Atlantico. Le zone della Senna, dei Paesi Bassi e del Belgio furono particolarmente colpite da tali incursioni. Prima di questo, i vichinghi fecero delle incursioni in Inghilterra (Lindisfarne, 793) e in Irlanda (Dublino, 795). Nell'820 si registra il primo grande attacco dei vichinghi al regno franco, la regione dell'estuario della Senna fu colpita, allo stesso tempo presumibilmente altri vichinghi invasero le Fiandre. Nell'845 Parigi fu attaccata per la prima volta con circa 700 dreki attraverso la Senna. I parigini versarono quindi un tributo agli assedianti di 7000 libbre d'argento. Fino al 926, sono documentati tredici pagamenti simili nell'impero franco. Anche la foce dell'Elba e Amburgo, gi\u00e0 fortificata all'epoca, furono razziati dai guerrieri norreni nell'845.\nInizialmente, gli attacchi erano incursioni, perci\u00f2 i vichinghi si ritiravano nella loro patria dopo le incursioni riuscite. Negli anni '60 dell'800, questi cambiarono approccio e stabilirono delle postazioni permanenti nel regno franco, da dove coordinavano le loro incursioni e occasionalmente trascorrevano l'inverno nei loro accampamenti fortificati. La Renania, l\"'heartland\" del regno franco, fu raramente colpita in quest'epoca.\nI vichinghi non formavano un'unit\u00e0 politica coesa, erano un popolo bellicoso, erano frequenti le piccole guerre tra le trib\u00f9 vichinghe, e i grandi attacchi uniti su grande scala erano sempre preceduti da negoziati diplomatici precisi. Poich\u00e9 i vichinghi potevano essere cacciati dai territori occupati solo a costo di perdite elevate, occasionalmente venivano fatti tentativi per coinvolgere i loro capi nel sistema politico franco per mezzo di ricchi doni e la concessione feudi. Di regola, questi capi vichinghi dovevano essere battezzati in anticipo, poich\u00e9 il regno dei Franchi era visto dalla nobilt\u00e0 franca come dato da Dio e quindi non c'erano posizioni di comando per alti nobili pagani.\nLe incursioni nella Renania nell'862 e nell'864.\nTra l'834 e l'863 i vichinghi devastarono otto volte l\"'emporia\" di Dorestad sul Lek, che era in competizione con la danese Haithabu. Nell'862 i vichinghi risalirono il Reno per la prima volta con intenti bellicosi e saccheggiarono Colonia. Nell'863 i norvegesi conquistarono Utrecht e Nimega e stabilirono accampamenti invernali permanenti in entrambe le citt\u00e0; Dorestad fu completamente distrutta durante la suddetta campagna. Da qua, nell'864 intrapresero una seconda campagna nella regione del Basso Reno e attaccarono e saccheggiarono Xanten.\nCommercio e navigazione sul Reno tra l'864 e l'881.\nI Franchi non erano dei veri navigatori: c'erano infatti tipi di nave (nave Utrecht) che erano adatti per la navigazione costiera con il bel tempo; poich\u00e9 nessun relitto \u00e8 stato ancora trovato nel Mare del Nord, si \u00e8 dedotto che la navigazione costiera era praticata raramente, se non mai. C'erano diversi tipi di costruzione per le barche: o grandi alberi venivano scavati per ottenere una barca oppure barche simili a zattere venivano incastrate insieme. Entrambi i tipi di barche erano difficili da manovrare e venivano utilizzati per il trasporto di merci pesanti come le pietre. Gli edifici romani in rovina vicino al Reno servivano spesso da cave, ma c'erano anche cave nelle adiacenti Mittelgebirgen. Per il loro movimento a valle, queste barche venivano lasciati alla deriva sfruttando la corrente, mentre a monte le chiatte erano tirate da cavalli o buoi (chiamati \"Treideln\").\nIl principale materiale da costruzione nell'impero franco era il legno e i tronchi tagliati venivano legati insieme e trasportati su zattere a valle verso i centri commerciali; anche altre merci e viaggiatori potevano essere trasportati sulle zattere, alcune delle quali erano molto lunghe e larghe.\nQuando i vichinghi si stabilirono sulle rive del delta del Reno, avevano un vantaggio competitivo come commercianti, perch\u00e9 grazie alla loro eccezionale tecnologia di costruzione navale, le forti correnti, come quelle del Reno, potevano essere superate, quindi erano in grado di spedire le merci rapidamente e, di conseguenza, il commercio nella Renania fior\u00ec durante questo periodo. Poich\u00e9 i vichinghi si stabilirono anche in Irlanda, Inghilterra e Russia nello stesso periodo, il commercio si espanse per includere prodotti provenienti da queste e da regioni ancora pi\u00f9 lontane.\nIncursioni nell'inverno 881/882.\nLa situazione cambi\u00f2 quando la cosiddetta grande armata danese sub\u00ec una pesante sconfitta nell'878 da parte delle truppe del re Alfredo il Grande (871-899) a Edington, nel sud-ovest dell'Inghilterra. I vichinghi sconfitti si trasferirono quindi nell'Europa continentale, spostando le loro incursioni nella regione costiera della Manica, nel nord della Francia e nelle Fiandre. Il 3 agosto dell'881, anche il re dei Franchi Occidentali Luigi III e il suo esercito vinsero sui Normanni nella battaglia di Saucourt-en-Vimeu.\nI vichinghi rivolsero successivamente la loro aggressivit\u00e0 verso est, in direzione della Renania. Carlo III era in quel momento in Italia per la sua incoronazione a imperatore, che ebbe luogo a Roma il 12 febbraio 881. Per l'evento, fu accompagnato da numerosi cavalieri, e cos\u00ec molti dei guerrieri pi\u00f9 abili non furono disponibili per la difesa della loro patria nell'inverno dell'881.\nNonostante l'invasione della grande armata danese nell'878 nel regno dei Franchi Occidentali, sembra che non venne presa alcuna misura in Renania, appartenente in quel momento al regno dei Franchi Orientali, perch\u00e9 le mura delle singole citt\u00e0 furono rafforzate solo quando i vichinghi erano quasi alle porte. A causo di ci\u00f2 e dell'incoronazione imperiale di Carlo III a Roma, la popolazione renana era quasi indifesa contro l'attacco vichingo e la fuga divenne un'alternativa migliore al combattimento, in quanto garantiva di salvare vita e beni. Cos\u00ec, interi villaggi e monasteri furono spesso abbandonati ai vichinghi senza lottare.\nLe incursioni nell'area Reno-Mosa.\nAlla fine dell'881, i vichinghi che svernavano nelle Fiandre partirono per una campagna nelle terre vicine. Essi razziarono numerosi villaggi nell'area intorno alla Mosa e bruciarono le citt\u00e0 di Liegi, Maastricht e Tongeren.\nNel dicembre 881, i vichinghi di questo gruppo risalirono il Reno su almeno tre navi sotto il loro capo Gottfried. Essi saccheggiarono paesi e citt\u00e0 o estorsero denaro ai loro abitanti (\"Brandschatzung\").\nLe citt\u00e0 di Colonia, Bonn, Neuss, J\u00fclich e Andernach furono particolarmente colpite. Durante la loro prima visita nel gennaio dell'882, Colonia pag\u00f2 una grande somma di denaro in argento per il loro ritiro dopo difficili negoziati (vedi anche Danegeld). Durante il viaggio di ritorno, lo stesso gruppo chiese nuovamente il pagamento di una somma di denaro che i residenti di Colonia non potevano pi\u00f9 permettersi. La citt\u00e0 venne quindi incendiata.\nI vichinghi, che probabilmente provenivano dalla Danimarca, forse portavano anche cavalli sulle loro navi vichinghe. In ogni caso, erano molto mobili e potevano eventualmente utilizzare vecchie strade romane della Renania sulla riva sinistra del Reno. Seguendo questo sistema stradale, i vichinghi si diressero verso ovest e saccheggiarono da Z\u00fclpich fino a Aquisgrana.\nLe incursioni nei centri culturali della zona di Aquisgrana.\nDopo aver preso d'assalto la citt\u00e0 imperiale, i conquistatori, presumibilmente con un calcolo strategico volto all'umiliazione, convertirono la chiesa imperiale di Santa Maria (ora cattedrale), luogo di sepoltura di Carlo Magno, in stalle per cavalli. Dopo queste profanazioni, diedero fuoco al palazzo imperiale e le terme. Alla fine del mese di dicembre dell'881 saccheggiarono anche l'abbazia di Kornelim\u00fcnster, non lontano da Aquisgrana, cos\u00ec come le abbazie di Stablo e Malmedy nelle Ardenne.\nIl primo attacco all'abbazia di Pr\u00fcm.\nIl 6 gennaio 882, giorno dell'Epifania, un distaccamento di vichinghi, che secondo le fonti era costituito da circa 300 guerrieri, attacc\u00f2 la pi\u00f9 grande abbazia dell'impero, Pr\u00fcm. situato nell'Eifel. Nella chiesa dell'abbazia era sepolto l'imperatore Lotario I, che vi mor\u00ec nell'855. Al monastero era annesso un ospedale e un'importante scuola monastica, in cui venivano educati i rampolli della nobilt\u00e0 franca. L'abbazia ospitava anche una delle biblioteche pi\u00f9 vaste dell'impero con il relativo \"scriptorium\". Oltre ad Aquisgrana, Pr\u00fcm era il centro culturale del regno franco. Il monastero aveva vasti possedimenti, oltre un centinaio di chiese erano sotto la sua amministrazione, e le sue terre si estendevano fino ai Paesi Bassi; anche le foreste lungo la Mosella appartenevano al monastero.\nUna gruppo di contadini locali affront\u00f2 gli aggressori, ma fu completamente annientata. I vichinghi incendiarono poi tutti gli edifici del monastero. L'abbazia fu rasa al suolo, \u00abpoich\u00e9 non era rimasto nessuno che avrebbe potuto combattere l'incendio\u00bb (Reginone di Pr\u00fcm, 882). Uno dei pi\u00f9 grandi tesori del monastero era una delle reliquie pi\u00f9 preziose dell'Occidente cristiano, i sandali di Cristo, che furono portati via prima dell'assalto dei vichinghi. Al contrario, solo un decimo della collezione di manoscritti, che era stata spesso lodata dai cronisti, pot\u00e9 essere spostata prima che i vichinghi si avvicinassero; tutto il resto cadde vittima delle fiamme.\nL'incursione nella Mosella dell'882.\nIl re dei Franchi Orientali, Ludovico III il Giovane, radun\u00f2 un esercito e si precipit\u00f2 in aiuto dei renani. Il 20 gennaio per\u00f2 il re mor\u00ec inaspettatamente a Francoforte sul Meno, dopodich\u00e9 l'esercito che stava guidando contro i vichinghi si sciolse. Questi si spostarono quindi a monte del Reno. Nel corso dei mesi di febbraio e marzo dell'882, saccheggiarono e uccisero fino a Coblenza, la quale pot\u00e9 resistere grazie alle buone fortificazioni risalenti all'epoca romana. Le parti della citt\u00e0 fuori dalle mura furono invece devastate. Nel frattempo a Magonza le fatiscenti mura romane furono frettolosamente rifortificate e i suoi abitanti iniziarono inoltre a scavare un fossato intorno alla citt\u00e0. I vichinghi, tuttavia, non si mossero da Coblenza verso Magonza, ma risalirono la Mosella e raggiunsero la zona di Treviri nella settimana di Pasqua.\nDurante la Settimana Santa dell'882, i guerrieri norreni attaccarono e distrussero i monasteri, le chiese e le fattorie situate fuori dalle mura di Treviri. I monasteri di San Massimino, San Martino e San Sinforo a nord delle antiche mura furono distrutti, e quest'ultima non fu mai pi\u00f9 ricostruita. Il monastero di San Paolino, invece, venne risparmiato.\nIl gioved\u00ec santo, il 5 aprile dell'882, i vichinghi conquistarono la citt\u00e0 stessa. Dopo alcuni giorni di riposo, i vichinghi saccheggiarono Treviri la domenica di Pasqua. Tra le altre, la cattedrale di Treviri fu oggetto del saccheggio. Reginone di Pr\u00fcm riferisce di numerose vittime tra la popolazione, ma l'arcivescovo Bertoldo di Treviri riusc\u00ec a fuggire a Metz con alcuni seguaci. In seguito, una parte dei vichinghi si spostarono con il loro bottino lungo la Mosella verso Coblenza, mentre gli altri si spostarono verso Metz.\nI vichinghi che avanzavano verso Metz si scontrarono, l'11 aprile 882, con un esercito guidato dal vescovo di Metz Wala, dal sopraddetto arcivescovo di Treviri Bertoldo e dal conte Adalardo II di Metz nella battaglia di Remich. Questa battaglia fu nuovamente vinta dai vichinghi; oltre a numerosi cavalieri e contadini, anche il vescovo Wala cadde sul campo di battaglia. Tuttavia, la feroce resistenza riscontrata e le conseguenti perdite, indusse i vichinghi a tornare indietro e si spostarono a nord attraverso l'Eifel verso il loro accampamento.\nArmistizio di Ascloha nella primavera dell'882.\nDopo il suo ritorno dall'Italia, l'imperatore Carlo III tenne un \"Reichstag\" a Worms nel maggio 882, riunendo un grande esercito in cui erano presenti Franchi, Bavaresi, Svevi, Turingi, Sassoni, Frisoni e Longobardi. L'esercito si posizion\u00f2 di fronte all'accampamento vichingo fortificato, che prende il nome di Ascloha \"(\"Asselt) secondo gli \"Annales Fuldenses\" nell'882. Secondo invece la \"Chronica\" di Reginone di Pr\u00fcm (dell'anno 882, citato nell'anno 881), luogo di negoziazione era Haslon, che \u00e8 spesso identificato con Elsloo sulla Mosa.\nCarlo III assedi\u00f2 i vichinghi con il suo esercito a distanza di sicurezza e dopo dodici giorni inizi\u00f2 le trattative con gli assediati. Il risultato di esse fu un ritiro degli intrusi comprati con i beni della chiesa. A condizione che il capo vichingo Gottfried fosse battezzato, gli fu data anche la Frisia (Paesi Bassi) in feudo. L'accordo di pace fu inoltre venne suggellato da un matrimonio con una principessa franca. Sembra che essa, il cui nome era Gisla (Gisela), fosse una figlia del re Lotario II. I vichinghi, che rimasero ad Ascloha sotto la guida di Sigfrido, furono inizialmente dissuasi da ulteriori razzie da considerevoli pagamenti in denaro.\nL'estate dell'882.\nGi\u00e0 nell'estate dell'882, Gottfried torn\u00f2 in Renania con un esercito rinvigorito da nuove reclute provenienti dalla patria per una seconda incursione e devast\u00f2 Colonia, Bonn e Andernach. Nelle vicinanze di quest'ultima, numerose chiese e monasteri furono saccheggiati e dati alle fiamme.\nAnche Zutphen, sull'IJssel, e il vicino centro commerciale di Deventer furono saccheggiati durante questa campagna. Prima di Magonza, i vichinghi furono respinti da un esercito guidato dal conte Enrico di Franconia e dall'arcivescovo di Magonza Liutberto; probabilmente solo successivamente saccheggiarono Colonia.\nIncursione nell'autunno dell'883.\nLa notizia dei successi di Gottfried in Renania e del suo dominio in Frisia attir\u00f2 altri vichinghi dalla Danimarca. Nell'autunno dell'883 questi sbarcarono in Frisia, risalirono il Reno con il consenso di Gottfried e si trasferirono in un accampamento permanente vicino a Duisburg. Essi devastarono nuovamente numerosi insediamenti che erano stati appena ricostruiti. Gli abitanti di Colonia avevano in precedenza rinforzato le loro mura e questa volta furono risparmiati. Quando passarono i vichinghi, le chiese e i monasteri di Colonia erano ancora in rovina.\nQuell'anno i vichinghi si ritirarono dal Medio Reno e si stabilirono definitivamente nel Basso Reno. Occuparono Xanten e Duisburg e da l\u00ec intrapresero piccole incursioni nell'area circostante, in particolare nella zona intorno a Xanten e nella regione della Ruhr.\nCampagna franca contro i vichinghi 884.\nNell'884, un'unit\u00e0 di truppe guidata dal conte Enrico di Franconia riusc\u00ec a riconquistare Duisburg; i vichinghi si ritirarono quindi dal resto delle regioni del Basso Reno in cambio di un tributo.\nLa cospirazione di Ugo di Lotaringia con i vichinghi nell'885.\nAll'inizio dell'885, Ugo, unico figlio del re Lotario II di Lotaringia e della sua seconda moglie Waldrada, unione non riconosciuta dalla Chiesa, decise di riconquistare il regno di suo padre con l'aiuto del cognato Gottfried. Segretamente, chiese a Gottfried di rafforzare il suo esercito con pi\u00f9 vichinghi dalla Danimarca, e, in caso di vittoria, gli promise met\u00e0 della terra che avrebbe conquistato. Tuttavia, Gottfried non aspett\u00f2 i rinforzi dalla patria e invi\u00f2 i conti frisoni Gerulfo e Gardulfo come ambasciatori dell'imperatore Carlo III mentre numerosi vichinghi convergevano alla foce del Reno. Egli pretese Coblenza, Andernach e Sinzig, nonch\u00e9 altri possedimenti della corona con vigneti sul Medio Reno come pagamento per la sua fedelt\u00e0 e protezione delle frontiere.\nCarlo III scopr\u00ec i piani dei cospiratori, forse tramite il conte Gerulfo. Su consiglio di Enrico di Franconia, decise di tendere un'imboscata ai vichinghi e rimand\u00f2 indietro gli ambasciatori con la notizia che lui stesso avrebbe mandato un messaggero in Frisia con una risposta adeguata alle richieste di Gottfried.\nEnrico di Franconia inizialmente fece s\u00ec che i suoi seguaci si spostassero segretamente e in piccoli gruppi attraverso la Sassonia fino al punto d'incontro che aveva stabilito in Frisia. Egli stesso si rec\u00f2 a Colonia dall'arcivescovo Williberto, che lo accompagn\u00f2 nel suo viaggio lungo il Reno. Nel corso del maggio 885 arrivarono nella Batavia, una regione della Frisia circondata dai due bracci del Reno. Gottfried and\u00f2 incontro i Franchi e si radunarono a Herwen.\nDurante i negoziati, Enrico fece in modo che l'arcivescovo convocasse la moglie di Gottfried Gisela nel campo dei Franchi con un pretesto per sottrarla alle mani di eventuali ricatti dei vichinghi. Lo stesso Enrico stava nel frattempo negoziando sulla questione del conte sassone Eberardo, i cui possedimenti erano stati saccheggiati da Gottfried. Quando scoppi\u00f2 una disputa, Gottfried fu colpito da Eberardo e ucciso dal seguito di Enrico. Successivamente, tutti gli altri vichinghi che erano in Batavia, incluso il loro leader Sigfrido, furono uccisi. Pochi giorni dopo Ugo fu attirato a Gondreville dove fu catturato, accecato e portato nell'abbazia di Pr\u00fcm, dove trascorse il resto della sua vita.\nEnrico di Franconia, mentre cavalcava vicino alla citt\u00e0 durante l'assedio di Parigi nell'886, cadde in una trappola preparata dai vichinghi e fu ucciso l\u00ec dai suoi nemici.\nDopo la morte di Gottfried e Sigfrido, la Renania fu risparmiata dalle incursioni dei vichinghi per alcuni anni.\nL'incursione primaverile dell'892.\nNell'891 i vichinghi subirono una grave sconfitta per mano del re dei Franchi Orientali e poi imperatore Arnolfo di Carinzia vicino a Lovanio, in Belgio, e gli sconfitti dovettero ritirarsi completamente dal Brabante. Quando i vichinghi dispersi si radunarono a sud della Mosa, intrapresero una campagna nella valle della Mosella nell'892.\nNel febbraio dell'892 raggiunsero Treviri e saccheggiarono di nuovo l'antica citt\u00e0 romana. Poi si spostarono a valle e poi lungo il Reno fino a Bonn. A Lannesdorf affrontarono un contingente numericamente superiore della popolazione locale. A causa della devastante sconfitta di Lovanio, il morale dei vichinghi non era forte di fronte a numeri superiori, cos\u00ec evitarono l'ingaggio e marciarono verso ovest attraverso l'Eifel fino all'abbazia di Pr\u00fcm. Come dieci anni prima, devastarono il monastero e la citt\u00e0, uccisero e rapirono numerosi residenti; solo l'abate del monastero e alcuni monaci riuscirono a fuggire (\"Chronica\" di Reginone di Pr\u00fcm, anno 892).\nLa forza combattiva dei vichinghi fu definitivamente indebolita dopo la battaglia di Lovanio. Essi si ritirarono nei territori occupati dai danesi in Gran Bretagna (Danelaw) e da l\u00ec intrapresero solo occasionali incursioni, ma queste interessarono solo le coste europee e non penetrarono pi\u00f9 nel cuore del regno franco.\nDettagli sulle incursioni vichinghe nella Renania.\nAbbigliamento, armamento e stile di combattimento dei vichinghi.\nI norreni avevano una preferenza per i vestiti colorati. Essi acquisirono i tessuti per questo tipo principalmente durante le loro incursioni. Ma questi tessuti arrivavano nella loro patria anche in forma di merce di scambio. Gli uomini indossavano sotto di essi una tunica con cintura e pantaloni di lana. Un mantello e un berretto li proteggevano dal vento e dalle intemperie. I vichinghi pi\u00f9 ricchi decoravano i loro vestiti con trecce colorate o addirittura con pellicce. Le donne indossavano abiti lunghi pi\u00f9 o meno riccamente decorati con gioielli a seconda del loro status. I gioielli in argento erano i preferiti.\nL'aspettativa di vita dei guerrieri vichinghi non era molto alta, le ferite gravi erano solitamente fatali a causa delle infezioni. La maggior parte dei guerrieri aveva un'et\u00e0 compresa tra i 20 ei 30 anni, ma anche uomini pi\u00f9 giovani parteciparono alle incursioni. Le donne vichinghe prendevano le armi solo quando i loro insediamenti erano attaccati per difendere la propria casa.\nIl ferro era un bene raro e costoso, quindi i vichinghi lo usavano con parsimonia ed efficacia quando forgiavano le loro armi. La maggior parte dei vichinghi combatteva con asce o asce da battaglia per questo motivo. L'ascia era anche uno strumento usato quotidianamente e quindi veniva portata alla cintura quasi costantemente. I vichinghi usavano come armi a lungo raggio principalmente frecce e lance. Raramente erano utilizzati frombole o i sassi da lancio nei combattimenti a lunga distanza, questi ultimi soprattutto nei combattimenti in alto mare, per difendere o conquistare altre navi.\nLe spade erano popolari ma rare e per lo pi\u00f9 erano impugnate solo da vichinghi molto ricchi. L'armatura consisteva in scudi rotondi dipinti ed elmi ma venivano indossate anche armature imbottite e di cuoio. Gli arcieri non indossavano armature a causa della necessaria mobilit\u00e0 e, se entravano in un combattimento ravvicinato, erano molto rapidamente feriti a morte. Di norma, nell'era vichinga non esisteva un vero e proprio ordine di battaglia, cio\u00e8 quelli pronti a combattere si incontravano e caricavano a casaccio nelle file avversarie, per poi combattere la battaglia nel corpo a corpo.\nLa cotta di maglia o l'armatura a scaglie erano merci rare e molto costose. Solo i ricchi vichinghi potevano permetterseli. Armature pesanti e spade erano quindi un bottino fortemente ambito e i soldati a piedi non avevano quindi paura di attaccare i cavalieri franchi. A differenza dei Franchi, i vichinghi non combattevano a cavallo nelle campagne renane, li usavano solo per cavalcare e poi combattevano come fanti. Il pi\u00f9 delle volte, i vichinghi attaccavano, nelle loro incursioni, per mezzo di piccole unit\u00e0 di uomini composti da un massimo di poche centinaia di guerrieri; si presume che la quantit\u00e0 di bottino prevista determinasse l'ammontare delle truppe.\nSpesso i vichinghi raggiungevano i luoghi che volevano razziare su delle navi. Esse potevano quindi fungere anche da mezzo di fuga se gli avversari si dimostravano superiori. Questo tipo di guerra era sconosciuto nel Nord Europa fino all'epoca vichinga, quindi le citt\u00e0 portuali erano solitamente fortificate solo sul lato terra; le prime modalit\u00e0 di incursioni furono quindi inaspettate per la popolazione di queste citt\u00e0. Solo successivamente anche i porti furono fortificati.\nMolte delle spade vichinghe trovate hanno lame franche e impugnatore nordiche; non \u00e8 chiaro se siano stati scambiati o saccheggiati. Ci sono pervenute anche spade lunghe realizzate dai norreni. Le spade di altissima qualit\u00e0 sono contrassegnate dalla parola Ulfberht: si presume che sia il nome di un fabbro o di una fucina franca, ma non si pu\u00f2 escludere un significato magico. Nel frattempo sono state portate alla luce quaranta spade di con questo contrassegno, e addirittura i ritrovamenti pi\u00f9 a sud sono stati fatti nei Balcani.\nPanoramica temporale.\nLa seguente panoramica mostra alcune incursioni nel contesto storico in ordine cronologico. Gli eventi che interessano la Renania sono contrassegnati in grassetto:"}
{"id": "8911638", "revid": "287204", "url": "https://it.wikipedia.org/wiki?curid=8911638", "title": "Oratorio di San Damiano", "text": "l'Oratorio di San Damiano \u00e8 una chiesa romanica situata nella frazione Motta San Damiano del comune di Valle Salimbene, in Lombardia.\nStoria.\nLa chiesa sorse intorno ai decenni centrali del XII secolo presso la piccola comunit\u00e0 di Motta San Damiano, il cui toponimo, secondo la tradizione, potrebbe derivare dalla presenza nell\u2019area di beni del vescovo Damiano (680 - 710). L\u2019edificio, posto lungo la via Francigena, fino al 1309 fu parte di una grande mansione dei Templari, passata, con la soppressione dell\u2019ordine templare ai cavalieri Gerosolomitani. Intorno al 1563 divenne commenda dell\u2019ordine e unita a quella di San Guglielmo (che era stata diroccata durante l\u2019assedio e la battaglia di Pavia del 1525) e nel 1593 fu elevata a baliaggio. Nel 1800 la commenda venne soppressa e i suoi beni messi all\u2019incanto, divenendo nel 1802 propriet\u00e0 dei Marozzi, che tuttavia mantennero l\u2019uso pubblico dell\u2019oratorio, che veniva aperto nei giorni festivi per le celebrazioni religiose.\nDescrizione.\nL\u2019oratorio \u00e8 costruito su di una sorta di rialzo del terreno circostante a cui \u00e8 attualmente raccordato dalla scala di accesso in pietra posta in facciata, probabilmente per isolarlo dal passaggio della vicina roggia. La pianta della chiesa \u00e8 rettangolare, disposta con l\u2019asse principale parallelo alla strada, e misura 9,20 metri di lunghezza per 5,40 metri di larghezza, connessa a un\u2019abside semicircolare pi\u00f9 stretta (raggio 2,10 metri). La facciata \u00e8 rivolta a ovest, mentre l\u2019abside fu inglobata nel 1816 all\u2019interno del contiguo granaio. L\u2019edificio conserva i tipici tratti architettonici del romanico lombardo, come la facciata a capanna. Quest\u2019ultima \u00e8 decorata da archetti pensili intrecciati nel sottogronda, mentre il portale \u00e8 dotato di arco in cotto e stipiti romanici in pietra con decori che raffigurano tralci, palmette e intrecci ai lati. Settecentesca \u00e8 invece la finestra sagomata posta al di sopra dell\u2019ingresso alla chiesa e alla stessa risale anche il piccolo campanile. Sui fianchi della navata si aprono monofore con arco in cotto e finestre sagomate settecentesche, mentre esternamente si conservano affreschi raffiguranti lo stemma dei cavalieri di Malta. Internamente la chiesa \u00e8 ad aula unica quasi interamente intonacata, con l\u2019esclusione dell\u2019abside, nella quale vi sono nicchie originariamente utilizzate per riporvi gli oggetti sacri, mentre l\u2019altare, in marmo nero con intarsi di marmo di diverso colore, risale al XVIII secolo."}
{"id": "8911658", "revid": "767487", "url": "https://it.wikipedia.org/wiki?curid=8911658", "title": "Quattro vecchi", "text": "I quattro vecchi () era un termine usato durante la Rivoluzione Culturale dalle Guardie Rosse nella Repubblica Popolare Cinese in riferimento al periodo pre-comunista e rappresentava gli elementi della cultura cinese che dovevano essere distrutti. I quattro vecchi erano: vecchie idee, vecchia cultura, vecchie abitudini e vecchie usanze (in cinese: Jiu Sixiang \u65e7\u601d\u60f3, Ji\u00f9 Wenhua \u65e7\u6587\u5316, Jiu Fengsu \u65e7\u98ce\u4fd7 e Jiu Xiguan \u65e7\u4e60\u60ef). La campagna per distruggere i quattro vecchi inizi\u00f2 a Pechino il 19 agosto 1966 (l'\"agosto rosso\", durante il quale avvenne anche un massacro a Pechino), poco dopo l'inizio della Rivoluzione Culturale.\nStoria.\nIl termine \"Quattro vecchi\" apparve per la prima volta il 1\u00ba giugno 1966, in un editoriale del \"Quotidiano del Popolo\" (di Chen Boda), \"Spazzare via tutti i mostri e demoni\". Nell'articolo, le cose vecchie sono state descritte come antiproletarie, \"promosse dalle classi sfruttatrici, [e] hanno avvelenato le menti delle persone per migliaia di anni\". Tuttavia, quali costumi, culture, abitudini e idee costituissero specificamente i \"Quattro vecchi\" non furono mai chiaramente definiti.\nDurante l\"Agosto Rosso\" del 1966, il Comitato Centrale del Partito Comunista Cinese us\u00f2 il termine al suo 8\u00ba Congresso Nazionale. Il termine \u00e8 stato approvato anche da Lin Biao in una manifestazione di massa il 18 agosto. Lo stesso giorno, Mao Zedong ha incontrato le Guardie Rosse a Tienanmen, incoraggiando molto il movimento delle Guardie Rosse, che poi hanno iniziato il loro massacro a Pechino e hanno iniziato a distruggere i \"Quattro vecchi\".\nNotevoli incidenti.\nIl cimitero di Confucio fu attaccato nel novembre 1966, durante la Rivoluzione Culturale, quando fu visitato e vandalizzato da una squadra di Guardie Rosse dell'Universit\u00e0 Normale di Pechino, guidata da Tan Houlan. Il cadavere del duca Yansheng della 76\u00aa generazione \u00e8 stato rimosso dalla sua tomba e appeso nudo a un albero di fronte al palazzo durante la profanazione del cimitero.\nNelle fasi successive della campagna, esempi di architettura cinese furono distrutti, la letteratura classica e i dipinti cinesi furono fatti a pezzi e i templi cinesi furono profanati. Le guardie rosse hanno persino fatto irruzione nelle case dei ricchi e hanno distrutto dipinti, libri e mobili."}
{"id": "8911667", "revid": "1418004", "url": "https://it.wikipedia.org/wiki?curid=8911667", "title": "Grace McCleen", "text": "Biografia.\nNata nel 1981 nel Galles ha studiato letteratura inglese all'Universit\u00e0 di Oxford e a York.\nHa esordito nella narrativa nel 2012 con il romanzo \"Il posto dei miracoli\" vincendo, tra gli altri, il Betty Trask Prize.\nGiornalista per il Guardian, nel 2016 ha annunciato di non avere pi\u00f9 intenzione di scrivere altri libri."}
{"id": "8911668", "revid": "53508", "url": "https://it.wikipedia.org/wiki?curid=8911668", "title": "Lista di stazioni radiofoniche in onde corte", "text": "Segue una Lista di stazioni radiofoniche in onde corte divise per area di destinazione e ordine di frequenza. Di ogni stazione radiofonica viene riportata la localit\u00e0 e la potenza del trasmettitore (a parit\u00e0 di frequenza). Ultimo aggiornamento al 28 novembre 2021."}
{"id": "8911670", "revid": "712828", "url": "https://it.wikipedia.org/wiki?curid=8911670", "title": "Nomi e titoli di Ladislao II Jagellone", "text": ""}
{"id": "8911674", "revid": "701660", "url": "https://it.wikipedia.org/wiki?curid=8911674", "title": "Madonna d'oro di Essen", "text": "La Madonna d'oro di Essen \u00e8 una scultura in legno dorato (74x27x27 cm) risalente al 980 circa e conservata nel tesoro della Cattedrale di Essen. Si tratta della pi\u00f9 antica figura a tutto tondo esistente della Vergine Maria nell'arte occidentale. Insieme alla Croce di Gerone a Colonia, \u00e8 una delle poche grandi opere d'arte ottoniana rimaste. Oggi la statua \u00e8 ancora un'immagine di culto molto venerata e un'icona della Ruhr e della sua storia millenaria.\nNome.\nIl nome \"Madonna d'Oro\" \u00e8 in uso solo dal XIX secolo. Nei vecchi manoscritti come della cattedrale di Essen come il \"Liber Ordinarius\", un manoscritto con istruzioni liturgiche per il monastero femminile di Essen del 1370 circa, veniva indicato come \"\"dat gulden bild onser vrouwen\" o \"ymago aurea beatae Mariae Virgine\". Il registro del tesoro del monastero di Essen del 1626 nomina \"un grande Marienbelt, seduto su una sedia ricoperta d'oro puro\"\". Il nome \"Madonna d'Oro\" \u00e8 sintomatico di un certo stupore reverenziale prettamente romantico, nato attorno a un manufatto che, all'epoca, figurava solo al n. 32 dell'elenco dei beni nel tesoro della cattedrale.\nStoria.\nMenzioni nel Medioevo.\nNon si sa chi abbia donato la figura d'oro al monastero di Essen, in quanto la figura non reca iscrizioni e non \u00e8 stato individuato alcun documento relativo. A causa del fatto che la badessa Theophanu us\u00f2 lo smalto dell'aureola della \"Madonna\" sulla Croce di Teofano e nel reliquiario del chiodo a croce come \"spolia\", la figura gi\u00e0 esisteva di certo nell'XI secolo a Essen. Da allora, la figura ha lasciato la citt\u00e0 solo in tempo di guerra e crisi, anche se le fonti di questa importante opera d'arte, come tutte le ricerche, sono piuttosto esigue. Le processioni descritte quando la figura fu citata per la prima volta nel \"Liber Ordinarius\" (intorno al 1370) sono gi\u00e0 una tradizione annuale con una liturgia ben definita. Apparentemente n\u00e9 la disputa tra l'Arcivescovado di Colonia e i Signori di Isenberg sui Vogtei sul monastero di Essen, culminata nell'assassinio dell'arcivescovo di Colonia Engelbert von Berg da parte di Friedrich von Isenberg, n\u00e9 la secolare disputa tra il monastero e la citt\u00e0 sul cibo, sia che la citt\u00e0 fosse soggetta al monastero oltre che essere una libera citt\u00e0 imperiale, hanno influenzato il possesso e il luogo in cui si \u00e8 trovata la \"Madonna\" nel corso dei secoli. Sul sigillo della citt\u00e0 di Essen del 1244 la \"Madonna\" \u00e8 raffigurata tra i Santi Cosma e Damiano. A causa delle fonti scarse, non \u00e8 nemmeno certo dove il monastero di Essen custodisse la statua. Poich\u00e9 i canonici ricevevano la statua dal tesoriere per le processioni dei candelieri, si presume che fosse usata solo per le processioni e che il resto del tempo fosse conservata altrove. Il \"westbau\" della chiesa, simile a una fortezza, o un'estensione accanto alla navata destra, l\"'armarium dictum sychter\", sul sito dell'odierna tesoreria, sono considerati i luoghi di deposito pi\u00f9 probabili. Secondo i ritrovamenti, entrambi i luoghi hanno svolto il ruolo di camere del tesoro nel Medioevo.\nSpostamenti in tempi moderni.\nFu solo con la Guerra dei Trent'anni che la \"Madonna\" dovette essere evacuata dalla citt\u00e0. Nel 1622 il tesoro della cattedrale fu riparato a D\u00fcsseldorf, ma fu presto riportato indietro. Nel 1634 la badessa di Essen Maria Clara von Spaur port\u00f2 in salvo s\u00e9 stessa e il tesoro della cattedrale a Colonia, dove rimasero fino alla fine della Guerra dei Trent'anni. La Madonna e il perduto reliquiario di San Marsus furono portati durante le processioni di Colonia durante questo periodo. Come stabilito dai rapporti contemporanei, eclissavano i tesori di Colonia con il loro splendore. L'anno esatto del ritorno dei tesori da Colonia non \u00e8 stato registrato.\nNel 1794, quando i francesi stavano avanzando verso Essen, la Madonna fu di nuovo messa in salvo, questa volta a Steele, un quartiere di Essen, nell'orfanotrofio donato dalla badessa Christine. Con la secolarizzazione del 1803 la \"Madonna\" soggiorn\u00f2 ad Essen. Al posto della dissolta fondazione femminile, la parrocchia cattolica di San Giovanni, che utilizzava la collegiata come chiesa parrocchiale, divenne proprietaria della \"Madonna\". Nel secolo successivo la statua rimase nel tesoro, visitata solo saltuariamente da storici dell'arte. Nel 1905, dopo che Humann ne scopr\u00ec i danni nel 1904, fu eseguito il primo restauro, senza il quale la figura probabilmente non sarebbe sopravvissuta ai numerosi spostamenti del XX secolo.\nEventi del XX secolo.\nDurante la prima guerra mondiale, la figura rimase a Essen, ma il timore di un'imminente rivoluzione comunista spinse la direzione della Congregazione di San Giovanni nell'estate del 1920 a portare il tesoro della cattedrale, inclusa la \"Madonna\", in un luogo sicuro. Per motivi di sicurezza, decisero di non conoscere neppure il luogo del nascondiglio. Un orafo e restauratore di Aquisgrana si procur\u00f2 un nascondiglio in un'altra diocesi tedesca come intermediario, il cui vescovo fu informato dell'atto di occultamento ma non del nascondiglio stesso, che nessuno conosceva tranne l'intermediario e il custode del nascondiglio. Un documento che dichiarava il nascondiglio nel caso in cui i suoi conoscitori trovassero la morte du depositato in una diocesi olandese come sicurezza. La segretezza funzion\u00f2 cos\u00ec bene che non si sa ancora esattamente dove fosse questo nascondiglio, in cui il confidente port\u00f2 tutto il tesoro della cattedrale dopo averlo imballato in valigie logore e scatole di cartone. Anche il documento depositato nei Paesi Bassi fu distrutto dopo che il tesoro della cattedrale venne restituito. Si sa solo che il nascondiglio era nella diocesi di Hildesheim. La restituzione della \"Madonna\" e del tesoro della cattedrale fu organizzata in modo similmente cospiratorio come il suo occultamento. Quando la situazione sembr\u00f2 abbastanza sicura per la parrocchia alla fine del 1924, il confidente and\u00f2 con suo figlio a Hildesheim nell'estate del 1925, ricevette il tesoro e port\u00f2 con s\u00e9 i pezzi avvolti in un involucro poco appariscente sulla Reichsbahn, come passeggero di quarta classe.\nDurante la seconda guerra mondiale, la \"Madonna d'oro\" e il resto del tesoro della cattedrale furono evacuati prima a Warstein e poi al castello di Albrechtsburg a Mei\u00dfen. Da l\u00ec furono portati in un rifugio antiaereo a Siegen, in cui erano nascosti anche il tesoro della cattedrale di Colonia con la Croce di Gerone, il tesoro della chiesa di Siegburg con il santuario di Anno, il tesoro della cattedrale di Xanten e i tesori della chiesa di Elten e Vreden. Fu trovato l\u00ec alla fine della guerra dalle truppe americane che lo portarono al Museo di Stato di Marburg. Da l\u00ec fu trasferito al deposito d'arte Schloss Dyck vicino a Rheydt, da cui fu esposto in diverse, irripetibili mostre come quella del 1947 all'Universit\u00e0 di Colonia, ma anche nei paesi vicini. Da aprile a giugno 1949, la \"Madonna\" fu il pezzo principale di una mostra a Bruxelles, per poi essere esposta ad Amsterdam fino a ottobre. La scultura \u00e8 poi tornata ad Essen, inizialmente in un \"caveau\" della cassa di risparmio della citt\u00e0 fino a quando la camera del tesoro della chiesa collegiata, che era stata distrutta durante la guerra, venne ricostruita. Da allora non ha pi\u00f9 lasciato la citt\u00e0.\nLa statua.\nData e luogo di origine.\nLa statua \u00e8 datata intorno al 980, durante il regno della badessa di Essen Mathilde II (971-1011), che era una nipote dell'imperatore Ottone I. Sotto Mathilde e i suoi successori Sophia (1012-1039) e Theophanu (1039-1058), che appartenevano tutti alla famiglia reale ottoniana, il monastero di Essen, consacrato alla Santissima Trinit\u00e0, alla Vergine Maria e ai Santi Cosma e Damiano, visse il periodo di massimo splendore, durante il quale furono realizzate le sue opere d'arte pi\u00f9 preziose. Il luogo di origine e l'artista della Madonna d'Oro sono comunque sconosciuti. La tradizione locale di Essen prevede come possibili luoghi di origine Colonia o Hildesheim, dove si \u00e8 conservata la cosiddetta Grande Madonna d'Oro, simile per concezione e di poco successiva. Colonia \u00e8 il pi\u00f9 probabile sito di produzione: ci\u00f2 \u00e8 supportato da somiglianze stilistiche tra le pieghe della veste della Madonna e il grembiule sul corpo della Croce di Ottone e Matilde datata 982, che si trova anch'essa nel tesoro della Cattedrale di Essen. Questo corpo \u00e8 poi dello stesso tipo di quello della Croce di Gerone sempre a Colonia, tanto che le tre opere sono state attribuite a un'unica bottega orafa attiva appunto a Colonia. Tuttavia, a causa dell'origine inequivocabile delle smalto della Croce di Ottone e Matilde dal laboratorio di Egberto di Treviri, l'ipotesi ha elementi per essere messa in dubbio. Anche l'aureola del \"Bambino\" e l'aureola della \"Madonna\" stessa, che era gi\u00e0 stata rimossa nell'XI secolo, erano riccamente ricoperte di smalti d'oro, alcuni dei quali furono usati come \"spolia\" per ornare altri pezzi del tesoro della cattedrale di Essen. Queste tavolette di smalto mancano di alcune delle caratteristiche del laboratorio di Egberto di Treviri, ma non ci sono prove di un secondo laboratorio di smalto nell'impero carolingio e, a causa della tecnica difficile da controllare utilizzata nella fabbricazione dello smalto, \u00e8 improbabile che ve ne fossero altri senza che abbiano lasciato traccia di s\u00e9. La cerchia dei possibili luoghi di lavorazione della Madonna \u00e8 stata ampliata fino a includere Treviri come probabile luogo di lavorazione degli smalti, dove la badessa Mathilde, come presunta committente, avrebbe potuto esercitare il controllo sulla manifattura.\nDescrizione della scultura.\n\"Maria\" \u00e8 mostrata seduta su uno sgabello con un \"Cristo Bambino\" leggermente sovradimensionato, seduto in grembo ad angolo retto rispetto a lei. Indossa una tunica attillata a maniche lunghe e un cappotto a forma di palla. Indossa un velo sulla testa, le cui estremit\u00e0 sono coperte dal mantello. La mano destra solleva la palla con il pollice e due dita. Il \"Bambino\", che sostiene con la mano sinistra, indossa abiti sacerdotali e un'aureola a croce che era sostenuta da una placca d'argento placcata in oro gi\u00e0 nel Medioevo. Con la mano sinistra preme un libro sul petto.\nLa \"Madonna d'Oro\" \u00e8 alta 74\u00a0cm e la base misura 27\u00a0cm di larghezza. Il nucleo della statua \u00e8 ricavato da un unico pezzo di legno verde che, secondo gli ultimi restauratori, \u00e8 legno di pioppo. Lo storico dell'arte Georg Humann, che descrisse dettagliatamente la statua nel 1904, aveva ipotizzato legno di pero o prugna. L'orafo Classen, che lo restaur\u00f2 nel 1950, lo descriveva invece come legno di tiglio. Sotto il trono della Madonna \u00e8 presente una cavit\u00e0 vuota chiusa da un reticolo ligneo, che potrebbe aver contenuto delle reliquie. La lucentezza dorata della figura deriva dai fogli d'oro arrotolati con cui \u00e8 ricoperta l'anima di legno. Le singole piastre d'oro sono spesse solo un quarto di millimetro. Lungo i bordi sono attaccate al nucleo con sottili spilli e chiodi d'oro. La dimensione dei fogli varia, poich\u00e9 l'artista li ha adattati in dimensioni e forma alla figura, quindi i volti di Maria e del Bambino, per esempio, sono rivestiti ciascuno da un'unica lamina. Gli occhi colorati della \"Madonna\" e del \"Bambino\" sono stati realizzati in smalto cloisonn\u00e9. Gli occhi della \"Madonna\" sono stati inseriti negli incavi predisposti durante l'intaglio del nucleo ligneo, mentre quelli del bambino sono stati posti al di sopra, senza incavi. La mano destra del bambino \u00e8 un rifacimento del XIV secolo in fusione d'argento, mentre la mano destra originale \u00e8 andata persa. Sulla palla che la \"Madonna\" tiene nella mano destra, sulla gamba posteriore destra dello sgabello, sul libro tenuto dal \"Bambino\" e sull'aureola del \"Bambino\" sono presenti resti delle decorazioni originarie del X secolo, che consistevano in filigrana, pietre preziose e smalto. Lo sgabello fu probabilmente spogliato presto della sua decorazione: si presume che lo smalto sul gambo della croce della Croce di Teofano, datata intorno al 1045, potrebbe provenire proprio dallo sgabello della \"Madonna\". La fibula con aquila sulla veste \u00e8 a sua volta un'aggiunta dell'inizio del XIII secolo. Un'altra spilla sottostante, raffigurante una Madonna seduta, ha forme gotiche ed \u00e8 stata datata al XVI secolo.\nStoria e condizioni del restauro.\nNel 1905 la statua fu restaurata per la prima volta perch\u00e9 infestata dal tarlo e dalla zecca del legno. La figura era stata completamente attraversata dai tunnel scavati dai tarli e minacciava di crollare su s\u00e9 stessa, poich\u00e9 il rivestimento metallico non pu\u00f2 reggersi senza l'anima di legno. Per preservarlo, la figura \u00e8 stata accuratamente avvolta in uno strato di gesso, dopodich\u00e9 l'interno \u00e8 stato riempito con aria compressa e un agente impregnante \u00e8 stato fatto passare attraverso i tunnel perforati dai parassiti. Ad asciugatura ultimata, una miscela di colla, gesso e acqua \u00e8 stata utilizzata per riempire e colmare i tunnel. Durante l'intera procedura, la figura \u00e8 stata girata e girata pi\u00f9 volte in modo da riempire il maggior numero possibile di cavit\u00e0. Infine, i canali perforati per l'introduzione della massa sono stati chiusi con tasselli in legno di quercia e le piastre d'oro precedentemente rimosse sono state fissate di nuovo. I costi di ristrutturazione a quel tempo ammontarono a 3.200 marchi d'oro, a cui contribu\u00ec lo stato di Prussia.\nLa Madonna ha subito trasporti durante e dopo la seconda guerra mondiale. Durante i trasferimenti, molti fogli d'oro si staccarono o sollevarono, favorendo nuove infestazioni di parassiti. Nel 1950, quindi, un secondo restauro fu eseguito dall'orafo Classen di Essen. Fu prima utilizzato un gas per uccidere i parassiti, per poi riempire i condotti con \"legno liquido\", un composto di plastica che era comune per il restauro del legno all'epoca. Durante questo restauro, sotto i piedi del trono fu posta una targa rettangolare in legno.\nEntrambi i restauri erano allo stato dell'arte all'epoca, ma non ottimali. Non si sapeva esattamente come fosse composto il composto di riempimento del 1905 o il \"legno liquido\", n\u00e9 se questi agenti reagissero tra loro. Non era inoltre noto se nella figura fossero rimaste delle cavit\u00e0. Nel 2004 avvenne un terzo restauro, per la cui realizzazione fu allestito un laboratorio di restauro nel tesoro della cattedrale in modo che la fragile figura non dovesse essere esposta a vie di trasporto pi\u00f9 lunghe. Inoltre il laboratorio garant\u00ec che la statua venisse mossa il meno possibile, conservata in un clima costante e in un ambiente privo di vibrazioni.\nIn primo luogo, venne effettuato un esame approfondito, durante il quale la condizione della scultura fu ampiamente documentata. Tra l'altro, furono effettuati esami radiografici della base e fu esaminata per endoscopia la cavit\u00e0 sotto il trono della \"Madonna.\" Furono inoltre esaminati campioni del legno, recuperati e identificati i resti dei parassiti, studiato il rivestimento di sporcizia e fuliggine di candela che si era formata sulla superficie della figura, nonch\u00e9 campioni dall'interno analizzati chimicamente. Nessun parassita vivente venne trovato durante le indagini, ma il trono in particolare aveva molte aree vuote. Pi\u00f9 del 95% del rivestimento in lamiera d'oro \u00e8 ancora medievale, sebbene gli accessori sul trono risalgano probabilmente all'XI secolo. Tutti i chiodi di fissaggio sono moderni e provengono dai restauri del 1904 e del 1950 e dalle riparazioni.\nDopo gli esami, il legno del trono e della poltrona \u00e8 stato rafforzato dai restauratori del legno di Colonia Ria R\u00f6thinger e Michaela von Welck. L'argentiere Peter Bolg liber\u00f2 le lastre di dal rivestimento di sporcizia e lucid\u00f2 la mano destra del \"Bambino\", che era stata fatta d'argento nel XIV secolo e si era annerita nel corso dei secoli, per risplendere di nuovo. La conservazione della figura, che \u00e8 stata accompagnata da una commissione di storici dell'arte, conservazionisti e restauratori sotto la direzione del capo del tesoro della cattedrale Birgitta Falk, \u00e8 durata 10 mesi ed \u00e8 stata resa possibile dalle donazioni della popolazione di Essen, delle aziende di Essen e del M\u00fcnsterbauverein (la fabbriceria della cattedrale), oltre che da fondi pubblici. Nel dicembre 2004 la \"Madonna d'oro\" pot\u00e9 essere rimessa al suo posto nella cattedrale di Essen. Un ulteriore esame sulle condizioni della statua ha avuto luogo il 10 e l'11 luglio 2006.\nClassificazione e iconografia storico-artistica.\nInfluenze.\nLa Madonna d'oro \u00e8 la pi\u00f9 antica scultura a tutto tondo a nord delle Alpi e la pi\u00f9 antica statua di Maria sopravvissuta. Inoltre, grazie alla sua doratura, \u00e8 uno dei pochi esempi superstiti di figure di culto placcate in oro, di cui si parla frequentemente nell'Alto Medioevo, ma di cui la Madonna di Essen \u00e8 l'esemplare pi\u00f9 antico sopravvissuto, ad eccezione di un \"San Fides\" nel tesoro dell'Abbazia di Conques nel sud della Francia. Le fattezze e l'uso dello smalto indicano l'influenza bizantina, che divenne evidente solo nel Sacro Romano Impero dopo il matrimonio dell'imperatore Ottone II con la principessa bizantina Theophanu nel 972. Allo stesso tempo, la figura mostra che lo scultore era abituato a creare rilievi, ma era ancora inesperto nella creazione di una scultura completa, poich\u00e9 le transizioni tra le viste frontale, laterale e posteriore sono parzialmente imperfette. I diversi punti di vista non si uniscono per formare una vera unit\u00e0.\nContenuto simbolico religioso e politico.\nCome per molte opere d'arte medievali, l'iconografia della Madonna \u00e8 molto complessa. \"Maria\" \u00e8 raffigurata con il \"Bambino Ges\u00f9\" in grembo, seduta su uno sgabello e con indosso una veste piuttosto semplice. La figura del \"Bambino\" \u00e8 sovradimensionata: questa misura eccessiva riflette l'importanza del Salvatore. \"Maria\", teologicamente importante, passa in secondo piano rispetto a lui. La figura rappresenta Maria in un ruolo di servizio, basata su Luca 1, 38: \"Vedi, io sono la serva del Signore\". Allo stesso tempo \u00e8 rappresentata come un trono della Saggezza Divina. Questa rappresentazione \u00e8 basata sul Libro dei Re 10:18, dove si dice del trono di Salomone: \"E il re fece un grande trono d'avorio e lo rivest\u00ec con l'oro pi\u00f9 nobile.\" La postura semiseduta del bambino e il suo abbigliamento in paramenti sacerdotali lo caratterizzano come il sovrano del cielo intronizzato che predica la dottrina cristiana. Come proclamatore della dottrina, la figura di Ges\u00f9 tiene un libro. Si pu\u00f2 presumere che la mano destra originale compisse un gesto di benedizione, come era tipico per la rappresentazione di Ges\u00f9 come maestro della sapienza divina.\nSi nota, tuttavia, che la figura del \"Bambino Ges\u00f9\" non volge lo sguardo verso lo spettatore della statua. Piuttosto, il suo sguardo \u00e8 diretto verso il volto della Madonna, i cui occhi sembrano sempre essere diretti verso lo spettatore. Maria \u00e8 quindi non solo mostrata nel suo ruolo di servizio, ma \u00e8 anche la mediatrice tra lo spettatore e la portatrice della dottrina della salvezza.\nAllo stesso tempo, affronta lo spettatore in un ruolo diverso, perch\u00e9 tiene in mano una preziosa sfera decorata con la mano destra. Ci sono diverse possibili interpretazioni di questa sfera, che non si escludono a vicenda. A causa della sua postura sul trono, si \u00e8 tentati di interpretare la palla come un globo crucigero, ma la consegna di un globo imperiale \u00e8 attestata solo per l'incoronazione di Corrado II nel 1024. L'interpretazione come sfera imperiale \u00e8 quindi esclusa. Inoltre, il globo imperiale nelle rappresentazioni usuali \u00e8 tenuto saldamente da chi lo indossa con l'intera mano, non facilmente con solo tre dita.\nDiffusa dunque l'interpretazione della sfera come mela della salvezza. Allo stesso modo in cui Eva ha tenuto la mela della calamit\u00e0 dall'albero della conoscenza, Maria porge una mela allo spettatore, che simboleggia la redenzione che ha portato nel mondo attraverso la nascita di Cristo. La \"Madonna d'Oro\" \u00e8 quindi una rappresentazione della nuova Eva.\nUn'altra interpretazione della sfera si collega all'interpretazione del globo imperiale. All'incoronazione degli imperatori romano-tedeschi, il globo imperiale simboleggiava il potere sul cerchio del mondo, il \"mundus\". Anche se il globo imperiale fu introdotto successivamente, la raffigurazione del \"mundus\" come sfera era gi\u00e0 nota all'epoca della realizzazione della Madonna. Rappresentazioni di re con questo simbolo di potere si possono trovare in particolare in miniature di volumi carolingi e ottoniani. La sfera tenuta dalla \"Madonna d'Oro\" pu\u00f2 quindi essere interpretato come una rappresentazione del \"Mundus.\" Maria tiene in mano il potere sul mondo, e tiene facilmente questo potere con le sue dita sottili per colui a cui appartiene effettivamente, cio\u00e8 il bambino in grembo.\nDal punto di vista odierno, una madre che detiene il potere sulla terra per il figlio di suo figlio sembra essere un'affermazione innocua, al momento della creazione della Madonna questo sarebbe potuto essere diverso. Nel 983 mor\u00ec a Roma l'imperatore Ottone II, zio di Mathilde II, allora badessa di Essen, e l'unico erede fu suo figlio di tre anni, che in seguito divenne imperatore Ottone III. Sebbene l'esercizio di tale potere da parte di una donna fosse piuttosto insolito all'epoca, sua madre Teofanu esercit\u00f2 il potere sul regno. Enrico II inizialmente rivendic\u00f2 il titolo in quanto parente maschio pi\u00f9 stretto di Ottone II, ma Teofanu vi prevalse con l'aiuto della chiesa. La \"Madonna d'oro\" pu\u00f2 quindi anche essere interpretata come un'espressione dell'affermazione di Teofano e dell'affermazione di Ottone III come sovrano sollevato dalla grazia di Dio, per mantenere l'impero. Ci sono quindi alcuni motivi per accettare l'imperatrice Teofano come donatrice della Madonna. \u00c8 probabile che Mathilde II von Essen fosse dalla parte di Teofano nella disputa con Enrico II, poich\u00e9, in quanto erede di suo fratello Ottone di Svevia nella reggenza del ducato di Baviera, non avrebbe che potuto essere a favore di Teofano e della linea dinastica di Ottone III. Le ricche donazioni di beni al tesoro di Essen lo confermano. \u00c8 quindi ovvio, se non dimostrato, che la \"Madonna d'oro\" arriv\u00f2 ad Essen come ringraziamento a Mathilde per il sostegno politico a Teofano.\nInfluenze.\nLa \"Madonna\" divenne il modello per altre figure di culto rivestite d'oro. La Grande Madonna d'Oro del tesoro della cattedrale di Hildesheim fu probabilmente creata poco pi\u00f9 tardi sotto il vescovo Bernward. La Croce di Benna (intorno al 1000) e la Croce di Helmstedt (1060 circa) sono state le ultime grandi sculture d'oro del periodo. Pi\u00f9 o meno della stessa epoca della Croce di Helmstadt, furono create sculture simili, una oggi alla \"Liebinghaus\" di Francoforte e la Madonna Imad di Paderborn, che corrispondevano al tipo della \"Madonna d'oro\", ma erano originariamente dipinte. La Madonna Imad, danneggiata da un incendio poco dopo la sua creazione, fu dorata solo intorno al 1060 e il rivestimento d'oro \u00e8 a sua volta ormai perduto.\nSignificato liturgico.\nCulto storico.\nLa \"Madonna d'oro\" ha svolto un ruolo importante nella liturgia del monastero di Essen. Veniva portata in tutte le processioni importanti, e l'altare della Madonna era il luogo dove venivano depositati gli atti di donazione a favore del monastero, cos\u00ec che i beni donati venivano simbolicamente affidati alle cure di Maria. Tuttavia, non \u00e8 chiaro se la figura dell'altare fosse la figura conosciuta oggi come la \"Madonna d'oro\", poich\u00e9 altre due figure di Maria sono elencate negli inventari superstiti del monastero.\nLa festa pi\u00f9 importante nel culto di Maria a Essen era la festa di Maria Lichtme\u00df (Presentazione al Tempio), con la quale 40 giorni dopo Natale si celebrava il giorno in cui Maria portava il neonato Ges\u00f9 al tempio. In preparazione alla festa, la sera prima il guardiano del tesoro consegnava la figura al canonico pi\u00f9 giovane. La statua veniva poi portata, nascosta alla vista, lungo un sentiero fisso fino alla chiesa di Santa Gertrude, ora conosciuta come la chiesa del mercato di Essen, che era la chiesa cittadina, e l\u00ec veniva tenuta durante la notte. Il giorno della festa la statua veniva quindi velata e portata davanti alla collegiata attraverso un percorso processionale fisso. Era posta sullo \u201csteyn\u201d, dove di solito si pagavano le tasse al monastero. L\u00ec veniva inaugurata a festa e incoronato con la corona d'oro conservata nel tesoro della cattedrale. A quel punto la \"Madonna\" entrava nella collegiata sotto la guida della popolazione, proprio come Maria era stata accompagnata dal popolo della Gerusalemme celeste quando si recava al tempio. Queste processioni furono svolte fino al 1561 e poi interrotte, poich\u00e9 St. Gertrudis divenne una chiesa protestante a causa della Riforma protestante che era stata introdotta a Essen.\nUn'altra importante processione in cui veniva portata la \"Madonna\" si svolgeva ogni anno il luned\u00ec prima dell'Ascensione, che si celebra 40 giorni dopo la Pasqua. In questo giorno, la \"Madonna\" divenne l'annuale incontro formale tra i canonici, i regolari e i monaci del monastero di Essen e della sua filiale, il monastero di Essen-Rellinghausen, forse fondato dalla badessa di Essen Mathilde II, con i monaci della vicina abbazia di Werden. Una lapide commemorativa sul \"Sentiero di San Marco\" a Essen-Bredeney segna ancora oggi il punto di incontro per le processioni di Essen e Werden.\nIl primo vescovo di Essen, Franz Hengsbach ha rinnovato l'usanza medievale dell'Incoronazione di Maria nel 1978. A causa dei problemi di restauro, le incoronazioni dovettero essere interrotte nel 2000.\nCulto odierno.\nMaria come \"madre del buon consiglio\", venerata nel ritratto della \"Madonna d'oro\", quando la diocesi della Ruhr fu fondata nel 1959 da Papa Giovanni XXIII fu nominata patrona della diocesi di Essen e la statua ne divenne il simbolo. Il vescovo di Essen Franz Hengsbach decise quindi di non tenere la \"Madonna d'oro\" nel tesoro, accessibile solo a pagamento, ma di renderla liberamente accessibile ai fedeli nella chiesa cattedrale. Dal 1959, la \"Madonna d'oro\" si trova in una vetrina di alta sicurezza climatizzata nella cappella laterale settentrionale della chiesa, di fronte alla quale si trovano sempre i fedeli durante gli orari di apertura dell'edificio.\nLa \"Madonna d'oro\" \u00e8 stata anche la protagonista di un manifesto pubblicitario per la pubblicit\u00e0 della citt\u00e0 di Essen."}
{"id": "8911684", "revid": "149485", "url": "https://it.wikipedia.org/wiki?curid=8911684", "title": "Bedopassa Buassat Djonde", "text": ""}
{"id": "8911689", "revid": "1328674", "url": "https://it.wikipedia.org/wiki?curid=8911689", "title": "Jennifer Holland", "text": "Vita privata.\nDal 2015 ha una relazione con il regista James Gunn."}
{"id": "8911691", "revid": "1005847", "url": "https://it.wikipedia.org/wiki?curid=8911691", "title": "Garniga", "text": ""}
{"id": "8911726", "revid": "1924342", "url": "https://it.wikipedia.org/wiki?curid=8911726", "title": "Zel\u00ebnye volny", "text": "Zel\u00ebnye volny () \u00e8 un singolo della cantante russa Zivert, pubblicato il 14 maggio 2018 come secondo estratto dal primo EP \"Sijaj\".\nVideo musicale.\nIl video musicale, reso disponibile il 24 ottobre 2018, richiama l'estetica degli anni ottanta.\nTracce.\nTesti e musiche di Arkadij Katkov e Bogdan Leonovi\u010d."}
{"id": "8911728", "revid": "465169", "url": "https://it.wikipedia.org/wiki?curid=8911728", "title": "Che senso ha", "text": "Che senso ha \u00e8 un singolo del cantautore e rapper italiano Franco126, pubblicato il 7 aprile 2021.\nVideo musicale.\nIl video, diretto da Daniele Martinis, \u00e8 stato pubblicato il 9 aprile seguente attraverso il canale YouTube di Soldy Music."}
{"id": "8911738", "revid": "599013", "url": "https://it.wikipedia.org/wiki?curid=8911738", "title": "Joseph Saliste", "text": "Carriera.\nClub.\nHa giocato nella massima serie estone.\nNazionale.\nNel 2017 ha giocato tre partite con la nazionale estone."}
{"id": "8911739", "revid": "149485", "url": "https://it.wikipedia.org/wiki?curid=8911739", "title": "Muhammad as-Sadawi", "text": "Biografia.\nGrazie alla qualificazione ottenuta al torneo preolimpico di Algeri, ha rappresentato ai Giochi olimpici estivi di , dove \u00e8 stato eliminato al primo turno dall'iraniano Alireza Karimi.\nAi Giochi olimpici di , dove \u00e8 stato estromesso agli ottavi dal macedone Magomedgaji Nurov."}
{"id": "8911740", "revid": "149485", "url": "https://it.wikipedia.org/wiki?curid=8911740", "title": "Mohamed Saadaoui", "text": ""}
{"id": "8911758", "revid": "780783", "url": "https://it.wikipedia.org/wiki?curid=8911758", "title": "Sky Blue FC", "text": ""}
{"id": "8911760", "revid": "767487", "url": "https://it.wikipedia.org/wiki?curid=8911760", "title": "Hellcome Home", "text": "Hellcome Home \u00e8 un film del 2019 diretto da Bobby Bonifacio Jr..\nTrama.\nIl film racconta la storia di due famiglie: i Domingo e i Villareal. Entrambe le famiglie, una nel 1994 e l'altra nel 2019, si ritrovano a dover affrontare una serie di fenomeni paranormali nella stessa apparentemente idilliaca casa che hanno acquistato."}
{"id": "8911770", "revid": "599013", "url": "https://it.wikipedia.org/wiki?curid=8911770", "title": "Ryduan Palermo", "text": "Biografia.\n\u00c8 figlio dell'ex calciatore Mart\u00edn Palermo.\nCarriera.\nCresciuto nel settore giovanile dell', inizialmente viene aggregato in prima squadra, tuttavia, non trovando spazio, viene ceduto in prestito ai cileni del . Terminato il prestito, ritorna al club argentino, con il quale comunque non gioca nessuna partita. In seguito si trasferisce in Messico al e la stagione successiva firma un contratto con gli honduregni del .\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "8911771", "revid": "6923", "url": "https://it.wikipedia.org/wiki?curid=8911771", "title": "Ford Fiesta III", "text": "La Ford Fiesta III \u00e8 un'autovettura di segmento B prodotta dalla filiale europea della casa automobilistica statunitense Ford dal 1989 al 1997, anno in cui \u00e8 stata rimpiazzata dalla generazione successiva dopo due anni di affiancamento sul mercato.\nSi tratta della terza generazione dell'utilitaria Ford ed \u00e8 la prima versione ad essere dotata di una carrozzeria a cinque porte.\nStoria.\nLa terza generazione, nota con il nome in codice BE-13, \u00e8 stata presentata alla fine del 1988 e la sua produzione \u00e8 iniziata nel febbraio seguente (sempre negli stabilimenti da cui sono uscite le generazioni precedenti) in vista dell'entrata in commercio due mesi dopo. Essa non aveva nulla in comune con la precedente: infatti, la nuova Fiesta aveva una linea completamente ridisegnata e moderna per il tempo, anticipando la moda degli anni novanta che vedeva le linee morbide come protagoniste. Anche gli interni furono profondamente ridisegnati, con un miglioramento significativo nell'abitabilit\u00e0 grazie al passo maggiorato e alle dimensioni maggiori della carrozzeria. \nPrima della presentazione, la macchina venne testata non solo sui circuiti privati o sul banco prova, ma anche nelle comuni strade per un totale di 3 milioni di chilometri. Questo fu un primato nella storia della Ford, infatti vennero costruiti circa 250 modelli di preserie (con diverse tipologie di carrozzeria, meccanica e allestimenti) che venivano testati ogni settimana per qualit\u00e0, durabilit\u00e0, consumi e affidabilit\u00e0. Alex Trotman, al tempo Chairman di Ford of Europe, spieg\u00f2 l'importanza di tanto lavoro affermando: \"La Ford si appresta a raggiungere la qualit\u00e0 massima in ogni area. Noi siamo sicuri che la Fiesta sar\u00e0 una delle migliori nella sua categoria. I livelli qualitativi desiderati saranno raggiunti grazie a questo programma\".\nIl contesto e l'evoluzione.\nLa terza serie si pose in diretta concorrenza con la Citro\u00ebn AX, l'appena rinnovata Fiat Uno, la Opel Corsa, la Peugeot 205, la Renault Super5 (e la Clio a partire dal 1990) e la SEAT Ibiza, e come queste offr\u00ec per la prima volta la versione a 5 porte. \nA livello meccanico bisogna ricordare la presenza di una nuova piattaforma che vedeva come principale differenza rispetto a quella precedente l'abbandono del ponte rigido al retrotreno in favore di una nuova soluzione a ponte torcente. Inoltre, la scocca \u00e8 stata rinforzata per resistere meglio agli impatti frontali e laterali.\nPer quanto riguarda i motori invece le principali modifiche riguardano il diesel (che pass\u00f2 da 1.6 litri a 1.8 litri di cilindrata raggiungendo i 60 CV) e i motori base (il 957 cm\u00b3 venne portato a 1.0 litri e vennero aggiornati i 1.1 litri ed 1.3 litri, tutti in grado di funzionare con benzina con o senza piombo. Il 1.1 e il 1.3, entrambi facenti parte della famiglia Endura-E erano dotati di distribuzione ad albero a camme laterale tramite catena con aste e bilancieri, e alimentazione tramite carburatore doppio corpo Weber). \nLe versioni di serie erano dotate di sedili dal design ergonomico, chiusura centralizzata delle portiere, bloccasterzo e solo su alcune versioni la cintura di sicurezza con i punti di ancoraggio regolabili in altezza. A inizio carriera, l'allestimento \"CLX\" era l'allestimento di base; esso comprendeva una modesta dotazione, ed era disponibile in carrozzeria 3 e 5 porte; era dotato di tutte le motorizzazioni a carburatore, ad eccezione del 1.6 e del 1.3 a iniezione. L'allestimento \"S\", di aspetto sportiveggiante, era riconoscibile grazie alle luci supplementari diurne e ai getti lavafari. Tra gli optional spiccavano l'impianto ALB, il lunotto termico, quattro altoparlanti con regolazione manuale del bilanciamento (versione S) e la trasmissione automatica a variazione continua di rapporto CTX per le motorizzazioni 1.1 e 1.4 litri. Per quanto concerne un altro optional, il climatizzatore, nel mercato italiano era disponibile sulle versioni Ghia, Windsor, Newport, Boston e Cayman Blue. Le motorizzazioni 1.3i, 1.4 CVH e 1.6i 16V, erano le uniche ad avere l'idroguida, ed erano in grado di far funzionare l'impianto di aria condizionata. A causa del modesto spazio del vano motore non era possibile montare entrambi gli optional, per cui se un allestimento montava l'idroguida non montava il climatizzatore, e viceversa. Inoltre, per i paesi scandinavi, la Fiesta montava di serie i sedili anteriori riscaldabili elettricamente su tutti gli allestimenti.\nSubito dopo il lancio la gamma dell'autovettura si \u00e8 ampliata con l'arrivo delle prime varianti sportive: sono state introdotte la versione sportiva XR2i con motore 1.6 CVH ad iniezione elettronica da 110 CV, e la RS Turbo, dotata di un 1.6 litri sovralimentato con turbocompressore capace di erogare 133 CV. Il motore derivava da quello della Ford Escort RS Turbo da cui differiva solo per il turbocompressore: a causa del vano motore pi\u00f9 piccolo, il Garrett T3 venne sostituito dal pi\u00f9 piccolo T2. Caratterizzata da uno 0\u2013100 compiuto in 7,8 secondi e da una velocit\u00e0 di punta di 212 km/h, fu la prima Fiesta dotata di motore turbo e fu prodotta fino al 1992. Sempre nel 1990, inoltre, fu presentata per alcuni mercati (tra cui l'Italia e il Regno Unito) la lussuosa versione Ghia, disponibile con tutti i motori a benzina non destinati alle versioni sportive.\nGi\u00e0 a partire dal mese dopo la sua presentazione, la Fiesta terza serie dominava le classifiche di vendita in ben sette paesi europei. Oltre 500.000 vetture vennero vendute nel 1989 ottenendo numerosi riconoscimenti da parte delle riviste di settore. A prova del notevole successo della vettura si ricordi che nel biennio 1990-1992 vennero immatricolate pi\u00f9 di 1,8 milioni di Fiesta in tutta Europa, e solo nel 1992 si raggiunse il record di 648.781 unit\u00e0.\nA partire dal 1992 vennero realizzate numerose serie speciali a volte vendute solo in specifiche nazioni (soprattutto Gran Bretagna) come la Calypso (dotata di un tetto in tela apribile elettricamente e di interni molto colorati), la Bravo, la Lady, la Sandpiper, la Festival, l'Economy, la Quartz, la Finesse, la Champ, la Sound, la Chianti, la Magic, la Dash, la Bonus, la Firefly, la Finesse II, l'Olympus Sport, la Flight, la Fresco, la Cayman Blue, la Newport (riconoscibile grazie ai copricerchi dedicati), la Windsor e la Boston (dotata di sedili in velluto e predisposizione radio mangianastri). Nel frattempo, la gamma di motorizzazioni \u00e8 stata omologata secondo le normative Euro 1 e per questo sono state eliminate le versioni con motore a carburatori in favore di quelle ad iniezione e catalizzate.\nNel 1994, venne apportato un leggero restyling sulla carrozzeria: scomparve la leggera linea scolpita nella parte anteriore del portellone del bagagliaio, il loghi \"Fiesta\" e \"Ford\" sono stati ridisegnati, venne introdotto lo sportellino posteriore a protezione del tappo del serbatoio carburante, i paraurti vennero leggermente modificati, i fanalini arancioni degli indicatori di direzione laterali da quadrati divennero ovali e il vetro di protezione divenne trasparente e cambiarono gli specchietti retrovisori (questa volta non pi\u00f9 ripiegabili) e venne abolito lo spoiler posto sulla parte superiore esterna del lunotto. Il restyling interess\u00f2 anche l'abitacolo, dove i comandi degli alzacristalli elettrici anteriori abbandonarono il loro posto sul tunnel per trovarlo nelle tasche delle portiere anteriori, il cruscotto venne totalmente dipinto di nero, venne migliorata la qualit\u00e0 delle plastiche sostituendo i montanti inferiori delle porte anteriori, e venne montato un nuovo rivestimento del piantone dello sterzo, dove scomparvero lo scomparto del pomello dello starter e l'accennata soglia sotto l'interruttore di avviamento.\nDa questo restyling in poi venne posto un fregio al centro della parte superiore del cruscotto, attuo ad indicare l'allestimento dell'auto. Su tutti gli allestimenti venne fatto un passo avanti sulla sicurezza con l'introduzione degli airbag frontali di serie, di sedili anti affondamento, di uno sterzo collassante, di pretensionatori per le cinture di sicurezza e di un pulsante d'emergenza in grado di interrompere il flusso della benzina nel motore in caso di incidente. Nei crash test, questi aggiornamenti migliorarono sensibilmente l'esito finale.\nLa gamma dell'utilitaria \u00e8 stata leggermente aggiornata in virt\u00f9 dell'aggiornamento precedente con l'arrivo del nuovo motore 1.6 benzina con testata a 16 valvole appartenente alla famiglia Zetec e con la nuova variante 1.8 turbodiesel disponibile per alcuni mercati europei. Si tratta delle ultime modifiche di sorta per l'utilitaria, che nel 1995 perde tutte le versioni sportive in vista dell'arrivo della quarta generazione alla fine dell'anno. Ma la terza generazione della Fiesta non esce di produzione e rimane in commercio in versione \"Pro\" (oppure \"Futura\" o \"Classic\" a seconda dei mercati di destinazione) guadagnando dei nuovi paraurti pi\u00f9 rotondeggianti e delle dotazioni arricchite a fronte di un prezzo inferiore nei confronti del modello successivo. Questa versione esce di produzione l'anno seguente, ma rimane a listino fino al 1997, un anno dopo il debutto della prima citycar dell'Ovale blu, la Ka, basata sul medesimo pianale della Fiesta.\nVersioni particolari.\nFiesta Ghia.\nNel 1990 venne lanciata su alcuni mercati la lussuosa versione Ghia. Disponibile solo con cinque porte, \u00e8 caratterizzata da modanature cromate sui paraurti (grigi come la parte inferiore della carrozzeria), specchi retrovisori chiudibili regolabili manualmente dall'interno, sedili in tessuto di velluto reclinabili con appoggiatesta imbottiti, contagiri, cinture di sicurezza regolabili in altezza, sedile posteriore sdoppiato 60/40, e a richiesta tetto apribile parzialmente in cristallo brunito, cristalli atermici ed anteriormente elettrici (con comandi posizionati sul tunnel), apertura elettrica del portellone, tasche sui sedili anteriori e chiave con telecomando, antifurto e chiusura centralizzata. Per questa versione, disponibile con i motori 1.1, 1.3 e 1.4 a benzina, sono anche presenti nuovi colori metallizzati come il grigio mercurio.\nLa particolarit\u00e0 del restyling per l'allestimento Ghia consiste nell'adozione dei cerchi in lega da 13 pollici del modello XR2i e nell'eliminazione della verniciatura grigia per paraurti e portiere, ora in tinta con la carrozzeria come per le altre versioni.\nFiesta XR2i.\nNell'ottobre del 1989 venne introdotta, dopo essere stata presentata poco prima, la Fiesta XR2i, una hot hatch con body kit e interni dedicati. Le prestazioni da sportiva erano garantite da un 1600 CVH EFI ad iniezione elettronica con albero a camme in testa e testata a 8 valvole capace di sviluppare 110 CV, cui si aggiungeva il peso contenuto. Rispetto ai modelli normali presenta paraurti maggiorati, minigonne, codolini e passaruota. Il paraurti anteriore montava quattro fari supplementari: due fendinebbia e due abbaglianti supplementari. Una particolare caratteristica estetica era la linea azzurra che correva lungo i paraurti e le modanature. Questa versione dalle prestazioni pepate era in grado di raggiungere i 192 km/h accelerando da 0 a 100 km/h in 9,8 secondi. La dotazione di serie era ricca, poich\u00e9 comprendeva finestrini elettrici con comandi posti sul tunnel centrale, chiusura centralizzata, finestrini posteriori apribili a compasso, apertura del portellone elettrica, specchietti retrovisori regolabili manualmente dell'interno, cinture di sicurezza regolabili in altezza, selleria in velluto, tasche portaoggetti dietro gli schienali dei sedili anteriori, divanetto posteriore ribaltabile e sdoppiato 60/40, cristalli atermici e chiave con torcia \nincorporata. A richiesta si potevano ottenere l'ALB (un sistema di antibloccaggio dei freni che agisce sulle sole ruote anteriori), il tetto apribile a compasso in cristallo brunito, la vernice metallizzata e in un secondo momento i sedili Recaro e l'aria condizionata. Al momento della presentazione le vernici disponibili erano quattro, tre tinte pastello e una metallizzata: nero, rosso, bianco (pastello) e il grigio mercurio (metallizzato). A fine carriera si aggiunse anche il grigio argento metallizzato. \nNel 1992 la Fiesta XR2i ha visto un cambiamento di motore: il 1.6 CVH usato sino ad allora \u00e8 stato sostituito da un nuovo 1.8 a 16 valvole, omologato secondo le normative Euro 1 e facente parte della famiglia Zetec, che eroga una potenza di 105 CV. \nIl restyling di inizio 1994 si estese anche al modello sportivo XR2i, dove le principali modifiche estetiche interessarono i fregi posteriori \"Fiesta\" e \"XR2i\" (ora in rilievo rispetto ai precedenti adesivi), la selleria sportiva Recaro (sostituita da una selleria in velluto con texture tendente al verde), e la dotazione interna, che ora comprendeva l'aria condizionata. Questa versione \u00e8 stata eliminata dal mercato europeo nel 1995 ma gi\u00e0 l'anno prima era stata eliminata in Regno Unito venendo sostituita dalla versione Si (che sar\u00e0 la base della Fiesta Pro europea che debutter\u00e0 a fine 1995). \nFiesta RS Turbo.\nSebbene sembrasse pressoch\u00e9 identica alla carrozzeria della XR2i, la Fiesta Turbo possedeva dei Pirelli P600\u00a0185/55 VR14, con alcune differenze estetiche che saltavano subito all'occhio; l'aggiunta di due prese d'aria sul cofano motore, lo spoiler posteriore (dal profilo interno nero) in tinta con la carrozzeria, le modanature dal profilo verde (cos\u00ec come il logo \"FIESTA turbo\" sul portellone), e i cerchi in lega pi\u00f9 grandi, la rendevano facilmente riconoscibile dagli automobilisti appassionati dell'epoca. L'ALB venne venduto come optional. Negli interni spiccavano i sedili Recaro e la manopola del cambio e il volante in pelle grigia, con il simbolo Turbo cucito nel centro. Inizialmente la vettura venne venduta con quattro colori: Rosso Radiante, Bianco Diamante, Nero e Grigio Mercurio metallizzato, mentre solo verso la fine della produzione si aggiunse il Grigio Polvere di Luna metallizzato. Il motore aveva un rapporto di compressione di 8:1. Il turbo Garrett T2 garantiva 0,4 bar di aumento della pressione e venne scelto anche perch\u00e9 di dimensioni inferiori rispetto al T3 utilizzato dalla Escort RS Turbo. La Fiesta Turbo era dotata anche di intercooler. Il motore erogava 133 CV a 5500 rpm, con 183\u00a0nm di coppia a 2400 rpm, una velocit\u00e0 massima di 205\u00a0km/h ed un'accelerazione da 0 a 100 in 7,9 secondi.\nIn tale anno fu presentata la 16v, con un 1.8 litri a benzina aspirato da 105 cavalli derivato dal motore della Ford Escort XR3i, ma depotenziato di 10 CV. L'auto presentava una carrozzeria leggermente sportiva, ma non and\u00f2 a sostituire la RS Turbo (tolta dal mercato a causa delle norme anti-inquinamento). La 16v fu rimossa dal mercato solamente dopo un anno.\nL'erede della RS Turbo arriv\u00f2 nel 1993: si chiamava RS 1800 e montava un 1.8 litri aspirato come la XR2i 16v, ma capace di erogare ben 130 CV. Come la XR2i, l'assetto era ribassato, mentre il kit estetico la rendeva immediatamente riconoscibile grazie ai passaruota maggiorati, alle minigonne ed al paraurti anteriore che montava in basso 4 fari rettangolari: 2 fendinebbia e 2 abbaglianti supplementari. La Fiesta RS 1800 era capace di superare i 200\u00a0km/h di velocit\u00e0 di punta ed in accelerazione eguagliava la 1.6 Turbo (7,98 secondi sullo scatto 0 \u2013100 km/h contro i 7,88 della sovralimentata).\nFiesta Si.\nAll'inizio del 1994 questo modello di Fiesta sostitu\u00ec l'XR2i nei mercati anglosassoni, cambiando nome in \"Fiesta Si\"; rispetto all'XR2i aveva un aspetto meno sportivo e montava due motorizzazioni: sia il 1.4 8V L PTE \"premium\" (uno sviluppo del CVH di derivazione Escort simile a quello utilizzato nell'XR2i 8V) che il motore 1.6i 16V Zetec \"EFI\" (che andr\u00e0 a motorizzare la prima serie della Focus). Esteticamente presenta la medesima caratterizzazione estetica, costituita da paraurti arrotondati con fendinebbia di serie, spoiler posteriore, e passaruota leggermente allargati, che l'anno dopo sar\u00e0 alla base della versione Pro venduta sugli altri mercati.\nFiesta Pro.\nNel 1995 venne presentata la Fiesta Pro (per il mercato tedesco denominata \"Fiesta Futura\"), una versione particolarmente caratterizzata della terza serie, ormai a fine carriera, che si distingueva dalle altre specialmente grazie alla ricomparsa dello stesso spoiler nero della XR2i e dalla forma dei paraurti dedicati (pi\u00f9 arrotondati e avvolgenti e con i fendinebbia di serie), dalla colorazione della strumentazione tendente al blu scuro, e dagli inediti interni completamente nuovi, sia per la 1.3i Pro che per la 1.6i 16V Ghia Pro, che avevano diverse texture per ogni modello. Sui passaruota anteriori vennero applicati due archi, al fine di dare pi\u00f9 larghezza e un aspetto pi\u00f9 sportivo. \nLe differenze fra \"Pro\" e \"Ghia Pro\" consistevano nelle motorizzazioni, la dotazione interna e la tappezzeria. La Pro era disponibile con la motorizzazione da 1.3i (58 CV), aveva una tappezzeria tratta dalla Windsor e rivisitata per quanto riguarda i poggiabracci sulle portiere mentre la Ghia Pro aveva un 1.6 a 16 valvole (88 CV) e la tappezzeria della XR2i. Queste versioni disponevano di serie dei due airbag frontali, dei cerchi in lega leggera 185/55/R14 79S (solo con motorizzazione 1.6 16V, mentre per la 1.3 erano previsti i cerchi 165/65/R13 77S e quelli da 14\" in alternativa), la chiusura centralizzata delle porte con la chiave col telecomando, gli interni in velluto, l'orologio che incorporava il led dell'antifurto e dell'immobilizzatore elettronico, i retrovisori elettrici riscaldati in tinta carrozzeria, il servosterzo, il climatizzatore ecologico con funzioni di ricircolo d'aria e deumidificazione, e solo sulla Ghia Pro il parabrezza termico, i sedili anteriori riscaldati, la regolazione elettrica dell'altezza dei fari e il tettuccio apribile. La Pro e la Ghia Pro, internamente, erano riconoscibili grazie al fregio \"Ghia\" o \"Pro\" posto al centro della parte superiore del cruscotto. Ad eccezione degli altri modelli, sia la Pro che la Ghia Pro non avevano modanature n\u00e9 sulle portiere, n\u00e9 sui paraurti in tinta carrozzeria. Generalmente veniva offerta in tre colorazioni metallizzate: blu notte, verde bottiglia e nero. \nPer un breve periodo di tempo, questo modello si affianc\u00f2 alla quarta generazione di Fiesta, costituendo un'alternativa pi\u00f9 economica rispetto a quest'ultima e rimanendo in listino fino al 1997, anno in cui \u00e8 uscita di produzione venendo sostituita sia dalla Ka che dalla nuova Fiesta. La Fiesta Pro, prodotta solo ad Almussafes in Spagna, non \u00e8 mai stata venduta in Regno Unito, dove invece \u00e8 rimasta in vendita (sia pur con una gamma ridotta) la Fiesta precedente."}
{"id": "8911772", "revid": "767487", "url": "https://it.wikipedia.org/wiki?curid=8911772", "title": "La riscossa delle nerd", "text": "La riscossa delle nerd (\"Good Girls Get High\") \u00e8 un film del 2018 diretto da Laura Terruso.\nTrama.\nSam e Danielle sono due migliori amiche che frequentano l'ultimo anno di liceo. Entrambe sono state ammesse a Harvard, ma Sam, preoccupata che il pagamento della retta possa gravare eccessivamente sulle finanze del padre gelataio, rifiuta l'ammissione. Come conseguenza del rifiuto di Sam, Danielle non \u00e8 pi\u00f9 in lista d'attesa e viene ammessa, ma Sam non le dice nulla.\nDopo essere state nominate \"ragazze migliori della scuola\" nel tradizionale annuario scolastico, le due amiche sono intenzionate a staccarsi di dosso l'etichetta di \"brave ragazze\" che \u00e8 stata loro affibbiata. Per farlo decidono di andare all'ultima festa prima del college solo dopo aver fumato uno spinello trovato nei pantaloni del padre di Sam mentre quest'ultima faceva il bucato. In seguito mentre erano sotto l'effetto dello spinello, per errore, le ragazze inviano una foto di seni presa da internet a Mr. D, professore di chimica di cui Sam \u00e8 segretamente innamorata.\nLe ragazze decidono di distruggere il telefono di Sam, cos\u00ec da poter dire che \u00e8 stato rubato e che a inviare la foto non sarebbero state loro.\nDopo aver distrutto il telefono di Sam, comprato un cane e averlo nascosto in gelateria le due amiche fanno la conoscenza della poliziotta incinta Patty, che si offre di accompagnarle, ma dopo aver capito che Patty \u00e8 una poliziotta scendono dall'auto per paura che potesse capire che hanno fumato lo spinello e si dirigono alla festa a piedi, dove Sam fuma dell'erba da un gigantesco bong costruito da lei e Danielle dopo aver vissuto un momento imbarazzante con Jeremy, il ragazzo di cui \u00e8 innamorata, fugge via a bordo dell'automobile di lui dopo aver avuto il suo primo rapporto sessuale.\nLe due ragazze vengono arrestate da Patty, Sam per aver fatto uso di sostanze stupefacenti e Danielle per aver rubato l'auto di Jeremy. Le ragazze sono spaventate dalla possibilit\u00e0 che quanto avvenuto possa impedire loro di diplomarsi, ma Patty, intenerita, decide di lasciarle andare senza ripercussioni, anche perch\u00e9 Jeremy ha deciso di non sporgere denuncia.\nLe due amiche ricevono dunque i diplomi, e nel discorso raccontano a tutti ci\u00f2 che hanno fatto in quel fine settimana. Sam, dopo essersi chiarita con Mr. D riguardo alla foto inviata, ha un'idea per trovare i soldi necessari all'iscrizione a Harvard: lanciare, come nuovo prodotto della gelateria del padre, delle palline di azoto liquido aromatizzate, ideate con l'aiuto di Danielle. L'idea si rivela un successo, e Sam pu\u00f2 finalmente raggiungere l'amica a Harvard.\nL'intero film si svolge in un video-racconto di Sam da inviare ad Harvard per spiegare il perch\u00e9 lei abbia rifiutato l'ammissione, e per chiedere di poterla ammettere.\nDurante i titoli di coda l'attore Danny Pudi(uno dei protagonisti della serie televisiva Community) afferma di non essere realmente Mr. D, bens\u00ec s\u00e9 stesso e canta una canzone a riguardo mentre \u00e8 appeso davanti al green screen.\nPromozione.\nIl film \u00e8 stato presentato al Los Angeles Film Festival il 22 settembre 2018."}
{"id": "8911783", "revid": "458786", "url": "https://it.wikipedia.org/wiki?curid=8911783", "title": "Kaiky", "text": "Caratteristiche tecniche.\n\u00c8 un difensore centrale dotato di buon senso della posizione ed abile nel gioco aereo; sa rendersi pericoloso anche nei calci piazzati in fase offensiva.\nCarriera.\nCresciuto nel settore giovanile del , il 21 dicembre 2020 firma il suo primo contratto professionistico di durata triennale; debutta in prima squadra il 28 febbraio 2021 giocando l'incontro del Campionato Paulista\u00a0pareggiato 2-2 contro il .\nIl 9 marzo 2021 esordisce in Coppa Libertadores giocando da titolare il match contro dove realizza la rete della vittoria per 2-1; grazie a questo gol diventa il pi\u00f9 giovane brasiliano a segnare nella massima competizione continentale sudamericana, primato superato poche settimane pi\u00f9 tardi dal compagno di squadra \u00c2ngelo Borges.\nStatistiche.\n\"Statistiche aggiornate al 6 aprile 2021\"."}
{"id": "8911784", "revid": "458786", "url": "https://it.wikipedia.org/wiki?curid=8911784", "title": "Kaiky Fernandes Melo", "text": ""}
{"id": "8911785", "revid": "458786", "url": "https://it.wikipedia.org/wiki?curid=8911785", "title": "Kaiky Fernandes", "text": ""}
{"id": "8911786", "revid": "125606856", "url": "https://it.wikipedia.org/wiki?curid=8911786", "title": "Gabriel Pirani", "text": "Caratteristiche tecniche.\nCentrocampista molto abile negli inserimenti offensivi, pu\u00f2 agire da mezzala sinistra o da trequartista.\nCarriera.\nCresciuto nel settore giovanile del , il 27 luglio 2018 firma il suo primo contratto professionistico di durata triennale; il 3 febbraio 2020 rinnova per un'ulteriore stagione ed un anno pi\u00f9 tardi debutta in prima squadra giocando l'incontro di S\u00e9rie A\u00a0vinto 2-0 contro il .\nIl 28 febbraio 2021 realizza la sua prima rete, contro il nel Campionato Paulista ed il 9 marzo seguente esordisce in Coppa Libertadores rimpiazzando Sandry nella ripresa del match vinto 2-1 contro il .\nStatistiche.\n\"Statistiche aggiornate al 6 aprile 2021\"."}
{"id": "8911787", "revid": "458786", "url": "https://it.wikipedia.org/wiki?curid=8911787", "title": "Gabriel Cordeiro Pirani", "text": ""}
{"id": "8911793", "revid": "915690", "url": "https://it.wikipedia.org/wiki?curid=8911793", "title": "Hassan Fat'hy", "text": ""}
{"id": "8911811", "revid": "84184", "url": "https://it.wikipedia.org/wiki?curid=8911811", "title": "Krenn", "text": ""}
{"id": "8911812", "revid": "1573940", "url": "https://it.wikipedia.org/wiki?curid=8911812", "title": "Myrichthys pantostigmius", "text": "Myrichthys pantostigmius () \u00e8 un pesce osseo marino appartenente alla famiglia Ophichthidae.\nDistribuzione e habitat.\nQuesta specie \u00e8 endemica delle isole Revillagigedo e Clipperton nell'oceano Pacifico orientale di fronte alle coste messicane.\n\u00c8 una specie costiera che si pu\u00f2 trovare fino a 20 metri di profondit\u00e0. Vive su fondali di sabbia mista a rocce.\nDescrizione.\nCome tutti gli anguilliformi ha corpo molto allungato con le pinne dorsale, caudale e anale unite e pinne ventrali assenti. Le narici sono poste su un breve tubulo. Il muso \u00e8 ottuso. Le pinne pettorali sono brevi, con lunghezza inferiore alla base. La livrea \u00e8 bruno chiara con numerose macchie scure sui fianchi che sconfinano nella parte inferiore della pinna dorsale. La parte inferiore della testa \u00e8 coperta di punti pi\u00f9 piccoli e la pinna dorsale \u00e8 bordata di bianco.\nLa taglia massima nota \u00e8 di .\nBiologia.\nPoco nota. \u00c8 una specie bentonica.\nConservazione.\nNonostante l'areale ridotto a sole 5 isole in due arcipelaghi non sembrano esistere particolari impatti dovuti all'uomo o a cause naturali. Non \u00e8 soggetto a prelievo e il suo habitat non sembra sensibile al riscaldamento globale. Per questi motivi viene classificato dalla Lista rossa IUCN come \"a rischio minimo\"."}
{"id": "8911814", "revid": "287204", "url": "https://it.wikipedia.org/wiki?curid=8911814", "title": "Muhammad Sidqi Sulayman", "text": "Guerra dei sei giorni.\nDurante l'ultimo mese di Sulayman come primo ministro, \u00e8 stata combattuta la guerra dei sei giorni. Il risultato \u00e8 stato una decisiva vittoria israeliana. Israele ha preso il controllo effettivo della Striscia di Gaza e della penisola del Sinai dall'Egitto, la Cisgiordania dalla Giordania e le alture del Golan dalla Siria."}
{"id": "8911818", "revid": "2207437", "url": "https://it.wikipedia.org/wiki?curid=8911818", "title": "Episodi di Kung Fu (serie televisiva 2021)", "text": "La prima stagione della serie televisiva Kung Fu, composta da 13 episodi, \u00e8 stata trasmessa sulla rete televisiva statunitense The CW dal 7 aprile al 21 luglio 2021.\nIn Italia la serie \u00e8 trasmessa su Italia 1 dal 22 gennaio al 26 febbraio 2022.\n\"La spada incantata\".\nTrama.\nNicky torna a casa dopo tre anni, ma sua mamma e' ancora arrabbiata perche' se ne era andata abbandonando le prospettive del college, l'ex fidanzato ha trovato un'altra e il papa' viene aggredito. Nicky chiede aiuto ad un amico del fratello confidandosi sulla spada vista in Cina."}
{"id": "8911819", "revid": "124123", "url": "https://it.wikipedia.org/wiki?curid=8911819", "title": "Persone di cognome Traor\u00e9/Calciatori", "text": ""}
{"id": "8911825", "revid": "287204", "url": "https://it.wikipedia.org/wiki?curid=8911825", "title": "Asocia\u021bia Club Sportiv Fotbal Maramure\u0219 Comuna Recea", "text": "L'Asocia\u021bia Club Sportiv Fotbal Maramure\u0219 Comuna Recea, meglio noto come Comuna Recea, \u00e8 una societ\u00e0 calcistica rumena con sede nella citt\u00e0 di Recea. Nel 2020-2021 ha militato nella Liga II, la seconda divisione del campionato rumeno.\nLa squadra \u00e8 stata fondata nel 2013 e promossa in Liga III al termine della stagione 2014-2015, dopo lo spareggio promozione contro il Voin\u021ba Cetate, vincitore del gruppo del distretto di Bistri\u021ba-N\u0103s\u0103ud. Dopo che entrambe le partite si conclusero con un pareggio, il Comuna Recea ha vinto 5-4 ai rigori ed \u00e8 stato promosso per la prima volta nella sua storia nella Liga III. Anche se il club \u00e8 stato fondato nel 2013, sullo stemma del club compare 2015 come anno di fondazione, anno in cui il club \u00e8 stato legalmente rifondato e ha cambiato denominazione da \"AS Comuna Recea\" ad ACSF Comuna Recea.\nStoria.\nAnche se l'attuale club \u00e8 stato fondato nel 2013, la storia del calcio di Recea inizia nel 1959, quando fu fondata la Dinamo S\u0103sar, societ\u00e0 con sede nel villaggio di S\u0103sar, nel comune di Recea. La squadra era in collaborazione con la Dinamo Bucarest, protagonista di una rapida ascesa, conclusa con la promozione in seconda divisione al termine della stagione 1959-1960. La squadra ha giocato in seconda divisione per due stagioni, prima di retrocedere e non farci pi\u00f9 ritorno\nL'ACSF Comuna Recea \u00e8 stato fondato nel 2013 come \"AS Comuna Recea\" e venne iscritto alla quarta serie nazionale, la Liga IV, nel girone Sud. Nella prima stagione, il Comuna Recea chiuse al terzo posto dietro la squadra riserve del FCM Baia Mare e lo Speran\u021ba Colt\u0103u. Nella seconda stagione, il \"Recenii\" vinse il proprio girone con quattro punti di vantaggio sul Viitorul Ulmeni, giocando la finale del girone del distretto di Maramure\u0219 contro i vincitori del girone Nord, il Bradul Vi\u0219eu. La finale venne giocata allo Stadio Viorel Mateianu di Baia Mare e il Recea vinse 2-1 dopo i tempi supplementari, qualificandosi cos\u00ec per lo spareggio promozione in Liga III contro il Voin\u021ba Cetate, vincitori del distretto di Bistri\u021ba-N\u0103s\u0103ud. Dopo che entrambe le partite terminarono in parit\u00e0, ha vinto 5-4 ai rigori ed \u00e8 stato promosso per la prima volta nella Liga III.\nDopo la promozione, Romulus Buia \u00e8 stato nominato allenatore della squadra e ha iniziato a produrre buoni risultati, chiudendo al 7\u00ba posto (2015-2016), 5\u00ba posto (2016-2017) e 2\u00ba posto (2017-2018). I progressi della squadra furono confermati durante la stagione 2018-2019, quando a met\u00e0 stagione il Recea era campione d'inverno della Seria V, davanti a squadre ben pi\u00f9 blasonate come il Minaur Baia Mare o il FK Miercurea Ciuc. Nella stagione 2019-2020 (interrotta dopo 16 giornate a causa della pandemia di COVID-19) si classifica al primo posto della Seria V, vincendo poi ai rigori lo spareggio playoff del 9 agosto 2020 contro il Minaur Baia Mare e guadagnando cos\u00ec la prima storia promozione in Liga II.\nNella stagione 2020-2021 chiude al 14\u00ba posto della classifica, accedendo cos\u00ec al girone A dei play-out dove arriva al 5\u00ba posto. Nello spareggio playout finale contro l'Unirea Slobozia vince in casa la partita di andata (2-0), ma nel ritorno del 22 maggio a Slobozia viene sconfitta 3-0, di cui l'ultima segnata al 93'. La squadra viene dunque retrocessa in Liga III.\nStrutture.\nStadio.\nL'ACSF Comuna Recea gioca le partite casalinghe allo Stadionul Central di Recea. Lo stadio \u00e8 stato inaugurato il 9 maggio 2018, con una tribuna coperta di 600 posti, un campo in erba e un secondo campo di allenamento. Il costo totale della costruzione \u00e8 stato di 300.000 euro.\nTra il 2014 ed il 2018, quando lo stadio era in costruzione, i \"Recenii\" hanno giocato le partite casalinghe allo stadio comunale del villaggio di S\u0103sar, con una capacit\u00e0 di 100 posti a sedere. Nella stagione 2013-2014, la prima dopo la fondazione, la squadra ha giocato allo stadio del villaggio di Mocira, sempre nel comune di Recea.\nOrganico.\nRosa 2020-2021.\n\"Aggiornata al 20 marzo 2021.\""}
{"id": "8911837", "revid": "2091133", "url": "https://it.wikipedia.org/wiki?curid=8911837", "title": "Split Open I 2021 - Doppio", "text": "Treat Conrad Huey e Nathaniel Lammons erano i detentori del titolo, ma hanno deciso di non partecipare a questa edizione.\nIn finale Andrej Golubev / Oleksandr Nedovjesov hanno sconfitto Szymon Walk\u00f3w / Jan Zieli\u0144ski con il punteggio di 7-5, 6(5)-7, [10-5].\nWildcard.\n&lt;ol start=\"3\"&gt;"}
{"id": "8911838", "revid": "1272592", "url": "https://it.wikipedia.org/wiki?curid=8911838", "title": "Chiesa di San Lorenzo Martire (Sant'Oreste)", "text": "La chiesa di San Lorenzo Martire \u00e8 la parrocchiale di Sant'Oreste, in citt\u00e0 metropolitana di Roma Capitale e diocesi di Civita Castellana; fa parte della vicaria del Soratte.\nStoria.\nL'originaria cappella santorestese venne sostituita nel XVI secolo da una nuova chiesa disegnata da Jacopo Barozzi da Vignola e realizzata da maestranze della zona.Tuttavia, la facciata fu edificata su progetto di un religioso gesuita, tale Mastro Giovanni; la consacrazione venne poi celebrata nell'anno 1600.\nAlcuni decenni dopo, nel 1638, l'organo fu costruito da Ennio Bonifazi e poi installato sopra la cantoria lignea.\nNel 1746 prese inizio un intervento di rifacimento e di ampliamento della struttura; i lavori terminarono tre anni dopo, nel 1749. La facciata venne invece portata a compimento nel 1818.\nNel 1952 fu posato il nuovo pavimento in cotto, mentre nel 1966 venne collocato il nuovo altare postconciliare; nel 2000 e tra il 2009 e il 2011 furono eseguiti ulteriori interventi di riqualificazione.\nDescrizione.\nEsterno.\nLa facciata della chiesa \u00e8 spartita da una cornice marcapiano in due registri, entrambi scanditi da paraste d'ordine dorico; quello inferiore, pi\u00f9 largo e rivestito da travertino, \u00e8 caratterizzato dal portale d'ingresso centrale, sovrastato da un timpano triangolare, e da due nicchie laterali, mentre quello superiore, intonacato, affiancato da due volute e coronato dal frontone, presenta due finestre.\nAnnesso alla parrocchiale \u00e8 il campanile, intonacato, che presenta all'altezza della cella delle bifore.\nInterno.\nL'interno dell'edificio si compone di tre navate voltate a botte; alla fine dell'aula si sviluppa il presbiterio, a sua volta chiuso dall'abside di forma semicircolare.\nQui sono conservate diverse opere di pregio, tra le quali la pala avente come soggetto il \"Martirio di San Lorenzo\", la tela raffigurante la \"Madonna del Rosario\", risalente alla fine del XVI secolo, e il pulpito ligneo, costruito nel XVI secolo."}
{"id": "8911839", "revid": "767487", "url": "https://it.wikipedia.org/wiki?curid=8911839", "title": "Ge\u014drgios Kantimir\u012bs", "text": ""}
{"id": "8911840", "revid": "96758", "url": "https://it.wikipedia.org/wiki?curid=8911840", "title": "Georgios Kantimiris", "text": ""}
{"id": "8911841", "revid": "1431409", "url": "https://it.wikipedia.org/wiki?curid=8911841", "title": "George Bello", "text": "Biografia.\nNato ad Abuja, in Nigeria, la sua famiglia si trasferisce a Douglasville quando aveva un anno di et\u00e0.\nCarriera.\nClub.\nIl 17 giugno 2017 George Bello firma il suo primo contratto da professionista con l'. Inizialmente viene girato alla squadra riserve, l', con i quali esordisce il 31 marzo 2018 in USL partendo da titolare e giocando l'intera partita. Il 2 settembre dello stesso anno esordisce in MLS; subentra al 76\u00ba minuto nel match contro il . Il 6 ottobre, partito da titolare, realizza la prima rete da professionista al diciassettesimo minuto contro il , match poi vinto per 2-1. Termina la prima stagione con tre presenze ed una rete. La stagione successiva, a causa di un infortunio, vede Bello disputare solo una partita con la prima squadra, esordendo in Champions League, e soltanto 12 partite con l'Atlanta 2. Nella stagione successiva trova maggiore continuit\u00e0 venendo impiegato costantemente, difatti termina la stagione con 20 presenze ed una rete in campionato.\nIl 31 gennaio 2022 viene acquistato dall'.\nNazionale.\nIl 1\u00ba febbraio 2021 esordisce con la nazionale statunitense subentrando al 64\u00ba minuto di gioco nell'amichevole disputata contro il Trinidad e Tobago.\nStatistiche.\nPresenze e reti nei club.\n\"Statistiche aggiornate al 13 luglio 2021.\""}
{"id": "8911850", "revid": "767487", "url": "https://it.wikipedia.org/wiki?curid=8911850", "title": "Dipartimento della salute", "text": "Il dipartimento della salute (in lingua inglese \"Department of Health\" ed in lingua irlandese \"An Roinn Sl\u00e1inte\") \u00e8 il dipartimento ministeriale devoluto dell'Irlanda del Nord, responsabile della salute.\nLa posizione \u00e8 occupata da Robin Swann dall'11 gennaio 2020."}
{"id": "8911852", "revid": "15756", "url": "https://it.wikipedia.org/wiki?curid=8911852", "title": "Deposizione (Giulio Carpioni)", "text": "Deposizione \u00e8 un dipinto olio su tela di Giulio Carpioni conservato come pala del primo altare a destra della chiesa di Santo Spirito di Bergamo e realizzata circa nel 1631.\nStoria.\nGiulio Carpioni, veneziano di nascita, era sicuramente presente a Bergamo nel 1631, con il Padovanino di cui era allievo, per cercare di approfondire l'arte non solo veneziana del Tiziano, ma nuove forse di pittura, con un'apertura al \"gusto della realt\u00e0\" lombardo-veneta. e pur essendo maggiormente famoso per le sue opere mitologiche, di cui alcune conservate presso la pinacoteca dell'Accademia Carrara, esegu\u00ec probabilmente il dipinto su commissione dei canonici della chiesa, nella persona del canonico Alessandro di Casato.\nIl dipinto \u00e8 stato oggetto di restauro da parte della Fondazione Credito Bergamasco che ha ridato alla tela, i colori originari, e a riportare all'attenzione particolari che non era pi\u00f9 visibili. In particolare l'immagine di santa Maria Maddalena presentava una ripittura eseguita in tempi successivi alla realizzazione dell'opera, eseguita per coprire le parti scoperte del decolt\u00e9. Il telero \u00e8 composto da tre teli uniti verticalmente con una cucitura posto su un telaio che \u00e8 stato rinforzato durante i restauri.\nDescrizione.\nIl dipinto raffigura la parte terminale della passione di Cristo, rappresenta il primo istante in cui il corpo esangue viene calato dalla croce a posto su di un bianco sudario di lino, ancora visibile alle sue spalle il soggetto che rimuove la scala appena stata utilizzata. L'istante in cui viene accolto dalla Madonna, dalle pie donne e da san Giovanni. Tutto si placa, il cielo pare inizi a schiarire dopo la grande tempesta, la scena si raccoglie intorno ai pochi personaggi rimasti.\nCristo \u00e8 raffigurato nella parte centrale inferiore del dipinto, il colore cereo del rigor mortis ormai raggiunto, contrasta con il bianco acceso del sudario di lino. Il lato sinistro del busto si appoggia \u00e8 sorretto dalla Madre che \u00e8 posta alle sue spalle, e il braccio le avvolge le gambe. La Madonna ha il volto rivolto al cielo e ha le braccia spalancate come a chiedere risposte a Dio padre, ma non con disperazione, con compostezza, quasi con stupore e incredulit\u00e0 di quanto \u00e8 accaduto, ma anche a chiedere aiuto. Ai piedi del morto la Maddalena, quasi sdraiata sul corpo, con le mani al petto, in triste contemplazione. Intorno le donne piangenti solo san Giovanni posto sul lato destro del dipinto \u00e8 in piedi e guarda verso il cielo che si sta rischiarando, dove tre angeli portano in cielo gli strumenti del martirio, i chiodi, la corona di spine e il lenzuolo dove \u00e8 impresso il volto.\nTra i presenti vi \u00e8 raffigurato anche il committente Alessandro di Casato, canonico lateranense. Questo \u00e8 stato raffigurato con indosso gli abiti dell'ordine, con la cotta che arriva al ginocchio e il berretto nero che nella raffigurazione stranamente non copre le orecchie come era indicato nell'ordine."}
{"id": "8911855", "revid": "80598", "url": "https://it.wikipedia.org/wiki?curid=8911855", "title": "Stalin Wasn't Stallin'", "text": "Stalin Wasn't Stallin' (trad. \"Stalin non era in stallo\") \u00e8 un brano musicale del 1943, composto dal gruppo gospel americano Golden Gate Quartet.\nLa canzone elogia gli sforzi di Iosif Stalin nella sua strenua difesa all'invasione dell'Unione Sovietica da parte della Germania nazista.\nUna celebre cover della canzone sar\u00e0 poi quella rilasciata da Robert Wyatt nel 1982 nella raccolta \"Nothing Can Stop Us\".\nContesto storico.\nL'inaspettato arresto dell'avanzata nazista da parte dell'Armata Rossa, le strenue condizioni cui era sottoposta la popolazione occupata dai nazisti e la tenacia con cui Stalin reag\u00ec all'attacco diffusero in tutta l'opinione pubblica mondiale, non solo quella di istanze comuniste e socialiste, un grande sentimento di ammirazione verso il dittatore sovietico (che venne infatti soprannominato \"Padre di tutti i popoli\"), che godeva poi di un notevole appeal tra i lavoratori e le classi subalterne di tutto il mondo. Anche negli Stati Uniti si diffondevano idee di ammirazione, specie tra il proletariato urbano e la comunit\u00e0 afroamericana, ancora vittima della segregazione razziale.\nLo stesso presidente Franklin Delano Roosevelt aveva dichiarato in un discorso del 28 luglio 1943 che:\nCon l'ascesa alla presidenza di Harry Truman nel 1945 e l'inizio della guerra fredda si procedette a sradicare qualsiasi forma di simpatia verso il nascente blocco socialista.\nTesto.\nIl testo del brano \u00e8 stato scritto da Willie Johnson, uno dei membri dei Golden Gate Quartet. \u00c8 composto da 6 strofe alternate dall'iconico ritornello.\nRitornello.\nInglese&lt;br&gt;\nStalin wasn't stallin'&lt;br&gt;\nWhen he told the beast of Berlin&lt;br&gt;\nThat they'd never rest contented&lt;br&gt;\nTill they had driven him from the land&lt;br&gt;\nSo he called the Yanks and English&lt;br&gt;\nAnd proceeded to extinguish&lt;br&gt;\nThe F\u00fchrer and his vermin&lt;br&gt;\nThis is how it all began.\nTraduzione&lt;br&gt;\nStalin non era in stallo&lt;br&gt;\nQuando disse alla bestia di Berlino&lt;br&gt;\nChe non avrebbero avuto notti tranquille&lt;br&gt;\nFinch\u00e9 non lo avesse ricacciato indietro&lt;br&gt;\nCos\u00ec chiam\u00f2 gli yankee e gli inglesi&lt;br&gt;\nE procedette ad annientare&lt;br&gt;\nIl F\u00fchrer e il suo parassita&lt;br&gt;\nCos\u00ec \u00e8 come tutto ebbe inizio."}
{"id": "8911859", "revid": "599013", "url": "https://it.wikipedia.org/wiki?curid=8911859", "title": "Felipe Souza", "text": "Carriera.\nCresciuto nelle giovanili dell', ha giocato nella prima divisione cilena e in quella greca."}
{"id": "8911861", "revid": "1305772", "url": "https://it.wikipedia.org/wiki?curid=8911861", "title": "Roses Are Red (My Love)", "text": "Roses Are Red (My Love) \u00e8 un brano popolare originariamente scritto da Al Byron e Paul Evans. Della traccia sono state realizzate molte versioni.\nCover.\nVersione di Bobby Vinton.\nDopo aver scoperto gli spartiti di \"Roses Are Red (My Love)\" in una pila di scarti della Epic Records, il cantante Bobby Vinton decise di registrare una prima versione in chiave R&amp;B del brano. Successivamente, ripropose la traccia rallentandola, rendendone pi\u00f9 drammatiche le sonorit\u00e0, e aggiungendovi strumenti ad arco, e il coro dell'orchestra di Robert Mersey. Dopo essere stata registrata a New York e pubblicata nel mese di aprile del 1962, \"Roses Are Red (My Love)\" divenne la prima \"hit\" di Vinton. Il brano raggiunse la primissima posizione delle classifiche americane, neozelandesi, australiane, canadesi, norvegesi e sudafricane.\nTracce.\nVersione di Ronnie Carroll.\nDegna di nota \u00e8 la cover di \"Roses Are Red (My Love)\" del nordirlandese Ronnie Carroll, che raggiunse la posizione numero 3 delle classifiche di \"Record Retailer\" l'8 agosto del 1962 (ci\u00f2 avvenne durante la stessa settimana in cui la versione di \"Roses Are Red (My Love)\" di Vinton aveva raggiunto la posizione numero 15 della medesima casistica). Il brano di Carroll raggiunse anche la settima posizione nella primissima classifica stilata dalla Irish Singles Chart nel mese di settembre del 1962.\nTracce.\nVersione di Florrain Darlin.\nNel 1962 Florrain Darlin pubblic\u00f2 una traccia intitolata \"Long as the Rose Is Red\", una canzone identica ma con un testo diverso che allude a quello dell'originale \"Roses Are Red (My Love)\". La canzone rimase sette settimane nella Billboard Hot 100, ove raggiunse la posizione numero 62. Si piazz\u00f2 anche in quindicesima posizione nella Easy Listening Chart."}
{"id": "8911864", "revid": "767487", "url": "https://it.wikipedia.org/wiki?curid=8911864", "title": "Paralejurus", "text": "Paralejurus \u00e8 stato un trilobita dell'ordine dei \"Corynexochida\", famiglia \"Scutelluidae\" vissuto nell'era del Devoniano.\nDescrizione.\nQuesto trilobite presenta uno scudo cefalico convesso e quasi semicircolare. I solchi dorsali attenuati significano che le linee di sutura glabellari possono essere poco marcate o non visibili.\nLe spine genali non sono presenti e gli occhi sono situati posteriormente. Nei nove segmenti toracici, l'asse non si differenzia chiaramente dalle pleure. Il grande scudo caudale a forma di ventaglio presenta un asse relativamente corto.\nraggiungeva in lunghezza 10 cm circa.\nHabitat.\nParalejurus viveva nelle acque calde dell'ambiente di piattaforma. Questo genere \u00e8 comune solo sporadicamente nei calcari depostisi in acque basse, la sua distribuzione geografica \u00e8 mondiale."}
{"id": "8911875", "revid": "205250", "url": "https://it.wikipedia.org/wiki?curid=8911875", "title": "Beatrice Ottinelli", "text": "Biografia.\nEsponente della famiglia Ottinelli da secoli radicata nella terra de Le Fratte (oggi Ausonia), Beatrice si definisce \"Neapolitana\" nell'iscrizione incisa nel fregio della cappella eretta nel 1613 in Santa Maria Assunta a Fondi: \"Beatri[x] Ottin[ella Neap(olitana) pi\u00e6 devot]ionis monime(n)tu(m) extare voluit ann(o) D(omi)ni M D CXIII\". Ai due lati dell\u2019arco in piperno della stessa cappella \u00e8 scolpito lo stemma degli Ottinelli di Ausonia: una pigna sormontata da tre stelle a sei punte, molto simile a quello che orna la tomba di Mario Ottinelli (1533-1565) nella chiesa di S. Maria del Piano a Ausonia, in cui le stelle hanno otto punte. \u00c8 comunque innegabile un suo legame di parentela con il giurista e poeta napoletano Fabio Ottinelli (ca. 1520 - ca. 1600), il quale amava definirsi anche \"Fractensis\", cio\u00e8 originario de Le Fratte (Ausonia).\nBeatrice si trasfer\u00ec a Fondi in seguito al matrimonio con il dottore \"in utroque iure\" Giovanni Battista Lisio, membro della nobilt\u00e0 locale, il quale mor\u00ec intorno al 1609 senza figli viventi lasciandole l'usufrutto di una ricca eredit\u00e0 destinata ai nipoti. Della vita di Beatrice a Fondi si sa molto poco: risulta che prima del 1599 don\u00f2 alla chiesa della Madonna del Soccorso una tovaglia da altare di seta rossa e gialla su cui erano le lettere \"B\" e \"O\", le sue iniziali. Nel 1613 fece rifare \"ex novo\" la suddetta cappella della famiglia Lisio dedicata alla \u201cMadonna degli Angeli o della Grazia\u201d nella chiesa di S. Maria Assunta, dove trov\u00f2 sede la statua lignea della \"Madonna del Cielo\" commissionata dall\"'Universitas\" di Fondi allo scultore napoletano Aniello Stellato, che la realizz\u00f2 nel 1611.\nLa sua morte \u00e8 collocabile dopo il 23 febbraio 1616, data dell'ultimo atto notarile noto in cui agisce.\nBibliografia.\nGiovanni Pesiri, \"Beatrice Ottinelli, nobile napoletana, presunta committente della statua \u201cMadonna del Cielo\u201d di Aniello Stellato (1611) per S. Maria di Fondi\", in Vitam inpendere iusto\". Studi in onore di Antonio Di Fazio per il suo 80esimo compleanno\", a cura di M. Di Fazio e P. G. Sottoriva, Roma 2020, pp. 73-92. i"}
{"id": "8911896", "revid": "599013", "url": "https://it.wikipedia.org/wiki?curid=8911896", "title": "\u00c9lie Kroupi", "text": "Carriera.\nDopo aver giocato nelle giovanili del , debutta in prima squadra nel 1998, facendo due apparizioni in Ligue 1 e due in Coppa di Francia. Gioca poi tra Ligue 1 e Ligue 2 con le maglie di , , col quale esordisce anche in Coppa UEFA, e fino al 2006 quando passa ion prestito all'. Terminata l'esperienza araba torna in Europa e gioca prima in Italia con l' in Serie C1 per sei mesi, poi per altri sei mesi con il nella massima divisione greca, per poi giocare una stagione al in Ligue 2."}
{"id": "8911898", "revid": "1186766", "url": "https://it.wikipedia.org/wiki?curid=8911898", "title": "Courage C32LM", "text": "La Courage C32LM, chiamata anche Courage C32, \u00e8 una vettura da competizione realizzata dalla Courage Comp\u00e9tition nel 1994. La vettura ha preso parte alla 24 di Le Mans 1994.\nDescrizione e storia.\nCome per le precedenti vetture del costruttore francese, anche la Courage C32 venne fornita di molte componenti meccaniche di derivazione Porsche. Il motore era il 3 litri boxer turbo della Porsche 935 e anche la trasmissione era fornita dalla Porsche. La vettura calzava pneumatici da corsa Michelin.\nLa Courage alla 24 ore di Le Mans 1994 schier\u00f2 tre C32: una si piazz\u00f2 settima assoluta, mentre le altre due si ritirarono."}
{"id": "8911900", "revid": "287204", "url": "https://it.wikipedia.org/wiki?curid=8911900", "title": "Sphaerexochus", "text": "Sphaerexochus \u00e8 stato un trilobite dell'ordine dei \"Phacopida,\" famiglia \"Cheiruridae\" vissuto nel periodo Ordoviciano e nel Siluriano.\nDescrizione.\nL'esoscheletro di questo genere \u00e8 convesso, allungato e munito di una spessa cuticola di calcite. Il lobo centrale rilevato \u00e8 particolarmente convesso e la glabella rigonfia costituisce la massa principale della testa. Le spine genali sono ridotte. Il torace ha 11 segmenti, le estremit\u00e0 delle pleure sono munite di spine e ricurve verso il basso. Anche il piccolo scudo cefalico \u00e8 munito di spine, questi trilobiti misurano in media una lunghezza di 3 centimetri.\nHabitat.\nSphaerexochus viveva probabilmente in acque basse, sopra e intorno alle barriere coralline, la sua distribuzione geografica \u00e8 mondiale."}
{"id": "8911915", "revid": "1186766", "url": "https://it.wikipedia.org/wiki?curid=8911915", "title": "Chiesa di San Teonisto e Compagni Martiri", "text": ""}
{"id": "8911921", "revid": "585241", "url": "https://it.wikipedia.org/wiki?curid=8911921", "title": "Colle della Maddalena (Torino)", "text": ""}
{"id": "8911923", "revid": "287204", "url": "https://it.wikipedia.org/wiki?curid=8911923", "title": "Convenzione europea di estradizione", "text": "La Convenzione europea di estradizione \u00e8 un trattato multilaterale di estradizione firmato nel 1957 dai Paesi membri del Consiglio d'Europa e vigente tra tali Paesi. La convenzione \u00e8 aperta alla firma da parte di paesi non membri del Consiglio d'Europa e, a gennaio 2012 erano gi\u00e0 aggiunti anche Israele, il Sudafrica e la Corea del Sud. Prima dell'introduzione del mandato d'arresto europeo, la convenzione regolava l'estradizione tra gli Stati membri dell'Unione europea.\nCi sono quattro protocolli aggiuntivi alla convenzione che modificano le condizioni firmate dai singoli Stati. La convenzione \u00e8 stata ratificata dall'Italia con alcune riserve."}
{"id": "8911926", "revid": "6923", "url": "https://it.wikipedia.org/wiki?curid=8911926", "title": "Parata d'oro dei faraoni", "text": "La Parata d'oro dei Faraoni (, ), \u00e8 stato un grande evento, tenutosi al Cairo, il 3 aprile 2021, durante il quale, ventidue mummie (diciotto faraoni e quattro regine) del Nuovo Regno dell'Antico Egitto, sono state, cerimonialmente, traslate dal Museo egizio al nuovo Museo nazionale della Civilt\u00e0 egiziana ad al-Fustat, accompagnate da sessanta motocicli e centocinquanta cavalli.\nAntefatti.\nLe ventidue mummie che vennero spostate, furono scoperte in due luoghi: la DB320 (a Deir el-Bahari) e la KV35, rispettivamente, nel 1881 e nel 1898. Dalla loro scoperta, erano state spostate pi\u00f9 volte, fino a quando, non vennero collocate al museo egizio in Piazza Tahrir.\nNel corso degli anni, a causa del numero crescente di scoperte archeologiche, il Museo Egizio ha iniziato a perdere la capacit\u00e0 di mostrare, pienamente, i reperti in esso collocati, costringendo il governo a progettare nuovi musei: il Grande museo egizio e il Museo Nazionale della Civilt\u00e0 Egizia (NMEC).\nIn vista dell'evento, il governo egiziano inizi\u00f2 a rinnovare Piazza Tahrir, facendo restaurare un obelisco di Tani (fatto costruire da Ramses II) e collocando al centro della piazza, circondato da quattro Sfingi (anch'esse restaurate e trasportate dal tempio di Karnak, a Luxor). Ulteriori rinnovamenti, furono lavori di manutenzione dell'illuminazione, sugli edifici che si affacciavano sulla piazza.\nL'evento.\nPer essere trasportate, le mummie vennero poste in contenitori ricoperti di azoto. I contenitori vennero trasportati su decorati veicoli realizzati, appositamente, per la sfilata e basati sulle barche funerarie egizie.\nLa sfilata, iniziata alle 18:30 locali, comprese un concerto dell'\"\"Egyptian United Philharmonic Orchestra\" (guidato dal maestro, Nader Abbassi) e composta dal compositore, Hesham Nazih. Il concerto incluse, anche, un inno (cantato in lingua egizia) composto dalla soprano Amira Selim e intitolato \"Una riverenza a Iside\"\" e i cui testi, vennero ripresi dalle iscrizioni sulle pareti del tempio di Deir el-Shelwit, a Luxor. Altri testi, in lingua egizia, che vennero cantati durante la sfilata, provenivano dal Libro dei Morti e dai Testi delle Piramidi. Altre due canzoni (una in lingua araba e una in lingua araba egiziana), vennero cantate, rispettivamente, da Reham Abdel Hakim e da Nesma Mahgoub.\nDurante la sfilata, vennero mostrate diverse scenografie: attori e attrici (in molti siti archeologici egiziani), un video dell'attore Khaled El Nabawy (in viaggio in diversi siti archeologici, fatti restaurare dal governo egiziano) e l'attrice Yousra apparve incoronata su una delle barche funerarie, realizzate per l'evento.\nDurante la sfilata, le strade che conducono ai due musei, vennero chiuse e tenute sotto stretto controllo. Alle porte del NMEC, il presidente Abdel Fattah al-Sisi ricevette il convoglio, accolto, anche, da ventuno colpi di cannone, sparati dalla Guardia repubblicana egiziana. Il presidente egiziano al-Sisi, twitt\u00f2 \u00ab\"Questa scena maestosa, \u00e8 la prova della grandezza del popolo egiziano. I guardiani di questa civilt\u00e0 unica, che si estende nelle profondit\u00e0 della storia\"\u00bb.\nAccoglienza.\nL'evento venne ben accolto dai cittadini egiziani, che dichiararono di essere orgogliosi della loro storia e del loro patrimonio mentre il Ministero delle Finanze egiziano, emise monete commemorative di 1 e 100 sterline egiziane, con il nome e il logo ufficiale della parata (il logo si basa sull'antica credenza egiziana dell'eternit\u00e0 e dell'aldil\u00e0). Il Ministero delle Comunicazioni e delle Tecnologie dell'Informazione (MCIT) emise francobolli commemorativi in codice QR con il nome e il logo ufficiale della parata, insieme alle immagini dei sovrani trasportati durante la sfilata.\nIl percorso della sfilata dal Museo Egizio al Museo Nazionale della Civilt\u00e0 Egizia, era lungo circa cinque chilometri. La maggior parte dei cittadini egiziani, guard\u00f2 la sfilata in TV, poich\u00e9 non erano ammessi veicoli o spettatori, lungo il percorso.\nLe mummie.\nLe carrozze (contenenti le mummie reali) sono state fatte traslare, secondo l'ordine cronologico dei loro regni:"}
{"id": "8911927", "revid": "122426147", "url": "https://it.wikipedia.org/wiki?curid=8911927", "title": "Robert E. Cornish", "text": "Biografia.\nCornish fu un bambino prodigio. Si laure\u00f2 con lode all'Universit\u00e0 della California, Berkeley all'et\u00e0 di 18 anni e complet\u00f2 il dottorato di ricerca all'et\u00e0 di 22 anni. Durante le due ricerche, lavor\u00f2 a vari progetti, tra cui uno che studiava la possibilit\u00e0 di leggere i giornali sott'acqua, con lenti speciali. Nel 1932 si interess\u00f2 all'idea di poter restituire la vita ai morti. La pietra angolare del suo piano consisteva in un'altalena che veniva utilizzata per far scorrere nuovamente il sangue nei pazienti recentemente deceduti, mentre una miscela di adrenalina e anticoagulanti veniva iniettata nel loro sistema circolatorio. \nNel 1933 tent\u00f2 di rianimare le vittime di infarto, annegamento e folgorazione con la sua altalena, ma non ebbe successo. Cornish decise di perfezionare il suo metodo sugli animali e riusc\u00ec a rianimare due cani (Lazarus IV e V) dichiarati clinicamente morti. Poich\u00e9 i suoi esperimenti ebbero, a suo dire, successo sui cani, Cornish desider\u00f2 espandere i suoi test clinici sull'uomo. \nThomas McMonigle, condannato a morte detenuto nella prigione di San Faustino in California, contatt\u00f2 Cornish, offrendo il suo stesso corpo per una possibile rianimazione dopo l'esecuzione. Lo Stato della California rifiut\u00f2 questa richiesta, a causa della preoccupazione per il fatto che un assassino rianimato avrebbe dovuto essere liberato, in base al principio secondo cui, per la legge americana, nessuno pu\u00f2 essere processato due volte per lo stesso crimine. Dopo il diniego della richiesta, McMonigle fu giustiziato nella camera a gas di San Faustino il 20 febbraio 1948."}
{"id": "8911933", "revid": "916580", "url": "https://it.wikipedia.org/wiki?curid=8911933", "title": "Raphanus sativus", "text": ""}
{"id": "8911935", "revid": "31886", "url": "https://it.wikipedia.org/wiki?curid=8911935", "title": "Arnaldo Ruggero I di Pallars Sobir\u00e0", "text": "Origine.\nArnaldo Ruggero, secondo la \"Gran enciclop\u00e8dia catalana\", era il figlio secondogenito del visconte di Conserans e Conte di Pallars Sobir\u00e0, Ruggero II e di Sibilla de la Berga, discendente dei visconti di Berga.\n&lt;br&gt;Ruggero I di Pallars Sobir\u00e0, secondo Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, era il figlio del Visconte di Carcassonne e di Couserans, poi Conte di Pallars Sobir\u00e0, Ruggero I e di Cecilia di Forqualquier.\nBiografia.\nSuo padre, Ruggero II, aveva stabilito che per la successione nei suoi titoli, contrariamente alle disposizioni paterne avrebbero potuto succedergli anche i figli illegittimi e le figlie femmine; ma nel 1256, Ruggero II cambi\u00f2 le sue disposizioni e decise di lasciare i suoi domini ad Arnaldo Ruggero e non al primogenito, Ruggero di Couserans, che era illegittimo, ma che si ribell\u00f2, divenendo visconte di Coserans.\nAncora secondo P\u00e8re Anselme, Ruggero II mor\u00ec nel 1256, o poco dopo, e Arnaldo Ruggero gli succedette come Arnaldo Ruggero I, come ci viene confermato dal documento n\u00b0 258 del \"El Monestir de Santa Maria de Gerri (segles XI-XV) Collecci\u00f3 Diplom\u00e1tica, II\" (non consultato), datato 1260, inerente ad una donazione di Arnaldo Ruggero I (\"Arnaldus Rogerii comes Pallariensis\"), e associ\u00f2 nel governo della contea il fratello, Raimondo Ruggero; infatti sia nel documento n\u00b0 259 del \"El Monestir de Santa Maria de Gerri (segles XI-XV) Collecci\u00f3 Diplom\u00e1tica, II\" (non consultato), datato 1260, inerente ad una donazione di Arnaldo Ruggero I (\"Arnaldus Rogerii comes Pallariensis\"), Raimondo Ruggero viene citato col titolo di Conte (\"dominus Raimundus comes Pallieriensis\"), che nel documento n\u00b0 262 del \"El Monestir de Santa Maria de Gerri (segles XI-XV) Collecci\u00f3 Diplom\u00e1tica, II\" (non consultato), datato 1270, inerente ancora una donazione di Arnaldo Ruggero I (\"Dominus Arnaldus Rogerii Dei gratia comes Pallariensis \"), Raimondo Ruggero viene citato col titolo di Conte (\"Raimundi Rogerii fratris domini comitis\").\nArnaldo Ruggero I, cos\u00ec come aveva fatto suo padre, Ruggero II, dopo aver perso il controllo dei suoi domini transpirenaici, si dedic\u00f2 ai possedimenti catalani e a migliorare i rapporti con le casate nobili catalane.\nArnaldo Ruggero I fu tutore di Ermengol IX e Alvaro di Urgell.\nA seguito dell'imposizione dell'imposta sul bestiame dal re d'Aragona, Pietro III il Grande, Arnaldo Ruggero I fu tra i nobili catalani che si ribellarono: la rivolta si infiamm\u00f2 soprattutto nelle contee di Urgell, di Foix, di Pallars e di Cardona, oltre che nella Baronia di Erill e condusse, nel 1280, all'assedio di Balaguer, alla cui caduta, l'opposizione feudale catalana fu definitivamente sconfitta, ed in quell'occasione, suo fratello, Raimondo Ruggero, fu fatto prigioniero dalle truppe reali.\nPoi per\u00f2, Arnaldo Ruggero I collabor\u00f2 attivamente con Pietro il Grande a Tunisi, nel 1282, e in Sicilia, sempre nel 1282.\nMentre suo fratello, Raimondo Ruggero, durante l'invasione della Catalogna del 1285, combatt\u00e9 dalla parte francese, al seguito del conte Ruggero Bernardo III di Foix, che, dopo Balaguer, era stato imprigionato per quasi quattro anni, e quindi non era grato all'allora scomunicato re d'Aragona, Pietro III che prontamente si era schierato con gli invasori francesi ai quali prima si arrendono Elne, il 25 maggio del 1285, e poi, il 7 settembre, Gerona, dopo 10 settimane d'assedio, mentre Raimondo Ruggero fece da intermediario tra gli arresi e il conte di Foix, Arnaldo Ruggero I rimase fedele a Pietro III, contrastando gli invasori e a Peralada, salv\u00f2 il principe Alfonso e lo serv\u00ec lealmente dopo che era divenuto re Alfonso III.\n&lt;br&gt;Nel 1287, Arnaldo Ruggero I fece da intermediario con i nobili aragonesi dell'Unione Aragonese. \nArnaldo Ruggero I, mor\u00ec verso il 1288, in quanto in quell'anno, risulta che aveva fatto testamento, come riportato da \"Sort y comarca Noguera-Pallaresa\".\n&lt;br&gt;Suo fratello, Raimondo Ruggero, gli succedette in quanto tutte le figlie di Arnaldo Ruggero I, Sibilla, Beatrice e Violante erano ancora minorenne.\nMatrimoni e discendenza.\nSecondo \"Sort y comarca Noguera-Pallaresa\", verso il 1250, Arnaldo Ruggero aveva sposato, Sancha de Villamur, figlia del visconte Pietro di Villamur e di Sancha Perez; il matrimonio viene confermato dal documento n\u00b0 262 del \"El Monestir de Santa Maria de Gerri (segles XI-XV) Collecci\u00f3 Diplom\u00e1tica, II\" (non consultato), datato 1270, inerente ancora una donazione di Arnaldo Ruggero I assieme alla prima moglie, Sancha (\"Dominus Arnaldus Rogerii Dei gratia comes Pallariensis et uxor nostra domina Sanxa Pallierensi comitissa\").\n&lt;br&gt;Arnaldo Ruggero da Sancha non ebbe figli.\nDopo essere rimasto vedovo, Arnaldo Ruggero spos\u00f2, in seconde nozze, nel 1281, Lucrezia Lascaris, figlia del conte di Tenda, Guglielmo Pietro I di Ventimiglia e della principessa bizantina Eudossia Lascaris.\n&lt;br&gt;Arnaldo Ruggero da Lucrezia Lascaris ebbe tre figlie:"}
{"id": "8911936", "revid": "1305772", "url": "https://it.wikipedia.org/wiki?curid=8911936", "title": "St\u00e4ubli (disambigua)", "text": "St\u00e4ubli \u00e8 un nome di famiglia tedesco."}
{"id": "8911937", "revid": "8660", "url": "https://it.wikipedia.org/wiki?curid=8911937", "title": "Manila Wolves", "text": "I Manila Wolves sono una squadra di football americano di Manila, nelle Filippine; fondati nel 2009, hanno vinto il titolo nazionale nel 2014-15, nel 2015, nel 2017 e nel 2018.\nHanno partecipato al campionato 2016-17 col nome Wolfpack."}
{"id": "8911946", "revid": "309289", "url": "https://it.wikipedia.org/wiki?curid=8911946", "title": "Chudan", "text": "Il Chudan () \u00e8 un fiume della Russia siberiana orientale meridionale, affluente sinistro dell'Uda (bacino idrografico della Selenga). Scorre nella Repubblica Autonoma della Buriazia, quasi interamente nel rajon Ki\u017einginskij, solo la sezione dell'estuario (circa 10 km) si trova nel Chorinskij rajon.\nIl fiume ha origine all'incrocio dei monti del Chudan con la catena Cagan-Churt\u0117j, 5 km a nord-ovest del monte Chudan (1\u00a0554\u00a0m). La lunghezza del fiume \u00e8 di 252\u00a0km, l'area del bacino \u00e8 di 7\u00a0820\u00a0km\u00b2. Il fiume si congela all'inizio di novembre e rimane coperto di ghiaccio fino a maggio."}
{"id": "8911950", "revid": "298229", "url": "https://it.wikipedia.org/wiki?curid=8911950", "title": "Paul Evans", "text": ""}
{"id": "8911952", "revid": "438678", "url": "https://it.wikipedia.org/wiki?curid=8911952", "title": "Marabi", "text": "Il marabi \u00e8 uno stile musicale che si \u00e8 sviluppato in Sud Africa nel secolo scorso.\nLa prima parte del XX secolo ha visto la crescente urbanizzazione dei neri sudafricani nei centri minerari come l'area mineraria dell'oro intorno a Johannesburg, ovvero il Witwatersrand. Ci\u00f2 port\u00f2 allo sviluppo di quartieri poveri o ghetti, e da queste difficolt\u00e0 vennero fuori nuove forme di musica, marabi e kwela tra gli altri.\nMarabi era il nome dato a uno stile di tastiera (che spesso utilizzava organi a pedali economici) che aveva un legame musicale con il jazz americano, il ragtime e il blues, con radici profonde nella tradizione africana. I primi musicisti marabi facevano parte di una cultura musicale underground e in genere non venivano registrati. In effetti, come con il primo jazz negli Stati Uniti, la musica ha provocato il dispiacere dell'establishment. Tuttavia, come con il primo jazz, le melodie cadenzate e i ritmi orecchiabili del marabi hanno trovato la loro strada nei suoni di gruppi da ballo popolari con uno stile tipicamente sudafricano.\nIl suono del marabi aveva lo scopo di attirare le persone nei bar locali o \"shebeens\" (dove venivano vendute bevande illegali come skokiaa) e di farle ballare. Gli \"Shebeens\" assomigliano agli speakeasy americani dell'era del proibizionismo in cui il jazz americano era molto popolare.\nIl Marabi \u00e8 caratterizzato da pochi semplici accordi ripetuti in vari modelli di vamping che potrebbero durare a lungo; pattern armonici ripetitivi tipici delle musiche africane tradizionali. Questo \u00e8 stato il caso in cui le persone potevano ballare per lunghi periodi di tempo senza dover conoscere bene le canzoni. Le persone sono state in grado di cogliere l'atmosfera e il ritmo della canzone dopo alcune volte durante la progressione.\nI pi\u00f9 famosi luoghi d'incontro del marabi erano le taverne e le feste nei quartieri poveri del fine settimana. Quasi tutti al di fuori della vita del ghetto, tuttavia, evitavano il marabi e la sua sottocultura. Associato all'illegalit\u00e0, alle incursioni della polizia, al sesso e a una classe lavoratrice disperatamente impoverita, il marabi era considerato una minaccia corruttrice e per questo motivo non sorprende che non siano stati registrati i primi musicisti marabi.\nUn riflesso di questa musica pu\u00f2 essere ascoltato nella musica di artisti del Cape Jazz come Basil Coetzee o Abdullah Ibrahim. Gli inizi delle trasmissioni radiofoniche destinate agli ascoltatori neri e la crescita di un'industria discografica indigena hanno contribuito a spingere tali suoni verso un'immensa popolarit\u00e0 dagli anni '30 in poi.\nTali gruppi hanno prodotto la prima generazione di musicisti neri professionisti in Sud Africa. Nel corso degli anni, il marabi si \u00e8 sviluppato nel primo mbaqanga, probabilmente la forma pi\u00f9 distintiva della musica sudafricana. Questo ha continuato a influenzare la musica sudafricana da allora, dagli artisti jazz degli anni del dopoguerra alle forme di township pi\u00f9 populiste degli anni '80 in poi. Con l'aggiunta di influenze pi\u00f9 tradizionali, il marabi ha perso gran parte del suo legame con le radici dello stile jazz e ora fa parte della cultura musicale africana in contrasto con il jazz sudafricano.\nUno dei pezzi musicali pi\u00f9 importanti che contengono un accenno di Marabi \u00e8 l'epopea di Paul Simon del 1986, \"Graceland\". La Garland Encyclopedia of Music dice: \"Fondamentale per gran parte del mix musicale (di Graceland) \u00e8 stata l'influenza del jazz afroamericano, introdotto in Sud Africa dalle reti di distribuzione di dischi transnazionali negli anni '20. La maggior parte dei musicisti jazz sudafricani non sapeva leggere gli spartiti, quindi hanno sviluppato il proprio gusto jazz, mescolando swing americano con melodie africane. La miscela dinamica di struttura afro-americana e stile africano divenne la base per il jazz delle township sudafricane noto come marabi\"."}
{"id": "8911958", "revid": "827882", "url": "https://it.wikipedia.org/wiki?curid=8911958", "title": "Paul Evans (hockeista su ghiaccio)", "text": ""}
{"id": "8911962", "revid": "827882", "url": "https://it.wikipedia.org/wiki?curid=8911962", "title": "Paul Evans (hockeista su ghiaccio canadese)", "text": ""}
{"id": "8911965", "revid": "827882", "url": "https://it.wikipedia.org/wiki?curid=8911965", "title": "Paul Evans (calciatore)", "text": ""}
{"id": "8911969", "revid": "110157", "url": "https://it.wikipedia.org/wiki?curid=8911969", "title": "Anders Manga", "text": "Alla fine del 2013 ha firmato un contratto con i Bloody Hammers per la Napalm Records e da allora ha pubblicato quattro album con l'etichetta. Nel 2015 ha avviato un altro progetto ispirato alle colonne sonore horror degli anni Settanta e Ottanta chiamato Terrortron che \u00e8 stato presentato nella compilation di Rue Morgue dal titolo \"They Came From Rue Morgue\".\nVita privata.\nDal 2005 \u00e8 sposato con Devallia, la tastierista dei Bloody Hammers.\nInfluenze musicali.\nAnders aveva undici anni quando inizi\u00f2 a studiare il basso da autodidatta, dopo aver preso in prestito un basso da un amico del vicinato. Anders identifica Alice Cooper come la sua principale influenza musicale da bambino e ha detto che era il motivo per cui voleva diventare musicista. Anche altri artisti come Gary Numan, Nick Cave, Roky Erickson, The Sisters of Mercy e Black Sabbath hanno avuto una grande influenza sui suoi gusti musicali."}
{"id": "8911981", "revid": "416175", "url": "https://it.wikipedia.org/wiki?curid=8911981", "title": "La nave (opera)", "text": "La nave \u00e8 un'opera in un prologo e tre atti del compositore italiano Italo Montemezzi. Il suo libretto in lingua italiana \u00e8 stato adattato da Tito Ricordi dall'omonima tragedia di Gabriele D'Annunzio del 1908. Ha debuttato alla Scala di Milano il 3 novembre 1918.\nPrima rappresentazione.\nL'opera debutt\u00f2 alla Scala di Milano il 3 novembre 1918, diretta da Tullio Serafin. \"La nave\" \u00e8 un'opera contenente temi fortemente patriottici e imperialistici, e la fortuna sembrava sorridere alla sua prima esecuzione quando, dopo le conclusioni del primo e del secondo atto, la rappresentazione fu interrotta dagli annunci che le truppe italiane erano entrate rispettivamente a Trento e Trieste, segnalando cos\u00ec la fine del coinvolgimento dell'Italia nella prima guerra mondiale. In seguito si svilupp\u00f2 un mito secondo cui \"La nave\" era stata un grande successo popolare nel 1918. La fonte di questo errore sembra essere un'affermazione fatta da Serafin su \"Opera News\" nel 1953: \"\"La nave\" fu ricevuta cos\u00ec come - forse meglio poi - [il grande successo di Montemezzi] \"L'Amore\" [\"dei tre re\"]. ... \u00e8 stato accolto con caloroso entusiasmo dalla critica di tutti i giornali milanesi\". Infatti Serafin non ricordava bene, e nessuna delle recensioni \u00e8 stata particolarmente entusiasta. La critica ha elogiato la scrittura orchestrale e corale di Montemezzi, ma ha criticato l'opera per essere insufficientemente melodica, per avere uno stile troppo germanico e per essere basata su una fonte inadatta. La recensione pi\u00f9 positiva apparve sul \"Corriere della Sera\" (attribuita a Renato Simoni da David Chandler) e descrisse l'opera come un \"sincero successo\" popolare, ma not\u00f2 anche che la risposta del pubblico era stata \"solo occasionalmente molto entusiasta.\" \nEsibizioni successive.\nSeguirono produzioni a Chicago nel 1919 e Verona nel 1923. Fu ripreso anche a Roma nel 1938, ma molti fattori hanno militato contro il successo a lungo termine dell'opera. Era estremamente costosa da mettere in scena, a causa dei suoi grandi cori, scenari stravaganti e, soprattutto, il requisito di avere una nave a grandezza naturale che si dirige verso il mare, sul palco, nell'atto finale. Anche i ruoli principali sono molto difficili. Inoltre, la retorica estremamente violenta e aggressivamente imperialista di \"La nave\" sembrava fuori luogo dopo la caduta di Mussolini alla fine della seconda guerra mondiale. \n\"La nave\" \u00e8 stata rappresentata a New York City dal Teatro Grattacielo in concerto il 31 ottobre 2012, la prima volta che l'opera \u00e8 stata ascoltata negli Stati Uniti da quando Montemezzi l'ha diretta a Chicago nel 1919."}
{"id": "8911982", "revid": "6923", "url": "https://it.wikipedia.org/wiki?curid=8911982", "title": "Yves Courage", "text": "Prima di fondare la scuderia, \u00e8 stato un pilota di vetture e sport prototipi da corsa, partecipando a 10 edizione della 24 ore di Le Mans, prendendovi parte dal 1977 al 1987 (ad eccezione del 1979)."}
{"id": "8911986", "revid": "767487", "url": "https://it.wikipedia.org/wiki?curid=8911986", "title": "Selenopeltis", "text": "Selenopeltis \u00e8 stato un trilobite dell'ordine \"Odontopleurida\", della famiglia \"Odontopleuridae\" vissuto nell'era dell'Ordoviciano inferiore e medio.\nDescrizione.\nQuesto trilobite presenta un esoscheletro in cui gli scudi cefalico e caudale sono di dimensioni ridotte in confronto al torace. La glabella mostra solchi dall'andamento complesso e il lobo centrale rigonfio. Le spine genali sono molto lunghe e le estremit\u00e0 pleurali di ciascun segmento toracico si prolungano in grandi spine proiettate all'indietro, in modo simile ad \"Acidaspis\" e \"Leonaspis\". Una coppia di spine simili si trova in corrispondenza dello scudo caudale. Raggiungeva in media i 3,5 cm di lunghezza.\nHabitat.\nSi ritiene che Selenopeltis galleggiasse nelle acque oceaniche. La sua distribuzione geografica si limita ad Europa e Nordafrica."}
{"id": "8911990", "revid": "69794", "url": "https://it.wikipedia.org/wiki?curid=8911990", "title": "Carlo Felice (fregata)", "text": "La Carlo Felice \u00e8 stata una fregata a vela della marina del Regno di Sardegna in servizio dal 1830 al 1836. \nStoria.\nCon Regio Viglietto del 22 dicembre 1824 venne approvato un programma di ampliamento della Marina del Regno di Sardegna che verteva sulla costruzione, nel periodo tra il 1825 e il 1829, di due fregate di primo ordine da 62 cannoni, di due fregate da 44 cannoni e di due corvette o brick, che al bisogno potessero essere armati a bombarda. Questo programma di costruzioni, fortemente voluto dal comandante della marina ammiraglio Giorgio Des Geneys, comportava un considerevole sforzo finanziario per le casse del Regno, ma una volta terminato avrebbe raddoppiato la forza della piccola Marina sarda. Data la limitata capacit\u00e0 produttiva Cantiere della Foce di Genova, unita alla scarsit\u00e0 di legname adatto, il programma navale fu ripartito in due gruppi, il primo costituito dalle due fregate da 44, la \"Beroldo\" e la \"Haute Combe\", e dalla prima corvetta da 20 cannoni, la \"Euridice\", mentre il secondo comprendeva le due fregate di primo rango, \"Carlo Felice\" e \"Regina\", progettate dal signor De L\u00e8ve, e la seconda corvetta, la \"Aurora\". I nomi delle unit\u00e0 furono sottoposti dal comandante della marina all'approvazione del sovrano, Carlo Felice di Savoia. Appena entrate in servizio la \"Carlo Felice\" che successivamente la \"Regina\" evidenziarono subito dei difetti di costruzione. Una relazione sottoposta al re evidenziava che: \"si \u00e8 ottenuto di operare le anzidette costruzioni (delle sei unit\u00e0 del programma) ad un costo quasi di un terzo minore di ci\u00f2 che negli altri cantieri si sarebbe dovuto spendere, tuttavia non si \u00e8 potuto non riconoscere che \u2026 maggiore [sarebbe stata] la perfezione dell\u2019opera quando si fosse potuto avere pronti nei regi magazzini una sufficiente quantit\u00e0 di materiali stagionati ed aver disponibili un certo numero di operai a soldo fisso \u2026 per cui il lavoro sarebbe stato migliore\". \nEntrata in servizio nel 1830 la \"Carlo Felice\", insieme alle fregate \"Maria Teresa\" ed \"Euridice\" e alla corvetta \"Aurora\", fece parte della squadra navale inviata a Tripoli per effettuare una dimostrazione di forza in causata dall'insorgenza di un contenzioso tra il Regno di Sardegna e quella reggenza, che fu poi ricomposto per via diplomatica. Il 26 novembre 1832 il brigantino del Regno delle Due Sicilie \"Principe Carlo\", insieme agli avvisi \"Leone\" ed \"Aquila\" e ad una formazione sarda (fregate \"Carlo Felice\" ed \"Euridice\", avviso \"Dione\"), lasci\u00f2 Genova per scortare a Napoli la fregata \"Regina Isabella\", che aveva a bordo i neo sposi Ferdinando II delle Due Sicilie e Maria Cristina di Savoia (che soffr\u00ec notevolmente di mal di mare durante la navigazione), giungendo a Napoli il 30 novembre.\nRiprese il mare l'11 novembre 1836, come nave ammiraglia del capitano di vascello Luigi Ottavio Serra, al comando di una forte squadra navale incaricata di incrociare davanti alle coste del Portogallo e del Marocco in un momento di pericolose tensioni tra i due paesi, che potevano sfociare in una guerra tra il Regno di Sardegna e il Regno del Portogallo. La \"Carlo Felice\" fu radiata subito dopo il rientro dalla missione, e poi demolita nel corso del 1844, nonostante il tentativo del comandante provvisorio della marina, contrammiraglio Giorgio De Viry, in una lettera indirizza al Ministero di Guerra, avesse proposto di trasformarla in una corvetta a batteria scoperta eliminando completamente il ponte di coperta e ridimensionandone in modo appropriato l'alberatura. L'armamento si doveva basare su 30 cannoni lunghi da 32 lb, ma la proposta non fu accolta."}
{"id": "8911991", "revid": "1543377", "url": "https://it.wikipedia.org/wiki?curid=8911991", "title": "Friedrich Maximilian Hessemer", "text": "Biografia.\nIl padre era Bernhard Hessemer, \"baurat\" (assessore all'edilizia) per l'Assia, mentre la madre Sophie Flor lo avvi\u00f2 gi\u00e0 dall'infanzia ad uno studio umanistico. Trascorse diversi anni al ginnasio locale della sua citt\u00e0 natale ma non si diplom\u00f2, seguendo invece il desiderio del padre di unirsi all'artiglieria granducale. Entrato a soli quindici anni nella scuola militare, mostr\u00f2 un interesse speciale per le scienze e la matematica. In seguito trascorse due anni all'Universit\u00e0 di Giessen, studiando scienze e filosofia. \nNel 1817 partecip\u00f2 al Festival organizzato dalla burschenschaft di Wartburg, in cui i cugini Adolf Ludwig, Karl e Paul Follen erano tra i leader del movimento, evento che lo segner\u00e0 nella maturazione di ideali nazionalisti e liberali. Durante i suoi giorni da studente a Giessen, coltiv\u00f2 un culto estatico della libert\u00e0 e dell'amicizia sul modello dei personaggi dei romanzi di Jean Paul. A questo periodo risalgono anche i suoi primi tentativi letterari, per lo pi\u00f9 poesie che furono stampate in varie riviste contemporanee come \"Charis\", pubblicata a Mannheim.\nCompletati gli studi, nel 1822 assunse un posto come costruttore di edifici che lo port\u00f2 a supervisionare la costruzione della chiesa cittadina di Giessen. Al suo ritorno a Darmstadt prosegu\u00ec lo studio dell'architettura, passione che si affiancava a quella per l'arte.\nDopo aver completato la sua formazione nel 1827, si imbarc\u00f2 in un viaggio di studio di due anni in Italia finanziati dal Granduca durante i quali si un\u00ec al circolo della colonia di artisti tedeschi a Roma per mettere in scena una celebrazione di D\u00fcrer e a tale scopo scrisse un grande poema festivo, che fu pubblicato poco dopo. \nNello stesso periodo, apprese che era stato accettato come insegnante alla \"St\u00e4delschule\" di Francoforte, ma gli fu permesso di prolungare il suo viaggio di studio con una visita in Egitto. Commissionato da un lord inglese amante dell'arte che voleva dimostrare l'origine degli archi a sesto acuto gotici dall'architettura orientale, intraprese un lungo viaggio in Egitto dall'Italia, durante il quale produsse una serie di disegni di opere d'arte e monumenti architettonici arabi per il suo cliente editi postumi. Prese servizio nell'agosto del 1830. \nUn anno dopo, divenne membro della Loggia massonica \"Zur Einigkeit\" di Francoforte sul Meno. Si spos\u00f2 una prima volta con forse una parente, Emilie Hessemer, figlia di un commerciante di vini e sindaco di R\u00fcsselsheim, e una seconda volta con Charlotte von Grolman, nobildonna locale.\nNel 1838 rifiut\u00f2 un'offerta dell'Universit\u00e0 di Tecnologia di Dresda, rimanendo alla \"St\u00e4delschule\" per il resto della vita e diventandone in seguito anche direttore. Era uno dei membri di spicco della societ\u00e0 degli artisti di Francoforte \"Tutti Frutti\", a cui apparteneva anche il neurologo Heinrich Hofmann, tra l'altro l'autore del celebre Pierino Porcospino. Fu anche politico per un breve periodo, facendo parte dell\"Assemblea Costituente della Citt\u00e0 Libera di Francoforte\" per il biennio 1848-1849. Hessemer \u00e8 deceduto nel 1860 a Francoforte e sepolto nel cimitero principale accanto ad una delle sue opere pi\u00f9 note, il Mausoleo della contessa Emilie von Reichenbach-Lessonitz, realizzato tra il 1845 e il 1847."}
{"id": "8911999", "revid": "228587", "url": "https://it.wikipedia.org/wiki?curid=8911999", "title": "Joel S\u00e1nchez Alegr\u00eda", "text": ""}
{"id": "8912014", "revid": "775372", "url": "https://it.wikipedia.org/wiki?curid=8912014", "title": "FAND", "text": ""}
{"id": "8912026", "revid": "121149169", "url": "https://it.wikipedia.org/wiki?curid=8912026", "title": "Jessica Bruder", "text": "Biografia.\nBruder \u00e8 cresciuta a Montclair, nel New Jersey. Si \u00e8 laureata all'Amherst College nel 2000 e ha conseguito un master in giornalismo presso la Columbia University nel \nScrive per il \"New York Times\" dal 2003. Scrive anche per \"Wired\", \"New York Magazine\" e \"Harper's Magazine\".\nIl suo primo libro \u00e8 stato \"Burning Book: A Visual History of Burning Man\". Ha anche prodotto il film \"CamperForce\", diretto da Brett Story.\nPer il suo libro \"Nomadland: Un racconto d'inchiesta\" (2017) ha trascorso mesi vivendo in un camper di nome Halen, documentando gli americani itineranti costretti da bassi salari e alti affitti ad abbandonare le abitazioni tradizionali per mettersi in viaggio a tempo pieno alla ricerca di lavoro. Il progetto \u00e8 durato tre anni e pi\u00f9 di 15.000 miglia di guida, da costa a costa e dal Messico al confine con il Canada. \"Nomadland\" ha vinto il Barnes &amp; Noble Discover Award 2017 ed \u00e8 stato finalista per il J. Anthony Lukas Prize e l'Helen Bernstein Book Award.\nNel febbraio 2019, il suo libro \"Nomadland\" \u00e8 stato scelto da Frances McDormand e Peter Spears come sceneggiatura per l'omonimo film diretto da Chlo\u00e9 Zhao e che vede la partecipazione di David Strathairn, Linda May e Charlene Swankie.\nIl film ha vinto il Leone d'oro alla 77\u00aa Mostra internazionale d'arte cinematografica di Venezia, il Golden Globe per il miglior film drammatico e per miglior regista e tre premi Oscar, rispettivamente per il miglior film, miglior regia e migliore attrice protagonista."}
{"id": "8912027", "revid": "287204", "url": "https://it.wikipedia.org/wiki?curid=8912027", "title": "John Barrow", "text": ""}
{"id": "8912029", "revid": "36426", "url": "https://it.wikipedia.org/wiki?curid=8912029", "title": "Miracolo di Sant'Antonio da Padova", "text": "Il Miracolo di Sant'Antonio da Padova \u00e8 un dipinto olio su tela conservato nel secondo altare a destra della chiesa di Santo Spirito di Bergamo considerato una delle migliori opere di Domenico Maria Viani.\nStoria.\nLa seconda cappella a destra della chiesa, costruita nel 1519 come la prima, era stata dedicata da subito a sant'Antonio di Padova, e i canonici lateranensi la completarono con il dipinto solo successivamente, essendo intenti a curare la complessa ricostruzione della navata e delle sue cappelle. Ma la devozione al santo di cui conservavano alcune reliquie, era molto antica, nasceva dal fatto che il santo prima di entrare nell'ordine francescano era stato canonico regolare di un monastero nel Portogallo a Coimbra.\nDescrizione.\nIl dipinto raffigura uno dei miracoli pi\u00f9 conosciuti del santo portoghese: il Miracolo eucaristico di Rimini. Si racconta che sant'Antonio nel 1223 si trovasse a Rimini a cercare di convertire l'eretico Bonovillo della presenza del corpo di Cristo nella particola, ma questi riteneva di non credere fino a che fosse stato testimone di un miracolo e mentre il santo portava in processione, protetto dal baldacchino l'eucaristia, una mula al suo passaggio, si rifiutava di proseguire la sua strada, neppure dopo l'invito di cibo, per prostrarsi di fronte all'ostensorio. Pare che il miracolo si sia verificato anche in altre localit\u00e0. Il dipinto descrive l'evento nella citt\u00e0 francese di Bourges, citt\u00e0 che vide la presenza del santo nel 1225 al sinodo e che per tradizione e erroneamente sarebbe stata ritenuta, per molto tempo, la citt\u00e0 del miracolo.\nIl dipinto \u00e8 denso di personaggi, il santo avanza in processione sotto il baldacchino tenendo sollevata la particola eucaristica che \u00e8 il punto centrale dell'opera, quello da cui deve partire il movimento di ogni personaggio. La presenza della mula raffigurata nell'atto di genuflettersi \u00e8 centrale, inutilmente trattenuta dal padrone, un prestante soggetto che sarebbe l'eretico, il quale in ogni modo tenta di spostare la mula. Sul lato opposto della tela \u00e8 raffigurato un personaggio possente, vestito con abiti importanti, avvolto in un mantello molto ampio, che spiega ai presenti quanto sta succedendo. Pur essendo molto movimentata la scena si presenta ottimamente equilibrata, con uno studio accurato di tutti i personaggi e della loro disposizione. La scena presenta anche personaggi minori, ma che rendono intensa l'opera: il malato adagiato in prossimit\u00e0 su di un carretto, e una donna dal volto malinconico. I colori pi\u00f9 intensi nella parte avanzata del dipinto e pi\u00f9 chiari nella parte posteriore, un chierico regge una lampada in stile gotico e due soggetti, un diacono e un francescano reggono il baldacchino. Il santo \u00e8 dipinto in ombra, la luce viene dall'ostia che regge nella mano destra, mentre con la sinistra regge una croce lignea."}
{"id": "8912032", "revid": "107831", "url": "https://it.wikipedia.org/wiki?curid=8912032", "title": "APIS Canberra Challenger", "text": ""}
{"id": "8912035", "revid": "119785415", "url": "https://it.wikipedia.org/wiki?curid=8912035", "title": "Australian State Coach", "text": "L'Australian State Coach \u00e8 una delle carrozze reali della famiglia reale britannica, ed \u00e8 usata durante le visite ufficiali e reali; inoltre in alcune occasioni \u00e8 stata utilizzata per l'apertura annuale del Parlamento dalla regina Elisabetta II la quale usa la carrozza anche in occasioni di matrimoni reali.\nStoria.\nLa carrozza fu presentata alla regina Elisabetta II d'Australia e del Regno Unito come dono ufficiale in occasione del Bicentenario australiano dell'8 maggio 1988, utilizzata per la prima volta nel novembre dello stesso anno all'apertura dello stato del Parlamento britannico. Il veicolo era un dono del popolo australiano ed \u00e8 stato progettato e costruito dal costruttore di autobus W. J. Frecklington che successivamente ha costruito il Diamond Jubilee State Coach per la regina Elisabetta II come iniziativa privata. L'Australian State Coach \u00e8 talvolta utilizzata durante l'apertura del Parlamento e in altre occasioni statali che coinvolgono le famiglie reali australiane o straniere, come la visita della regina Margherita II di Danimarca nel 2000, inoltre nel 2018 durante la visita di Guglielmo Alessandro. Essendo una delle carrozze reali pi\u00f9 moderne, \u00e8 dotata di alzacristalli elettrici, riscaldamento e stabilizzatori idraulici; \u00e8 quindi regolarmente utilizzata per tali occasioni. L'Australian State Coach \u00e8 solitamente tenuta al Royal Mews, dove pu\u00f2 essere vista dal pubblico. La carrozza \u00e8 stata utilizzata per trasportare il principe di Galles, la duchessa di Cornovaglia e il signor e la signora Middleton dall'Abbazia di Westminster a Buckingham Palace dopo il matrimonio del principe William, duca di Cambridge e Kate Middleton il 29 aprile 2011. Il 5 giugno 2012, l'Australian State Coach doveva, in caso di pioggia, essere un'alternativa per la processione da Westminster Hall a Buckingham Palace per il giubileo di diamante della regina Elisabetta II. Tuttavia, \u00e8 stato deciso che il tempo era abbastanza adatto per poter utilizzare lo State Landau scoperto del 1902 per trasportare la regina, il principe di Galles e la duchessa di Cornovaglia."}
{"id": "8912038", "revid": "1543377", "url": "https://it.wikipedia.org/wiki?curid=8912038", "title": "Dard", "text": "Biografia.\nIl soprannome di questo apprezzato scrittore significa letteralmente 'dolore'. \nDard fu attivo a Delhi nel periodo della decadenza dell'Impero moghul,di professione ufficiale dell'esercito, si ritir\u00f2 a vita di raccoglimento e di penitenza a trentanove anni, guidando per tutto il resto della sua vita un santuario.\nInsieme a Mazhar, Mirza Sauda e Mir Taqi Mir, \u00e8 considerato dai critici letterari e dagli storici, uno dei 'quattro pilastri' su cui si fond\u00f2 la letteratura classica urdu settentrionale.\nDard ricevette una educazione religiosa nell'ambito dell'ambiente famigliare, dato che appartenne a un'illustre famiglia di tradizioni mistiche, e si dimostr\u00f2 soprattutto un poeta mistico, non sempre di facile interpretazione, tanto che egli stesso scrisse un commentario delle sue opere.\nIl suo \"Canzoniere\" urdu, \u00e8 impreziosito da autentiche gemme, in particolar modo scritte nella forma della quartina (\"ruba'i\"), tipica della poesia mistica,contenente anche immagini erotiche.\nDard per\u00f2 scrisse anche in lingua persiana, lingua che esercit\u00f2 una grande influenza sullo svolgimento dell'urdu. Tra queste opere si possono menzionare il \"Trattato delle esperienze\" (\"Risa-la-e varidat\"), \"La dignit\u00e0 del canto\" (\"Hurmat-i ghina\"), \"Il lamento di Dard\" (\"Nala-e Dard\"), \"Il sospiro disperato\" (\"Ab-i sard\").\nLa vita di Dard si caratterizz\u00f2 per lunghi raccoglimenti e meditazioni, e forse ader\u00ec anche ad una confraternita mistica, e fu confortata e allietata dalla poesia e dalla passione per la musica e per il canto."}
{"id": "8912039", "revid": "122246", "url": "https://it.wikipedia.org/wiki?curid=8912039", "title": "Coppa di Serbia 2020-2021 (pallavolo femminile)", "text": "La Coppa di Serbia 2020-2021 si \u00e8 svolta dal 20 ottobre 2020 al 14 marzo 2021: al torneo hanno partecipato sedici squadre di club serbe e la vittoria finale \u00e8 andata per la terza volta allo .\nRegolamento.\nLa formula ha previsto:"}
{"id": "8912043", "revid": "481666", "url": "https://it.wikipedia.org/wiki?curid=8912043", "title": "John Patrick", "text": ""}
{"id": "8912049", "revid": "287204", "url": "https://it.wikipedia.org/wiki?curid=8912049", "title": "Arrondissement del dipartimento della Ni\u00e8vre", "text": "Gli \"arrondissement\" del dipartimento della Ni\u00e8vre, nella regione francese della Borgogna-Franca Contea, sono quattro: Ch\u00e2teau-Chinon (capoluogo Ch\u00e2teau-Chinon), Clamecy (Clamecy), Nevers (Nevers) e Cosne-Cours-sur-Loire (Cosne-Cours-sur-Loire)."}
{"id": "8912053", "revid": "1318658", "url": "https://it.wikipedia.org/wiki?curid=8912053", "title": "Arrondissement della Ni\u00e8vre", "text": ""}
{"id": "8912060", "revid": "181699", "url": "https://it.wikipedia.org/wiki?curid=8912060", "title": "Pompeo Di Campello", "text": ""}
{"id": "8912070", "revid": "729019", "url": "https://it.wikipedia.org/wiki?curid=8912070", "title": "Route nationale 16a", "text": "La route nationale 16a (RN 16a o N 16a) \u00e8 stata una strada nazionale del dipartimento del Nord che partiva da Bergues e terminava sul confine belga ad Oost-Cappel, passando per Rexpo\u00ebde. Rappresentava un collegamento tra la N16 e la N308 belga, che la continuava fino a Poperinge. In origine era parte della N40, il cui percorso fu spostato pi\u00f9 a nord. Nel 1972 venne completamente declassata a D916A."}
{"id": "8912081", "revid": "1543377", "url": "https://it.wikipedia.org/wiki?curid=8912081", "title": "Xiaohongshu", "text": "Littleredbook, noto anche come RED () \u00e8 una piattaforma di social media ed e-commerce cinese.\nA luglio 2019, Xiaohongshu aveva oltre 300 milioni di utenti registrati, con il 70% degli utenti nati dopo gli anni '90 (o Generazione Z), l'80% degli utenti sono donne. Il numero di utenti attivi mensili \u00e8 di oltre 100 milioni. L'app consente agli utenti e agli influencer di pubblicare e condividere recensioni di prodotti, blog di viaggio e storie di stile di vita tramite brevi video e foto. \nLittleredbook si basa sull'UGC (dall'inglese \"user-generated content)\", ossia sul contenuto generato dagli utenti, chiamato \"Note\" (\u7b46). Anche se inizialmente l\u2019applicazione offriva soprattutto Note su moda e cosmetici, sono diventati molto popolari anche contenuti relativi al cibo, ai viaggi, all\u2019intrattenimento, al fitness, alla moda maschile e all\u2019infanzia.\nXiaohongshu gestisce anche il RED Mall, che vende prodotti internazionali agli utenti cinesi.\nStoria.\nXiaohongshu \u00e8 stata fondata da Miranda Qu e Charlwin Mao nel 2013, come guida turistica online per gli acquirenti cinesi, fornendo una piattaforma per recensire prodotti e condividere esperienze di acquisto con la comunit\u00e0. Nell'ottobre 2014, i fondatori hanno iniziato a concentrarsi sul collegamento dei consumatori cinesi con i rivenditori globali e hanno creato la propria piattaforma di e-commerce transfrontaliero, dove i consumatori cinesi possono acquistare prodotti dall'estero e ordinare direttamente.\nNel 2015, Xiaohongshu ha aperto i suoi magazzini a Shenzhen, Guangdong e Zhengzhou, Henan.\nA maggio 2017, Xiaohongshu aveva oltre 50 milioni di utenti, con un fatturato di quasi CN\u00a5 10 miliardi, rendendola una dei pi\u00f9 grandi social commerce al mondo. Il sistema di logistica internazionale di Xiaohongshu REDelivery \u00e8 entrato in servizio lo stesso mese. Il 6 giugno di quell'anno, Xiaohongshu ha tenuto un festival dello shopping per celebrare il suo quarto anniversario, che ha visto i ricavi delle vendite superare i 100 milioni di CN\u00a5 in 2 ore, mentre l'app si \u00e8 classificata al primo posto nell'App Store iOS nella categoria \"Shopping\" il medesimo giorno.\nNel giugno 2018, Xiaohongshu ha completato un finanziamento di 300 milioni di dollari guidato da Alibaba e Tencent, con una valutazione di 3 miliardi di dollari."}
{"id": "8912094", "revid": "228587", "url": "https://it.wikipedia.org/wiki?curid=8912094", "title": "John Ross", "text": ""}
{"id": "8912096", "revid": "8660", "url": "https://it.wikipedia.org/wiki?curid=8912096", "title": "Manila Bandits", "text": "I Manila Bandits sono stati una squadra di football americano di Manila, nelle Filippine; hanno vinto il titolo nazionale nel 2010-11, nel 2011, nel 2012 e nel 2013-14."}
{"id": "8912105", "revid": "599013", "url": "https://it.wikipedia.org/wiki?curid=8912105", "title": "Darrynton Evans", "text": "Carriera.\nTennessee Titans.\nEvans al college gioc\u00f2 a football all'Appalachian State University dal 2016 al 2019. Fu scelto dai Tennessee Titans nel corso del terzo giro (93\u00ba assoluto) del Draft NFL 2020. Nella sua stagione da rookie corse 54 yard e segn\u00f2 un touchdown su ricezione in 5 presenze, nessuna delle quali come titolare."}
{"id": "8912107", "revid": "124616216", "url": "https://it.wikipedia.org/wiki?curid=8912107", "title": "Eduard Heger", "text": "In precedenza \u00e8 stato vice primo ministro e ministro delle finanze nel gabinetto di Igor Matovi\u010d. \u00c8 membro del comitato centrale del movimento pigliatutto Gente Comune e Personalit\u00e0 Indipendenti.\nBiografia.\nIstruzione.\nNel 1999 ha completato cinque anni di studio presso la facolt\u00e0 di economia dell'Universit\u00e0 di Economia di Bratislava con il titolo accademico d'ingegnere.\nCarriera professionale.\nDopo la laurea \u00e8 diventato assistente del direttore generale dell'azienda slovacca Intercomp Imex, impegnata nella produzione di accessori per il bagno. Negli anni 1998-1999 ha lavorato come manager del gruppo di ristoranti Koh\u00fatik a Bratislava. Dal 1999 al 2000 \u00e8 stato direttore commerciale della societ\u00e0 EBI. Dal 2001 al 2005 ha lavorato come consulente per la societ\u00e0 americana Cubic Application, che fungeva da gruppo di consulenza per il Ministero della Difesa slovacco. Dal 2005 al 2007 ha lavorato come amministratore della comunit\u00e0 cristiana sotto la cura della Cattedrale di San Martino a Bratislava. Dal 2007 al 2016 ha lavorato negli Stati Uniti come \"country manager\" per il produttore slovacco di vodka Old Nassau.\nCarriera politica.\nAll'opposizione (2016-2020).\nNelle elezioni parlamentari slovacche del 2016 si \u00e8 presentato al 24\u00ba posto nella lista dei candidati del movimento anticorruzione O\u013daNO per il Consiglio nazionale della Repubblica Slovacca. Avendo ricevuto pi\u00f9 di quindicimila voti personali, si \u00e8 classificato 10\u00ba nel suo movimento ed \u00e8 stato eletto deputato. \u00c8 diventato presidente del gruppo parlamentare di O\u013daNO, presidente del Comitato del Consiglio nazionale per il controllo dell'intelligence militare e membro dei comitati del Consiglio nazionale per gli affari economici ed europei. Era un critico molto attivo e vigoroso del governo in parlamento. Durante il mandato, \u00e8 stato valutato come il secondo membro pi\u00f9 attivo del Consiglio nazionale: ha presentato 173 progetti di legge e ha parlato 680 volte in parlamento. Era il ministro ombra delle finanze dell'opposizione, ha redatto il programma economico del suo movimento per finanze pubbliche \"sane\" e ha presentato un pacchetto di misure per combattere la burocrazia. Ha anche partecipato e organizzato diverse proteste contro la corruzione e contro il governo. Durante il mandato elettorale, \u00e8 stato anche co-organizzatore dell'iniziativa \"Stop Gambling\", che si \u00e8 battuta per vietare i giochi d'azzardo e le slot machine.\nVisioni politiche.\nI suoi partner politici del governo lo descrivono come un uomo umile, docile e rispettabile. \u00c8 un fervente cattolico e sostiene posizioni conservatrici moderate e liberali nelle politiche sulla droga, sull'aborto o sulle questioni LGBT. \nVita privata.\nFamiglia.\nHa quattro figli ed \u00e8 sposato con sua moglie Lucia.\nConvinzioni religiose.\n\u00c8 un credente convinto e nel tempo libero ha lavorato in diversi servizi della Chiesa cattolica slovacca. Si \u00e8 convertito dall'ateismo al cristianesimo dopo la morte di suo padre nel 1999."}
{"id": "8912110", "revid": "478814", "url": "https://it.wikipedia.org/wiki?curid=8912110", "title": "T\u00e0 \u00d4i", "text": ""}
{"id": "8912117", "revid": "119774180", "url": "https://it.wikipedia.org/wiki?curid=8912117", "title": "Johnny Walker", "text": ""}
{"id": "8912120", "revid": "37401", "url": "https://it.wikipedia.org/wiki?curid=8912120", "title": "Roccia di Portland", "text": ""}
{"id": "8912121", "revid": "287204", "url": "https://it.wikipedia.org/wiki?curid=8912121", "title": "Johnnie Walker (disambigua)", "text": ""}
{"id": "8912123", "revid": "1869172", "url": "https://it.wikipedia.org/wiki?curid=8912123", "title": "Too Good to Be True", "text": "Too Good to Be True \u00e8 un singolo della cantante svedese Rhys pubblicato il 22 settembre 2017.\nVideo musicale.\nIl videoclip del brano, \u00e8 stato postato sul canale YouTube della cantante il 12 novembre 2017."}
{"id": "8912142", "revid": "1005847", "url": "https://it.wikipedia.org/wiki?curid=8912142", "title": "Elezioni parlamentari in Groenlandia del 2021", "text": "Le elezioni parlamentari in Groenlandia del 2021 si sono tenute il 6 aprile per il rinnovo dell'Inatsisartut.\nI seggi sono assegnati mediante sistema proporzionale, secondo il metodo d'Hondt, all'interno di un collegio unico nazionale."}
{"id": "8912143", "revid": "228587", "url": "https://it.wikipedia.org/wiki?curid=8912143", "title": "Ken Anderson", "text": ""}
{"id": "8912160", "revid": "1097011", "url": "https://it.wikipedia.org/wiki?curid=8912160", "title": "Sibilla I di Pallars Sobir\u00e0", "text": "Origine.\nSibilla, secondo \"Sort y comarca Noguera-Pallaresa\", era la figlia primogenita del Conte di Pallars Sobir\u00e0, Arnaldo Ruggero I e di Lucrezia Lascaris, figlia del conte di Tenda, Guglielmo Pietro I di Ventimiglia e della principessa bizantina Eudossia Lascaris.\n&lt;br&gt;Arnaldo Ruggero I di Pallars Sobir\u00e0, secondo la \"Gran enciclop\u00e8dia catalana\", era il figlio secondogenito del visconte di Conserans e Conte di Pallars Sobir\u00e0, Ruggero II e di Sibilla de la Berga, discendente dei visconti di Berga.\nBiografia.\nSuo padre, Arnaldo Ruggero I, dal suo primo matrimonio, con Sancha de Villamur, figlia del visconte Pietro di Villamur e di Sancha Perez, non aveva avuto discendenza.\nSuo padre, Arnaldo Ruggero I, mor\u00ec verso il 1288, in quanto in quell'anno, risulta che aveva fatto testamento, come riportato da \"Sort y comarca Noguera-Pallaresa\" e siccome Sibilla e le sorelle, Beatrice e Violante erano ancora minorenni, gli succedette il fratello (lo zio di Sibilla), Raimondo Ruggero I. Nel testamento, Arnaldo Ruggero I aveva nominato Raimondo d'Urtx, barone di Mataplana (padre di Ugo di Mataplana, futuro marito di Sibilla), tutore delle sue figlie Sibilla, Violante e Beatrice. \nLo zio, Raimondo Ruggero I mor\u00ec verso il 1295, senza discendenza; la morte di Ruggero Raimondo viene confermata dalla \"Litterae de dote Blanchae\", datata 1296, in cui la moglie Bianca (Blancha Dei gratia comitissa Pallariensis) lo cita come defunto (\"Raymundo Rogerii bon\u00e6 memori\u00e6 comiti de Pallars\").\n&lt;br&gt;Sibilla succedette a Raimondo Ruggero I.\nDopo la morte di Raimondo Ruggero I, i cugini, visconti di Comminges (spalleggiati dai conti di Foix e dal re di Francia, bramosi della Val d'Aran) invasero la contea rivendicandone la successione, tentando di toglierla alle figlie della contessa vedova, Lascara di Ventimiglia, alle quali il re d'Aragona, Giacomo II il Giusto conferm\u00f2 i feudi di Berga e Bergued\u00e0, e invi\u00f2 un contingente militare di soccorso.\n&lt;br&gt;Sibilla vendette a Giacomo II i suoi possedimenti, che le furono restituiti in feudo\nNon ostante gli attacchi che la contea dovette subire, sino al 1311, Sibilla e il marito, Ugo, mantennero l'integrit\u00e0 territoriale, e risolsero il conflitto riguardante la Val d'Aran.\nNel 1320, il figlio maggiore, Arnaldo Ruggero, fu associato nel governo della contea.\nNel 1327, Sibilla fece testamento, disponendo che il figlio, Arnaldo Ruggero, le sarebbe succeduto, e disponendo una legittima per tutti gli altri figli.\nSibilla mor\u00ec poco dopo e fu sepolta come da sua volont\u00e0 nel convento dei Predicatori di Barcellona, come da lei indicato nel suo testamento.\nMatrimonio e discendenza.\nSecondo \"Sort y comarca Noguera-Pallaresa\", nel 1297, Sibilla aveva sposato, il barone Ugo di Mataplana, figlio di Raimondo d'Urtx, barone di Mataplana.\n&lt;br&gt;Sibilla a Ugo di Mataplana diede sette figli, tra cui:"}
{"id": "8912162", "revid": "1315817", "url": "https://it.wikipedia.org/wiki?curid=8912162", "title": "Francesco Dal Sole", "text": ""}
{"id": "8912166", "revid": "1872770", "url": "https://it.wikipedia.org/wiki?curid=8912166", "title": "La compagnia del Cigno", "text": ""}
{"id": "8912169", "revid": "968255", "url": "https://it.wikipedia.org/wiki?curid=8912169", "title": "Hex (Or Printing in the Infernal Method)", "text": "Hex; or Printing in the Infernal Method \u00e8 il quarto album in studio del gruppo musicale Earth, pubblicato nel 2005 dalla Southern Lord Records."}
{"id": "8912170", "revid": "363629", "url": "https://it.wikipedia.org/wiki?curid=8912170", "title": "Episodi de La Compagnia del Cigno", "text": ""}
{"id": "8912172", "revid": "309289", "url": "https://it.wikipedia.org/wiki?curid=8912172", "title": "Kurba", "text": "La Kurba (; in buriato: \u0425\u04af\u0440\u0431\u044d \u0433\u043e\u043b) \u00e8 un fiume della Russia siberiana orientale meridionale, affluente destro dell'Uda (bacino idrografico della Selenga). Scorre nei rajon Chorinskij e Zaigraevskij della Repubblica Autonoma della Buriazia.\nIl fiume, con il nome di Bol'\u0161aja Kurba, ha origine sul versante meridionale della catena Ulan-Burgasy. Scorre in direzione sud-ovest. La lunghezza del fiume \u00e8 di 227\u00a0km, l'area del bacino \u00e8 di 5\u00a0530\u00a0km\u00b2. "}
{"id": "8912173", "revid": "827882", "url": "https://it.wikipedia.org/wiki?curid=8912173", "title": "Roses Are Red (Bobby Vinton)", "text": ""}
{"id": "8912174", "revid": "8660", "url": "https://it.wikipedia.org/wiki?curid=8912174", "title": "Navotas Vanguards", "text": "I Navotas Vanguards sono una squadra di football americano di Navotas, nelle Filippine; fondati nel 2013 a Quezon City come Manila Vanguards, si sono successivamente trasferiti a Navotas."}
{"id": "8912175", "revid": "827882", "url": "https://it.wikipedia.org/wiki?curid=8912175", "title": "Roses Are Red (Ronnie Carroll)", "text": ""}
{"id": "8912198", "revid": "648655", "url": "https://it.wikipedia.org/wiki?curid=8912198", "title": "The Bees Made Honey in the Lion's Skull", "text": "The Bees Made Honey in the Lion's Skull \u00e8 il quinto album in studio del gruppo musicale Earth, pubblicato nel 2008 dalla Southern Lord Records."}
{"id": "8912202", "revid": "1305772", "url": "https://it.wikipedia.org/wiki?curid=8912202", "title": "Hymn", "text": ""}
{"id": "8912209", "revid": "228587", "url": "https://it.wikipedia.org/wiki?curid=8912209", "title": "Joel S\u00e1nchez", "text": ""}
{"id": "8912219", "revid": "2032913", "url": "https://it.wikipedia.org/wiki?curid=8912219", "title": "Like Water", "text": "Like Water \u00e8 l'EP di debutto della cantante sudcoreana Wendy pubblicato il 5 aprile 2021 dalla SM Entertainment.\nL'EP rende Wendy il primo membro delle Red Velvet a debuttare da solista."}
{"id": "8912221", "revid": "2150982", "url": "https://it.wikipedia.org/wiki?curid=8912221", "title": "Istituto superiore di studi musicali Vincenzo Bellini", "text": "L'Istituto superiore di studi musicali \"Vincenzo Bellini\" di Caltanissetta \u00e8 un'istituzione musicale italiana di alta formazione artistica, musicale e coreutica.\nStoria.\nL'ente nacque nel 1975 su iniziativa dell\u2019amministrazione provinciale di Caltanissetta come liceo musicale intitolato a Vincenzo Bellini. Sin dalle origini, l'istituto ebbe sede negli storici ambienti dell'ex collegio gesuitico. All'inizio furono attivati solamente i corsi di violino, violoncello, pianoforte, flauto, canto e il corso straordinario di chitarra con i relativi corsi complementari, mentre le prime lezioni si svolgerono nei locali del piano terreno dell'Istituto di formazione professionale Umberto I. \nNel 1979, dopo aver ottemperato alla creazione di un numero minimo di scuole strumentali come previsto dalla legge, il liceo musicale assunse la denominazione di istituto musicale pareggiato Vincenzo Bellini, diventando un'istituzione di alta formazione artistica e musicale. Nel 1996, con la chiusura dell'istituto Umberto I, l'istituto musicale pot\u00e9 disporre degli ambienti resi liberi dello stesso.\nStruttura.\nL'istituto \u00e8 organizzato nei seguenti dipartimenti:\nPresso l\u2019Istituto superiore di studi musicali Vincenzo Bellini \u00e8 presente un\u2019orchestra da camera, un\u2019orchestra di fiati e un coro."}
{"id": "8912222", "revid": "47767", "url": "https://it.wikipedia.org/wiki?curid=8912222", "title": "Istituto Superiore di Studi Musicali \u201cVincenzo Bellini\u201d di Caltanissetta", "text": ""}
{"id": "8912224", "revid": "775372", "url": "https://it.wikipedia.org/wiki?curid=8912224", "title": "Black Panther Party for Self-Defence", "text": ""}
{"id": "8912227", "revid": "2036605", "url": "https://it.wikipedia.org/wiki?curid=8912227", "title": "Pseudo-Archimede", "text": "Pseudo-Archimede \u00e8 lo pseudonimo dato a un autore identificato col nome di \u00abArchimede\u00bb e citato da vari autori dell'epoca d'oro islamica, come al-Jazari e Ridwan, come fonte per la costruzione di orologi ad acqua. L'Archimede storico non \u00e8 noto per aver scritto alcun manoscritto del genere, sebbene molte sue opere siano andate perdute.\nGli unici manoscritti sopravvissuti dello pseudo-Archimede sono copie di un trattato arabo, il \"Kit\u0101b Arshim\u012bdas f\u012b al-bink\u0101m\u0101t\", ovvero il \"Libro di Archimede sugli orologi ad acqua\"; nel trattato, non elencato tra le opere di Archimede, \u00e8 descritto un orologio ad acqua con meccanismi animati e suoni che rimandano chiaramente ai successivi orologi di al-Jazari e Ridwan, i quali attribuivano ad \u00abArchimede\u00bb l'invenzione di questi oggetti.\nDonald Routledge Hill riteneva che il manoscritto originale potesse essere stato vergato in lingua greca, ma riteneva anche che la maggior parte del manoscritto fosse stato scritto da autori arabi successivi. Lo studioso A.G. Drachmann ritiene che il manoscritto sia stato assemblato da traduzioni arabe di varie fonti greche, comprese le opere di Erone di Alessandria, Ctesibio e Filone di Bisanzio.\nAnette Schomberg ha dimostrato invece che l'opera \u00e8 riconducibile non ad Archimede ma a Filone di Bisanzio, che sarebbe stato l'inventore dell'orologio ad acqua originario, poi migliorato da Ctesibio, costruito da ignoti a Gaza, citato da Cassiodoro, e poi ripreso dalle fonti arabe."}
{"id": "8912231", "revid": "968255", "url": "https://it.wikipedia.org/wiki?curid=8912231", "title": "Volleybalvereniging Capelle Nieuwerkerk (maschile)", "text": "Il Volleybalvereniging Capelle Nieuwerkerk \u00e8 una societ\u00e0 pallavolistica maschile olandese, con sede a Capelle aan den IJssel: milita nel campionato olandese di Eredivisie."}
{"id": "8912235", "revid": "599013", "url": "https://it.wikipedia.org/wiki?curid=8912235", "title": "Pompaggio ottico", "text": "Il pompaggio ottico \u00e8 una tecnica usata, utilizzando una sorgente ottica, per ottenere in un sistema di atomi, molecole o ioni una distribuzione delle popolazioni dei vari stati energetici diversa da quella di equilibrio termodinamico. Trova applicazione sia in elettronica quantistica per ottenere l\u2019inversione di popolazione necessaria alla realizzazione di maser e laser, sia nella ricerca di base in fisica atomica.\nPrincipio.\nIn un sistema di atomi liberi (o molecole o ioni in bassa concentrazione in una matrice liquida o solida \u2013 il problema \u00e8 lo stesso) in condizioni di equilibrio i vari stati energetici sono occupati da un numero di atomi che segue la distribuzione di Boltzmann: il rapporto fra il numero di atomi che si trovano in ogni istante nello stato \"i\"-esimo di energia formula_1 e il numero totale di atomi nel sistema (cio\u00e8 la \"popolazione\" dello stato) \u00e8 proporzionale a formula_2, dove formula_3 \u00e8 la costante di Boltzmann e formula_4 \u00e8 la temperatura. Stati degeneri (cio\u00e8 con la stessa energia) hanno quindi la stessa popolazione, mentre stati che differiscono dallo stato fondamentale per energie corrispondenti alla regione ottica (qualche elettronvolt) hanno una popolazione molto bassa a temperatura ordinaria.\nInversione di popolazione.\nIndicando con formula_5 l\u2019energia dello stato fondamentale formula_6 e formula_7 quella di uno stato eccitato formula_8 (o gruppo di stati con la stessa energia o energia molto simile), se il sistema \u00e8 illuminato con radiazione di frequenza formula_9 (dove formula_10 \u00e8 la costante di Planck) alcuni atomi nello stato fondamentale assorbono tale radiazione (se la transizione \u00e8 ammessa dalle regole di selezione) portandosi nello stato formula_8, quindi la popolazione dello stato formula_8 aumenta. Tuttavia, se la transizione \u00e8 ammessa, lo stato decade emettendo, per emissione spontanea, un fotone di frequenza formula_13. Anche se il campo di radiazione incidente \u00e8 molto intenso, non \u00e8 possibile che le transizioni da formula_6 a formula_15 superino quelle in verso contrario e si abbia quindi una popolazione nello stato superiore maggiore di quella nello stato fondamentale (cio\u00e8 che si abbia l'inversione di popolazione) perch\u00e9 in queste condizioni l'emissione stimolata provoca un decadimento da formula_8 con velocit\u00e0 almeno pari a quella delle transizioni \"in salita\" da formula_6 a formula_8.\nSe per\u00f2 la transizione fra formula_8 e formula_6 \u00e8 relativamente lenta ma c'\u00e8 un altro stato formula_21 di energia formula_22 che \u00e8 connesso radiativamente sia con lo stato fondamentale sia con lo stato formula_23, allora \u00e8 possibile illuminare il sistema con radiazione di frequenza formula_24, portando gli atomi nello stato formula_25 da cui decadono, in parte tornando verso lo stato fondamentale ma in parte verso lo stato formula_23, da cui in questo caso non possono decadere nello stato fondamentale formula_6 per emissione stimolata provocata dall'illuminazione. In tal modo \u00e8 possibile che nello stato formula_23 si accumuli una popolazione maggiore di quella dello stato fondamentale. In questo consiste il \u201cpompaggio\u201d.\nIl processo appena descritto \u00e8 detto \u201cpompaggio a 3 livelli\u201d perch\u00e9 i livelli coinvolti sono tre (formula_29, formula_23 e formula_31) ed \u00e8 quello che \u00e8 stato usato per la realizzazione del primo laser, che utilizzava ioni di cromo (Cr3+) in una matrice monocristallina di \u03b1-allumina (Al2O3) illuminati da una potente lampada a flash. \nEsistono altri processi analoghi (a 4 livelli) in cui l\u2019inversione di popolazione si ottiene fra stati entrambi eccitati. In questo caso, non dovendosi ridurre molto la popolazione dello stato fondamentale, \u00e8 pi\u00f9 facile ottenere emissione laser continua. Attualmente il pompaggio ottico per la realizzazione dei laser \u00e8 limitato ad alcuni tipi particolari, come i laser a coloranti organici e quelli a .\nMisure di precisione.\nUn analogo procedimento pu\u00f2 essere utilizzato, sfruttando opportunamente le regole di selezione, per realizzare popolazioni diverse in stati fra loro molto vicini in energia, e quindi con popolazioni praticamente identiche se in condizioni boltzmanniane. \nAd esempio nel sodio (23Na), dove lo spin nucleare \u00e8 formula_32, a causa dell\u2019interazione iperfine lo stato fondamentale 32S1/2 \u00e8 suddiviso in due sottolivelli (autostati del momento angolare totale, elettronico e nucleare, F) con F=1 e F=2, di energia rispettivamente formula_33 ed formula_34. Nel sodio la differenza formula_35 corrisponde a una frequenza di circa 1,77 GHz. Illuminando il sistema (naturalmente in fase vapore) con la riga D2 gli atomi vengono portati nello stato eccitato 32P3/2 che ha quattro sottolivelli con F=0,1,2,3; se la luce contiene soltanto (o prevalentemente) una delle componenti iperfini, ad esempio fra il livello con F=1 nello stato fondamentale e quello con F=2 in quello eccitato, il successivo decadimento avviene non solo su F=1 ma su entrambi i sottolivelli iperfini dello stato fondamentale, dove quindi il livello con F=1 si svuota a favore del livello con F=2 e pertanto diminuisce l\u2019assorbimento, da parte del sistema, della luce in arrivo . \n Si ottiene allora una differenza di popolazione fra questi due sottolivelli che, avendo la stessa parit\u00e0, non sono connessi per transizioni di dipolo elettrico. Applicando un campo a radiofrequenza alla frequenza formula_35 questa differenza di popolazione si annulla e il sistema diventa nuovamente assorbente per la luce in arrivo. Si pu\u00f2 in tal modo identificare sperimentalmente con notevole precisone la differenza formula_37 fra i sottolivelli iperfini, precisione che sarebbe impossibile con tecniche tradizionali di spettroscopia ottica a causa della larghezza delle righe.\nOrientazione magnetica.\nUna tecnica analoga pu\u00f2 essere utilizzata se i sottolivelli su cui si lavora differiscono in energia non solo per il numero quantico F ma per la componente mF del momento angolare totale, a causa della presenza di un campo magnetico. In tal caso l\u2019eccitazione selettiva di uno stato si ottiene non con il filtraggio di una particolare componente iperfine, ma con la polarizzazione circolare della luce incidente lungo il campo magnetico, dato che la regola di selezione su formula_38mF dipende da questa polarizzazione. In tal modo si ottiene una diversa distribuzione delle popolazioni degli stati che differiscono per mF, che sarebbero identiche in assenza di campo magnetico e di pompaggio. In modo analogo a quanto visto prima si pu\u00f2 quindi misurare con precisione il campo magnetico.\nCon quest\u2019ultimo metodo, inoltre, si ottiene una dissimetria spaziale (ad esempio se la popolazione dello stato con mF=+1 \u00e8 diversa da quello con mF=\u22121) e si ha una orientazione preferenziale degli atomi del sistema; si possono allora studiare vari meccanismi di diffusione, collisione e scambio di spin.\nStoria.\nLa prima idea di utilizzare il pompaggio ottico per ottenere popolazioni non boltzmanniane fu di Alfred Kastler nel 1950. Il suo interesse era rivolto alla possibilit\u00e0 di studiare le piccole separazioni fra livelli atomici e molecolari mediante irraggiamento a radiofrequenza anzich\u00e9 con tecniche di spettroscopia ottica, e per questo ottenne il premio Nobel nel 1966. Le idee di Kastler furono poi sviluppate in molti Paesi, compresa l\u2019Italia grazie soprattutto ad Adriano Gozzini e collaboratori.\nNel 1951 il russo Valentin A. Fabrikant (che fin dal 1939 aveva suggerito di utilizzare l'emissione stimolata per amplificare onde corte) propose l\u2019uso del pompaggio ottico per ottenere l\u2019inversione di popolazione e realizzare un amplificatore ottico (non ancora un oscillatore, come il futuro laser). Dopo che Charles Hard Townes ed altri realizzarono il primo maser nella regione delle microonde (1954) diversi gruppi cercarono di ottenere un risultato analogo nella regione ottica, e il primo laser (impulsato) fu realizzato da Theodore Harold Maiman nel 1960 con lo schema a 3 livelli descritto prima e un\u2019opportuna cavit\u00e0 ottica."}
{"id": "8912243", "revid": "135224", "url": "https://it.wikipedia.org/wiki?curid=8912243", "title": "Effetto first-pass", "text": ""}
{"id": "8912263", "revid": "228587", "url": "https://it.wikipedia.org/wiki?curid=8912263", "title": "Campionati europei di atletica leggera indoor 2021 - 1500 metri piani femminili", "text": "La gara degli 1500 metri piani femminili ai campionati europei di atletica leggera indoor di Toru\u0144 2021 si \u00e8 svolta il 5 e il 6 marzo 2021 presso l'Arena Toru\u0144.\nRisultati.\nBatterie.\nQualificazione: Le prime due di ogni batteria (Q) e le successive tre migliori atlete (q) avanzano alle semifinali"}
{"id": "8912270", "revid": "585241", "url": "https://it.wikipedia.org/wiki?curid=8912270", "title": "Valichi di frontiera tra Italia e Slovenia", "text": ""}
{"id": "8912272", "revid": "277947", "url": "https://it.wikipedia.org/wiki?curid=8912272", "title": "Giovanni Antonio Dario", "text": "Biografia.\nSi hanno poche informazioni riguardanti l'origine e la formazione giovanile di Giovanni Antonio Dario.\nTutta la sua opera conosciuta fu quella effettuata in Austria.\nDal 1656 al 1662 lavor\u00f2 per la fontana della Residenza a Salisburgo, dove esegu\u00ec anche numerose opere per il duomo, e precisamente gli stucchi di quattro cappelle nel 1659, la volta del duomo dal 1661 al 1663, gli altari delle navate laterali dal 1668 al 1671.\nNel 1667 realizz\u00f2 la fontana di San Erentrud a Nonnberg; nel 1670 e 1671 la torre campanaria di Tittmoning.\nNel 1675 fu attivo ancora a Salisburgo, mentre nel 1686 sono conosciuti i suoi lavori per l'abbazia di San Floriano a Melk sul Danubio.\nNegli anni 1686-1689 diresse i lavori della cappella del castello di Marbach e poco dopo realizz\u00f2 lo stemma dell'arciprete Davide sull'altare maggiore di San Floriano.\nTra le attribuzioni si possono menzionare le fontane della piazza del Mercato di Melk e quelle della corte del Capitolo, sempre a Melk. \nDopo il primo matrimonio con Francesca Garuo Allio da Scaria, si spos\u00f2 il 24 maggio 1689 con Eva Katharina Gruber di Sankt Florian, dalla quale ebbe quattro figli:"}
{"id": "8912273", "revid": "125282166", "url": "https://it.wikipedia.org/wiki?curid=8912273", "title": "Sparavieri", "text": "La famiglia Sparavieri (anticamente \"de Sparaveriis\" o \"Sparaverii\") \u00e8 una famiglia nobile italiana di Verona.\nStoria.\nGli Sparavieri vennero ascritti al Maggior Consiglio di Verona dal 1400, nella persona di Antonio, rimanendovi fino alla soppressione e fu compresa nel Campione dell'estimo dal 1409. Ebbero in propriet\u00e0 uno dei monti della Lessinia che prese il loro nome e furono presenti, oltre che a Verona, anche nelle zone circostanti, come ad Arbizzano, Cerea, Ronco all'Adige e Sona. In vari anni compresi tra il 1671 e il 1740 ricoprirono le cariche di vicario della Casa dei Mercanti, provveditore del Comune, podest\u00e0 di Peschiera, giureconsulti, giudici di Collegio e ciambellani imperiali. Girolamo Murari dalla Corte narra che Sigismondo di Lussemburgo cre\u00f2 conte e cavaliere Gentile Sparavieri nel 1452.. Gli attuali esponenti discendono da un Bartolomeo Sparavieri, morto a Verona nel 1380.\nBeatrice Sparavieri, madre badessa del monastero benedettino di Santo Spirito dal 1415 al 1438, commission\u00f2 un \"missale romanum\" a Giovanni Rasio da Imola, arciprete di San Procolo, che lo complet\u00f2 il 23 marzo 1424.\nFrancesco Sparavieri, nato a Verona nel 1631, laureatosi a Padova sotto la guida di Ottavio Ferrari fu dotto giureconsulto e letterato che in pi\u00f9 occasioni venne chiamato a cariche pubbliche della sua citt\u00e0; rimase famoso il suo \"Castigationes ad Apologiam Thom\u00e6 Mazz\u00e6 et adversus responsiones Maccedi\", edito nel 1676, per il quale ricevette encomi anche dal granduca Cosimo III de' Medici. Mor\u00ec a Ronco all'Adige nel 1697.\nDegna di nota era la pala raffigurante l\"'Adorazione dei Magi\" dell'Orbetto, acquistata da Giovanni degli Emili e poi di propriet\u00e0 Sparavieri, attraverso il matrimonio di Vittoria degli Emili con Luigi Sparavieri, sino al 1944, anno dal quale non si hanno pi\u00f9 notizie dell'opera.\nCarlo Sparavieri e la moglie Giulia Guidi di Bagno furono gli ispiratori del romanzo \"La Pensierosa\" di Olga Visentini, ambientato in parte nella Villa Sparavieri di Cerea: \u00abIn quel romanzo di Olga Visentini ha l'appellativo di \"Pensierosa\" ed eroina della drammatica vicenda \u00e8 Bianca da Prato in Sansalvaro, che io mi permetto di personificare nella contessa Giulia Sparavieri dei conti Guidi, marchesi di Bagno. La narrazione a fondo storico \u00e8 anche frutto d'invenzione, ma luoghi, tempi e sovente personaggi sono presentati con molta parvenza di verit\u00e0\u00bb.\nFerdinando Sparavieri si distinse nella terza guerra d'indipendenza italiana del 1866-1870, arruolandosi a Novara nel Corpo dei Bersaglieri del Regno d'Italia combattendo a Custoza e ricevendo le spalline da ufficiale da Alfonso Lamarmora. Fu attivo anche nelle campagne contro il brigantaggio in Sicilia e Sardegna e fu ufficiale di ordinanza del ministro della Guerra Bonelli, fu anche Sindaco di Sona. Ebbe in moglie Giovanna Violante Pindemonte Rezzonico, nipote di Giovanni Pindemonte, che spos\u00f2 Vittoria Widmann Rezzonico, ed Ippolito Pindemonte nonch\u00e8 discendente dei Della Scala (tra cui Alberto I e Bartolomeo I e dei Della Torre). Sua figlia Ginevra si distinse per l'aiuto dato ad alcune famiglie ebree durante l'occupazione nazifascista a Verona. \nLa nobilt\u00e0 della famiglia venne confermata con Sovrana Risoluzione il 12 ottobre 1818 e, successivamente, con Regio Decreto \"motu proprio\" di riconoscimento il 1\u00ba marzo 1896 e con le Regie Lettere Patenti del 20 luglio 1896.\nDimore.\n&lt;br&gt;&lt;br&gt;&lt;br&gt;"}
{"id": "8912276", "revid": "767487", "url": "https://it.wikipedia.org/wiki?curid=8912276", "title": "Nederhemert", "text": "Nederhemert \u00e8 un villaggio (\"dorp\") di circa 1700 abitanti del sud-est dei Paesi Bassi, facente parte della provincia della Gheldria (\"Gelderland\") e situato lungo il corso del fiume Afgedamde Maas, nella regione di Bollemerwaard. Dal punto di vista amministrativo, si tratta di un ex-comune, nel 1955 accorpato alla municipalit\u00e0 di Kerkwijk, comune a sua volta accorpato nel 1999 nella municipalit\u00e0 di Zaltbommel; la localit\u00e0 \u00e8 formalmente suddivisa in due centri abitanti distinti, Nederhemert-Noord (la zona pi\u00f9 popolosa) e Nederhemert-Zuid.\nAnticamente era una signoria.\nGeografia fisica.\nNederhemert si trova tra le localit\u00e0 di Leerdam/Asperen e Drunen (rispettivamente a sud delle prime e a nord della seconda) e tra le localit\u00e0 di Gorinchem e 's-Hertogenbosch (rispettivamente a sud-est della prima e a nord-ovest della seconda), a pochi chilometri a sud-ovest di Zaltbommel e a pochi chilometri a nord di Heusden.\nLe due parti del villaggio, Nederhemert-Noord e Nederhemert-Zuid, sono separate tra loro dal corso dell'Afgedamde Maas.\nOrigini del nome.\nIl toponimo \"Nederhemert\", attestato in questa forma dal 1604 e anticamente come \"Hemmerte\" (1144), \"Hamerthe\" (1151), \"Hemerze\" (XIII secolo), \"Uuthemert\" (1337) e \"Neder Hemert\" (1867), \u00e8 formato dal termine \"neder\", che significa \"basso\" e dal termine antico olandese \"hamar\", che si ritrova anche nel toponimo \"Ophemert\" e che significa \"pietra\".\nStoria.\nDalle origini ai giorni nostri.\nLa localit\u00e0 \u00e8 menzionata (con il nome di Hemert) sin dall'XI secolo, anche se le origini del villaggio risalirebbero almeno al IX secolo.\nNel XIV secolo, Rinaldo di Gheldria fece costruire un castello in loco.\nFino al XVI secolo, la signoria di Hemert rimase di propriet\u00e0 della famiglia De Cock.\nL'8 ottobre 1818 venne istituito il comune di Nederhemert.\nSimboli.\nLo stemma di Nederhemert \u00e8 suddiviso in due parti: nella parte sopra, \u00e8 raffigurato un leone su sfondo dorato, mentre nella parte sottostante sono raffigurati tre linee verticali di color blu con delle lampade argentate su sfondo rosso.\nMonumenti e luoghi d'interesse.\nArchitetture religiose.\nEilandkerk.\nIl pi\u00f9 antico edificio religioso di Nederhemert \u00e8 l'Eilandkerk (\"chiesa dell'isola\"), situata al nr. 5 della Kerklaan, a Nederhemert-Zuid, e risalente al XVI secolo.\nIl campanile originario, distrutto nel corso della seconda guerra mondiale assieme alla navata, \u00e8 stato sostituito da un nuovo campanile.\nHervormde Kerk.\nAltro storico edificio religioso di Nederhemert \u00e8 la Hervormde Kerk (\"chiesa protestante\"), situata nella Kerkplein e realizzata nel 1776. \nArchitetture civili.\nCastello di Nederhemert.\nAltro edificio d'interesse \u00e8 il castello di Nederhemert (\"Kasteel Nederhemert\"): realizzato nel XIV secolo, fu in parte rimodellato in stile neogotico nel corso del XIX secolo.\nMulino Gebr. Remmerde.\nAltro edificio d'interesse \u00e8 inoltre il mulino Gebr. Remmerde, un mulino a vento situato lungo la Maasdijk, a Nederhemert-Noord, e risalente forse al 1716.\nSociet\u00e0.\nEvoluzione demografica.\nAl censimento del 2020, Nederhemert contava una popolazione pari a 1720 abitanti. Di questi, 1320 abitavano a Nederhemert-Noord.\nLa popolazione al di sotto dei 16 anni era pari a 446 unit\u00e0, mentre la popolazione dai 65 anni in su era pari a 249 unit\u00e0.\nLa localit\u00e0 ha conosciuto un progressivo incremento demografico a partire dal 2016, quando contava 1603 abitanti. "}
{"id": "8912279", "revid": "1310927", "url": "https://it.wikipedia.org/wiki?curid=8912279", "title": "Edwin Solano", "text": "Carriera.\nClub.\nHa giocato nella massima serie honduregna.\nNazionale.\nTra il 2019 e il 2020 ha giocato quattro partite con la nazionale honduregna."}
{"id": "8912283", "revid": "585241", "url": "https://it.wikipedia.org/wiki?curid=8912283", "title": "Passo di Ratece", "text": ""}
{"id": "8912285", "revid": "585241", "url": "https://it.wikipedia.org/wiki?curid=8912285", "title": "Passo di Radece", "text": ""}
{"id": "8912287", "revid": "2095497", "url": "https://it.wikipedia.org/wiki?curid=8912287", "title": "Huntoniatonia", "text": "Huntoniatonia precedentemente solo Huntonia \u00e8 stato un trilobite dell'ordine \"Phacopida\", della famiglia \"Dalmanitidae\" vissuto nell'era del Devoniano.\nDescrizione.\nLa larghezza dell'esoscheletro di Huntoniatonia misura due terzi della sua lunghezza. In corrispondenza della parte anteriore dello scudo cefalico si trova una specie di aculeo corto e robusto, tipico del genere, mentre nella parte posteriore le guance si prolungano in robuste spine genali. Gli occhi, muniti di larghe lenti, sono molto grandi, fortemente ricurvi e leggermente rilevati. La glabella si estende in avanti e possiede tre paia di solchi laterali; di questi.quelli anteriori sono inclinati all'indietro. Il grande scudo caudale ha profilo triangolare, \u00e8 formato da numerosi segmenti e presenta un'estremit\u00e0 appuntita. Raggiungeva una lunghezza media di 3 cm.\nHabitat.\nQuesto trilobite era un attivo abitatore di fondali, con un sistema visivo ben sviluppato. Probabilmente aveva abitudini predatorie. Questa specie ha una distribuzione geografica limitata solo al Nordamerica.\nCambio del nome.\nNel 2003 il nome pass\u00f2 da Huntonia a Huntoniatonia perch\u00e9 il nome era gi\u00e0 stato utilizzato del indicare un altro animale, un isopode, appunto Huntonia della famiglia \"Philosciidae\"."}
{"id": "8912288", "revid": "119775942", "url": "https://it.wikipedia.org/wiki?curid=8912288", "title": "CU I", "text": ""}
{"id": "8912290", "revid": "119775955", "url": "https://it.wikipedia.org/wiki?curid=8912290", "title": "Einheitswagen I", "text": ""}
{"id": "8912291", "revid": "119775960", "url": "https://it.wikipedia.org/wiki?curid=8912291", "title": "EW I", "text": ""}
{"id": "8912292", "revid": "119775968", "url": "https://it.wikipedia.org/wiki?curid=8912292", "title": "Voitures unifi\u00e9es I", "text": ""}
{"id": "8912293", "revid": "119775971", "url": "https://it.wikipedia.org/wiki?curid=8912293", "title": "VU I", "text": ""}
{"id": "8912294", "revid": "1124164", "url": "https://it.wikipedia.org/wiki?curid=8912294", "title": "Polittico di Santo Spirito (Previtali)", "text": "Il polittico di Santo Spirito \u00e8 conservato nella quinta cappella a destra della chiesa di Santo Spirito opera di Andrea Previtali e dell'allievo Agostino Facheris su commissione della famiglai Gozzi.\nStoria.\nIl polittico \u00e8 ospitato nell'ultima cappella a destra dell'unica navata dell'aula, costruita nel 1515 per volont\u00e0 e a spese della famiglia Gozzi che ne godeva del giuspatronato e che risiedeva in via Pignolo al civico n. 23. Pi\u00f9 volte la lettera \"B\" di Bartolomeo Gozzi viene indicata in parti della cappella, sia sull'altare che sulle colonne. Sicuramente parti dell'opera furono commissionate da Bartolomeo che volle fossero inserite le immagini delle sue tre figlie. Queste risultano raffigurate nella parte inferiore della tavola di sant'Orsola.\nLa datazione indicata nel 1525 scritta sulla tavola centrale inferiore ai piedi dell'immagine della Madonna col Bambino Alcuni studi vorrebbero che questa tavola era singola ed era un dipinto devozionale conservato nell'abitazione privata della famiglia, completato in epoca successiva dall'alunno del Previtali: Agostino Facheris.\nDescrizione.\nL'opera si sviluppa su dieci tavole inserite in una cornice dorata, composta di colonnine e archetti che dividono le diverse tavole.\n&lt;br&gt;Il polittico si sviluppa su due ordini composti da cinque tavole ciascuno. Le tavole non presentano la medesima struttura, questo confermerebbe la realizzazione da parte di almeno due soggetti, \nLa tavola di Sant'Orsola riporta nella parte inferiore la raffigurazione delle tre figlie del committente Bartolomeo Gozzi. La santa \u00e8 raffigurata nell'atto di stendere il manto e la sua mano a protezione delle tre giovani oranti.\nI santi sono raffiguranti con i relativi attributi. L'ordine superiore ospita le tavole raffiguranti san Bartolomeo con il libro delle scritture e il coltello, san Giovanni Battista negli abiti da eremita, centrale l'immagine di Cristo benedicente, e a destra i santi protettori della famiglia Gozzi Pietro con le chiavi e Giacomo maggiore con il bastone del cammino.\nL'ordine inferiore ospita le tavole raffiguranti a sinistra santa Lucia che regge lo stiletto strumento del suo martirio, e Elisabetta madre di Giovanni Battista, centrale la Madonna col Bambino e a destra le sante Caterina d'Alessandria con la ruota simbolo del suo martirio e Orsola con la freccia nell'atto di proteggere le tre fanciulle raffigurate ai suoi piedi, figlie del committente Bartolomeo Gozzi.\nLa diversit\u00e0 delle tavole nella loro esecuzione farebbero supporre che forse solo la tavola centrale raffigurante la Madonna sia davvero opera del Previtali, che fosse conservata come dipinto devozionale in propriet\u00e0 privata, e che altre tavole furono aggiunte solo successivamente come da lascito testamentario di Giovanni Gozzi."}
{"id": "8912295", "revid": "585241", "url": "https://it.wikipedia.org/wiki?curid=8912295", "title": "Passo di Rate\u010de", "text": ""}
{"id": "8912296", "revid": "69794", "url": "https://it.wikipedia.org/wiki?curid=8912296", "title": "Collegio elettorale di Ivrea (Senato della Repubblica)", "text": "Il collegio di Ivrea fu un collegio elettorale uninominale della Repubblica Italiana appartenente alla Circoscrizione Piemonte; fu utilizzato per eleggere un senatore della Repubblica dalla I alla XIV legislatura, sebbene con forme diverse e sistemi elettorali diversi.\nStoria.\nIl collegio venne creato nel 1948 secondo la legge n. 29 del 6 febbraio 1948 la quale, pur basandosi sull'impianto proporzionale in vigore per la Camera, rispetto a quest'ultima conteneva alcuni piccoli correttivi in senso maggioritario. Tale legge ebbe il suo definitivo perfezionamento col Testo Unico n\u00b0361 del 1957. Differentemente dalla Camera, la legge elettorale del Senato si articolava su base regionale, seguendo il dettato costituzionale (art.57). Ogni Regione era suddivisa in tanti collegi uninominali quanti erano i seggi ad essa assegnati. All'interno di ciascun collegio, veniva eletto il candidato che avesse raggiunto il \"quorum\" del 65% delle preferenze: tale soglia, oggettivamente di difficilissimo conseguimento, tradiva l'impianto proporzionale su cui era concepito anche il sistema elettorale della Camera Alta. Qualora, come normalmente avveniva, nessun candidato avesse conseguito l'elezione, i voti di tutti i candidati venivano raggruppati in liste di partito a livello regionale, dove i seggi venivano allocati utilizzando il \"metodo D'Hondt\" delle maggiori medie statistiche e quindi, all'interno di ciascuna lista, venivano dichiarati eletti i candidati con le migliori percentuali di preferenza.\nNel 1993, con la cosiddetta Legge Mattarella (Legge n. 276, \"Norme per l'elezione del Senato della Repubblica\"), attuata in seguito al referendum abrogativo del 1993, venne istituito per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% al Senato veniva eletto tramite recupero proporzionale dei pi\u00f9 votati non eletti attraverso un meccanismo di calcolo denominato \"scorporo\", cio\u00e8 sottraendo dal conteggio dei voti totali di una lista nella parte proporzionale i voti ottenuti dai candidati collegati alla medesima lista che erano eletti nei collegi uninominali con il sistema maggioritario.\nIl collegio venne abolito insieme a tutti gli altri che costituivano il Senato con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che al Senato veniva attribuito a livello regionale.\n1948-1993.\nTerritorio.\nIl collegio di Ivrea era uno dei 17 collegi uninominali in cui era suddiviso il Piemonte; comprendeva i seguenti comuni: Agli\u00e8, Albiano d'Ivrea, Alice Superiore, Alpette, Andrate, Azeglio, Bairo, Baldissero Canavese, Banchette, Barbania, Barone Canavese, Bollengo, Borgofranco d'Ivrea, Borgomasino, Bosconero, Brosso, Burolo, Busano, Caluso, Candia Canavese, Carema, Cascinette d'Ivrea, Castellamonte, Castelnuovo Nigra, Castiglione Torinese, Ceresole Reale, Chiaverano, Ciconio, Cintano, Cossano Canavese, Cuceglio, Cuorgn\u00e8, Favria, Feletto, Fiorano Canavese, Foglizzo, Forno Canavese, Frassinetto, Front, Gassino Torinese, Ingria, Issiglio, Ivrea, Leini, Lessolo, Levone, Locana, Lombardore, Lugnacco, Lusigli\u00e8, Masino, Mazz\u00e8, Mercenasco, Meugliano, Montalenghe, Montalto Dora, Noasca, Oglianico, Orio Canavese, Ozegna, Palazzo Canavese, Pavone Canavese, Pecco, Pedanea, Perosa Canavese, Piverone, Pont Canavese, Pratiglione, Quincinetto, Ribordone, Rivara, Rivarolo Canavese, Rivarossa, Rocca Canavese, Romano Canavese, Ronco Canavese, Rueglio, Salassa, Salerano Canavese, Samone, San Benigno Canavese, San Francesco al Campo, San Giorgio Canavese, San Martino Canavese, San Mauro Torinese, San Ponso, Scarmagno, Settimo Rottaro, Settimo Torinese, Settimo Vittone, Sparone, Strambino, Tavagnasco, Trausella, Traversella, Valperga, Valprato Soana, Vauda Canavese, Vestign\u00e8, Vialfr\u00e8, Vico Canavese, Vidracco, Villareggia, Vische, Vistrorio e Volpiano.\n1993-2005.\nTerritorio.\nIl collegio di Ivrea era uno dei 17 collegi uninominali in cui era suddiviso il Piemonte; come previsto dal D.Lgs. del 20 dicembre 1993 n. 535, e comprendeva comuni della Provincia di Torino, in particolare: Agli\u00e8, Ala di Stura, Albiano d'Ivrea, Alice Superiore, Alpette, Andrate, Azeglio, Bairo, Balangero, Baldissero Canavese, Balme, Banchette, Barbania, Barone Canavese, Bollengo, Borgiallo, Borgofranco d'Ivrea, Borgomasino, Bosconero, Brosso, Burolo, Busano, Cafasse, Candia Canavese, Canischio, Cantoira, Caravino, Carema, Cascinette d'Ivrea, Castellamonte, Castelnuovo Nigra, Ceres, Ceresole Reale, Chialamberto, Chiaverano, Chiesanuova, Ciconio, Cintano, Ciri\u00e9, Coassolo Torinese, Colleretto Castelnuovo, Colleretto Giacosa, Corio, Cossano Canavese, Cuceglio, Cuorgn\u00e8, Favria, Feletto, Fiano, Fiorano Canavese, Forno Canavese, Frassinetto, Front, Germagnano, Groscavallo, Grosso, Ingria, Issiglio, Ivrea, Lanzo Torinese, Lemie, Lessolo, Levone, Locana, Loranz\u00e8, Lugnacco, Lusigli\u00e8, Masino, Mathi, Mercenasco, Meugliano, Mezzenile, Monastero di Lanzo, Montalenghe, Montalto Dora, Noasca, Nole, Oglianico, Orio Canavese, Ozegna, Palazzo Canavese, Parella, Pavone Canavese, Pecco, Perosa Canavese, Pertusio, Pessinetto, Piverone, Pont Canavese, Prascorsano, Pratiglione, Quagliuzzo, Quassolo, Quincinetto, Ribordone, Rivara, Rivarolo Canavese, Rivarossa, Robassomero, Rocca Canavese, Romano Canavese, Ronco Canavese, Rueglio, Salassa, Salerano Canavese, Samone, San Carlo Canavese, San Colombano Belmonte, San Francesco al Campo, San Giorgio Canavese, San Giusto Canavese, San Martino Canavese, San Maurizio Canavese, San Ponso, Scarmagno, Settimo Rottaro, Settimo Vittone, Sparone, Strambinello, Strambino, Tavagnasco, Torre Canavese, Trausella, Traversella, Traves, Usseglio, Vallo Torinese, Valperga, Valprato Soana, Varisella, Vauda Canavese, Vestign\u00e8, Vialfr\u00e8, Vico Canavese, Vidracco, Villanova Canavese, Vische, Vistrorio e Vi\u00f9."}
{"id": "8912297", "revid": "599013", "url": "https://it.wikipedia.org/wiki?curid=8912297", "title": "Micha\u00ebl Ngoy", "text": "Il suo millesimo incontro in NL lo disput\u00f2 il 23 ottobre 2020, nell'incontro tra l'Ambr\u00ec-Piotta e il Losanna, mettendo a segno anche una rete.\nHa vestito la maglia della nazionale della tra il 2006 e il 2009.\nHa annunciato il ritiro al termine della stagione 2020-2021."}
{"id": "8912298", "revid": "287204", "url": "https://it.wikipedia.org/wiki?curid=8912298", "title": "St. Mirren Football Club 2014-2015", "text": "Questa voce raccoglie le informazioni riguardanti il St. Mirren Football Club nelle competizioni ufficiali della stagione 2014-2015."}
{"id": "8912299", "revid": "16758", "url": "https://it.wikipedia.org/wiki?curid=8912299", "title": "Michael Ngoy", "text": ""}
{"id": "8912313", "revid": "1442080", "url": "https://it.wikipedia.org/wiki?curid=8912313", "title": "Costanzo Centofiorini", "text": "Biografia.\nFiglio di Lucio Centofiorini e di Cornelia Sinibaldi, di nobile famiglia di Osimo, nacque a Civitanova, nella Marca di Ancona, nel 1594. Il padre, nobile di Civitanova, era ben introdotto nei palazzi romani attraverso il cugino Orazio Centofiorini, maestro di camera di papa Sisto V. Costanzo si addottor\u00f2 \"in utroque\" all\u2019Universit\u00e0 di Fermo nel 1616 insieme al fratello Fabio Centofiorini. Costanzo, Fabio e altri tre loro fratelli (Ludovico, Carlo e Giuseppe) avrebbero assunto cariche di rilievo sotto il papato di Innocenzo X (1644-1655).\nIl 10 ottobre 1644 lo stesso pontefice nomin\u00f2 Costanzo Centofiorini prefetto dell\u2019Archivio apostolico vaticano,\n incarico che egli mantenne fino all\u2019agosto 1656. In tale veste Centofiorini collabor\u00f2 con il gesuita Pietro Sforza Pallavicino impegnato nella redazione della sua \"Istoria del Concilio di Trento\". Inoltre Costanzo Centofiorini fu segretario dei memoriali e maestro di camera di papa Innocenzo X.\nNel 1656 egli entr\u00f2 nella Compagnia di Ges\u00f9; due anni pi\u00f9 tardi contribu\u00ec con 20.000 scudi alla costruzione di Sant'Andrea al Quirinale, la chiesa berniniana del Noviziato dei Gesuiti, di cui era procuratore il fratello Giulio Cesare.\nCostanzo Centofiorini mor\u00ec il 13 febbraio 1677 a Roma, nella casa del Noviziato dei Gesuiti presso la quale aveva trascorso i suoi ultimi anni."}
{"id": "8912314", "revid": "287204", "url": "https://it.wikipedia.org/wiki?curid=8912314", "title": "Motherwell Football Club 2014-2015", "text": "Questa voce raccoglie le informazioni riguardanti il Motherwell Football Club nelle competizioni ufficiali della stagione 2014-2015."}
{"id": "8912316", "revid": "968255", "url": "https://it.wikipedia.org/wiki?curid=8912316", "title": "The Laws of Jazz", "text": "The Laws of Jazz \u00e8 l'album di debutto (a proprio nome) del flautista jazz statunitense Hubert Laws, pubblicato dalla casa discografica Atlantic Records nel gennaio del 1965.\nMusicisti.\nMiss Thing / Black Eyed Peas and Rice / Bimbe Blue\nAll Soul / Bessie's Blues / And Don't You Forget It / Capers"}
{"id": "8912320", "revid": "1132780", "url": "https://it.wikipedia.org/wiki?curid=8912320", "title": "Ebrei americani", "text": ""}
{"id": "8912322", "revid": "2091899", "url": "https://it.wikipedia.org/wiki?curid=8912322", "title": "Encrinurus", "text": "Encrinurus \u00e8 stato un trilobite dell'ordine \"Phacopida\", famiglia \"Encrinuridae\" vissuto nell'Ordoviciano superiore e nel Siluriano.\nDescrizione.\nLa superficie dello scudo cefalico di Encrinurus \u00e8 ornamentata da tubercoli particolarmente grandi, una delle sue pi\u00f9 grandi caratteristiche. Gli occhi sono spesso peduncolati e le spine genali sono brevi. Lo scudo caudale, relativamente lungo, \u00e8 composto di un numero maggiore di segmenti sull'asse che non sui lobi pleurali. Raggiungeva una lunghezza media di 6 cm.\nHabitat.\nQuesto trilobite viveva in acque basse. La sua distribuzione geografica \u00e8 mondiale."}
{"id": "8912324", "revid": "968255", "url": "https://it.wikipedia.org/wiki?curid=8912324", "title": "Oglethorpe (disambigua)", "text": ""}
{"id": "8912327", "revid": "599013", "url": "https://it.wikipedia.org/wiki?curid=8912327", "title": "John Pratt (calciatore)", "text": ""}
{"id": "8912348", "revid": "201394", "url": "https://it.wikipedia.org/wiki?curid=8912348", "title": "Blast! (rivista)", "text": "Blast! fu una rivista italiana specializzata nella musica e rock alternativo edita tra il 1991 ed il 1993.\nStoria.\nContesto.\nAll'inizio degli anni '90, con il passaggio alle major di band importanti della scena underground statunitense come i Sonic Youth, il rock alternativo assunse sempre pi\u00f9 consensi, generando una vera e propria corsa delle multinazionali ad accaparrarsi nuove band di potenziale successo. Questa situazione culmin\u00f2 dopo l'uscita di \"Nevermind\" (Geffen, 1991) dei Nirvana, con la musica rock che viveva \"un processo di contaminazione\" dominato \"dal grunge di Seattle\" e da \"\"band \"di frontiera\" come Jane's Addiction, Prong, Warrior Soul, gruppi noise come Helmet e Surgery e band hardcore di nuova generazione\"\". Se fino a questo momento la rivista di riferimento dell'underground in Italia fu senza dubbio \"Rockerilla\", con l'ampliamento della domanda, altri attori entrarono in questa fetta di mercato editoriale.\n1991-1993: la nascita di Blast!\nFu in questo contesto che nacque a Roma la nuova rivista \"Blast!\", fondata e diretta da Paolo Piccini, gi\u00e0 attivo come cantante nella band hardcore Growing Concern. Il numero 1 della rivista usc\u00ec cos\u00ec nel marzo del 1991 con il sottotitolo \"Mensile di suoni e tendenze underground\", determinando subito l'ambito di interesse con una copertina dedicata ad Henry Rollins ed il retrocopertina ai Mindfunk. Il numero di debutto editoriale era composto da 50 pagine in cui si presentavano interviste ed articoli su Jane's Addiction, ALL, Sylvia Juncosa e Ritmo Tribale. La redazione era composta da giornalisti come Francesco Adinolfi, Emilio Carola, Luca Collepiccolo, Marco Mathieu (ex membro dei Negazione) e Paolo Petralia.\nLa rivista usc\u00ec in edicola fino alla fine del 1993, entrando in crisi qualche mese prima, con il nascere di nuove riviste di settore e con il crescente dominio di mercato di \"Rumore\" di Claudio Sorge, che da qui in poi si attest\u00f2 come una delle riviste pi\u00f9 importanti di rock alternativo degli anni '90."}
{"id": "8912349", "revid": "73843", "url": "https://it.wikipedia.org/wiki?curid=8912349", "title": "Woods of Ypres", "text": "I Woods of Ypres sono stati una band canadese doom metal formatisi nel 2002 a Windsor, Ontario. La loro formazione iniziale includeva David Gold, Aaron Palmer e Brian McManus, e in seguito vide susseguirsi oltre 20 membri, spostando le realtive attivit\u00e0 a Toronto nel 2003\u20132007 e Sault Ste. Marie nel 2008\u20132011. L'unico membro costante fu David Gold. Si sciolsero alla sua morte nel dicembre 2011, 3 mesi prima di pubblicare \"\", che vinse un Juno Award nel 2012 come \"Metal/Hard Music Album of the Year\".\nStoria del gruppo.\nFormazione iniziale.\nI Woods of Ypres vennero fondati a Windsor da David Gold, Aaron Palmer and Brian McManus, che pubblicarono un demo, ', nel 2002. Dopo la dipartita di McManus, il gruppo si espanse fino a cinque membri.. A dicembre, David Gold si trasfer\u00ec a Toronto per lavorare in un album di debutto, cambiando tutti gli altri membri. Dopo l'abbandono del cantante Chris Jones, David ottenne il ruolo di chitarrista e cantante. Il loro primo album, \"Pursuit of the Sun &amp; Allure of the Earth\", fu pubblicato nel 2004 sotto le'etichetta di David Gold, Krankenhaus Records. Nel 2007 fu pubblicato il loro secondo album, '. Facendo un paragone tra i due album, il critico musicale Laura Taylor scrisse, \"Mentre \"Pursuit of the Sun\" sconfinava con i Pink Floyd metallizzti, l'ultimo album dei Woods of Ypres dissotterra ancora pi\u00f9 inspirazioni del black metal oscuro\". Nel 2008, il gruppo fu inserito nella copertina della rivista \"Unrestrained! Magazine\".\nDopo aver lavorato per un periodo in Corea del Sud, David Gold si trasfer\u00ec nel suo luogo di nascita, Sault Ste. Marie, nel 2008, dove si un\u00ec al gruppo locale Gates of Winter suonando la batteria, oltre che per costruire un'altra formazione a sei dei Woods of Ypres. Dopo altri cambi di line-up, il gruppo, pubblic\u00f2 nel novembre 2009 \"\". \"Exclaim!\" lo defin\u00ec \"il lavoro pi\u00f9 potente amorfo del gruppo finora.\" Il gruppo pubblic\u00f2 anche una raccolta di dodici brani dalle loro prime tre pubblicazioni sotto la Krankenhaus, \"Independent Nature 2002\u20132007\" e un singolo pubblicato solo in vinile \"Allure of the Earth\", che includeva anche una cover della suddetta canzone dai violoncellisti australiani Sebastian Simpson and Chris Doig. Nel 2010 il gruppo fece delle session per un EP mai pubblicato, \"Woods 4.5: You Were The Light\": furono pubblicate solo due canzoni da quelle session, incluse nel singolo \"Home\", disponibile dal 2011 solo in vinile. I Woods of Ypres annunciarono uno scioglimento nel 2010, in parte a causa del trasferimento di David Gold in Kuwait per suoi motivi di lavoro, ma in seguito annunciarono che la notizia era falsa, e che avevano firmato un contratto con la Earache Records, che avrebbe pubblicato i loro ultimi album. La formazione del gruppo, da sempre instabile, cambi\u00f2 ancora, andando da tre a sei membri quando Gold, unico membro fisso, lo riposizionava di continuo: la tastierista Jessica Rose fu l'unica a partecipare nella formazione in due album in studio, \"Pursuit of the Sun &amp; Allure of the Earth\" e \"Woods III\". Tutti i loro album precedenti furono ri-pubblicati da label indipendenti amministrate da David Gold, tra cui Krankenhaus Records dal 2004 al 2009 e Practical Art Records dal 2009 al 2011: la prima pubblic\u00f2 anche album di altre band metal canadesi, mentre la seconda solo album in cui Gold suonava. Gli stessi Woods of Ypress promuovevano da soli tour da headliner in Canada e Stati Uniti.\nScioglimento.\nIl gruppo ebbe il proprio ultimo concerto a Richmond, in Virginia, il 9 giugno 2011. Dopo il licenziamento di Shane e Evan Madden, David Gold e Joel Violette registrarono l'ultimo album del gruppo, ', ad agosto 2011 ai Beach Road Studios a Goderich, in Ontario. Il 22 dicembre 2011, David Gold perse la vita a 31 anni in una collisione stradale con un'automobile vicino a Barrie. La sua morte termin\u00f2 i piani del gruppo di intraprendere il primo tour europeo nel 2012, oltre che i piani di inserimento dei nuovi membri Brendan Hayter and Rae Amitay. Joel Violette disse che i Woods of Ypres non avrebbero continuato a pubblicare materiale o suonare dal vivo senza Gold, effettivamente dichiarando uno scioglimento definitivo. ' fu pubblicato il 27 febbraio 2012 in Europa: in Nord America fu pubblicato due mesi dopo. Il gruppo ricevette una nomination postuma ai Juno Awards nella categoria \"Metal/Hard Music Album of the Year\", vincendo il premio ad aprile 2013. Alcuni concerti di tributo ufficiali furono tenuti a Sault Ste. Marie ad aprile 2012, includendo gruppi come Kittie e Novembers Doom. Il concerto di Toronto serv\u00ec da release party per l'ultimo album: a Sault Ste. Marie, i membri Joel Violette, Bryan Belleau e Rae Amitay suonarono un set acustico. Fu pubblicato anche un album di tributo: i restanti membri fondarono un altro gruppo, i Thrawsunblat."}
{"id": "8912354", "revid": "1318658", "url": "https://it.wikipedia.org/wiki?curid=8912354", "title": "Olli Caldwell", "text": "Carriera.\nFormula 4.\nNel 2017 Caldwell si iscrive a diversi campionati di FIA Formula 4, con il team Arden partecipa al Campionato britannico di formula 4, conquista 39 punti e arriva quattordicesimo in campionato. Corre anche in alcune gare dei campionati di Formula 4 italiano e tedesco senza ottenere piazzamenti a podio.\nNel dicembre dello stesso anno partecipa alla Formula 4 UAE dove vince le sue prime gare in monoposto, e chiude settimo in classifica finale.\nNel 2018 si riscrive al campionato italiano di Formula 4 con il team italiano Prema, nel secondo weekend di gara al Circuito Paul Ricard conquista la sua prima vittoria nel campionato. Si ripete vincendo tutte le tre gare nel Autodromo di Vallelunga, oltre alle vittorie conquista anche sette podi e chiude il campionato al terzo posto.\nSempre con il team Prema partecipa al Campionato ADAC di Formula 4 dove ottiene quattro podi e una vittoria a Oschersleben. Chiude il campionato tedesco in settima posizione finale.\nFormula 3 Regional Europea.\nNel 2019 con il team Prema Racing partecipa al Campionato FIA di Formula 3 europea regionale. Dopo aver conquistato diversi podi arriva la sua prima e unica vittoria della categoria sul circuito di Imola. Conclude la stagione quinto in classifica con meno della met\u00e0 dei punti del suo compagno di team e vincitore del campionato Frederik Vesti.\nFormula 3.\nNel 2020 viene ingaggiato dalla Trident per correre il Campionato FIA di Formula 3.\nNel secondo weekend di gara Caldwell riesce a conquistare i primi punti nella categoria con un quinto posto e un sesto posto nelle due gare sul Red Bull Ring, chiude la stagione con 18 punti in sedicesima posizione in classifica finale.\nNel 2021 Caldwell lascia la Trident e fa il suo ritorno dopo 2 anni alla Prema, il team campione in carica. Nella gara 2 del weekend di Barcellona vince la sua prima gara nella categoria, favorito da un incidente tra Dennis Hauger e Matteo Nannini a pochi giri dal termine della corsa. Conquista altre tre podi, due al Red Bull Ring e un secondo posto all'Hungaroring. Chiude la stagione all'ottavo posto con 93 punti.\nWEC.\nCaldwell partecipa alla 8H del Bahrain, ultima gara della stagione 2021 del WEC nella categoria LMP2 con il team ARC Bratislava.\nFormula 2.\nDopo aver concluso ottavo in Formula 3, il 24 novembre Caldwell viene annunciato dal team Campos come sostituto di David Beckmann per gli ultimi due round della stagione 2021 di Formula 2. Sempre con il team spagnolo partecipa ai test post stagionali della Formula 2 sul Circuito di Yas Marina. Il 14 febbraio viene annunciato Caldwell come nuovo membro della Alpine Academy e viene confermato dal team spagnolo per la stagione 2022 della Formula 2.\nRisultati.\nRisultati completi in Formula 3.\n\u2021 assegnati met\u00e0 punti, non \u00e8 stato completato il 75% della gara "}
{"id": "8912355", "revid": "599013", "url": "https://it.wikipedia.org/wiki?curid=8912355", "title": "Mike Pejic", "text": ""}
{"id": "8912363", "revid": "287204", "url": "https://it.wikipedia.org/wiki?curid=8912363", "title": "Ralph Johnson (musicista)", "text": "Johnson \u00e8 meglio conosciuto come percussionista della band Earth, Wind &amp; Fire, vincitori del Grammy Award e inseriti nella Rock and Roll Hall of Fame.\nPrimi anni.\nJohnson \u00e8 nato e cresciuto a Los Angeles. Suo padre era un autore di testi e sua madre una cantante, \u00e8 cresciuto in una casa dove c'era sempre musica. All'et\u00e0 di otto anni ha preso la sua prima lezione di batteria. Johnson ha sviluppato un amore per la musica R&amp;B, ascoltando principalmente Motown e Stax e Sly &amp; The Family Stone. Ha suonato nelle band scolastiche delle scuole elementari, medie e superiori. All'et\u00e0 di 13 anni, ha assistito a un concerto di James Brown, il suo primo concerto dal vivo, ed \u00e8 rimasto folgorato dalla presenza di tre set di batteria sul palco. Nel 1965, il fratello di Johnson lo ha introdotto al jazz. Si unisce quindi alle band locali \"The Teen Turbans\" e \"The Masters Children\".\nEarth, Wind and Fire.\nNel 1971, il musicista Maurice White, fondatore e leader degli Earth, Wind &amp; Fire, sciolse la band dopo aver registrato due album per la Warner Brothers Records, lasciando solo lui e suo fratello, il bassista Verdine White. Nel dicembre 1971, dopo che White vide Johnson suonare in un club di Los Angeles, gli chiese di fare un provino per la nuova formazione degli Earth, Wind &amp; Fire. White struttur\u00f2 la nuova line-up con Johnson, la cantante Helena Davis, il cantante Phillip Bailey, il flautista Ronnie Laws, il tastierista Larry Dunn e il chitarrista Roland Bautista. La cantante Jessica Cleave, ex membro dei Friends of Distinction, ha poco dopo sostituito Davis. I nuovi membri, insieme ai fratelli White, diventarono la nuova formazione degli Earth, Wind &amp; Fire. Nel 1972 lasciarono la Warner Brothers e registrarono il loro album \"The Last Days and Times\" per la CBS / Columbia Records .\nJohnson \u00e8 stato inserito nella Rock &amp; Roll Hall of Fame come percussionista degli Earth, Wind &amp; Fire; ha ricevuto 6 Grammy e 2 Grammy onorari, ha una stella sulla Hollywood Walk Of Fame, inoltre ha vinto 50 premi RIAA platino e oro, 4 American Music Awards. Gli Earth, Wind and Fire hanno venduto oltre 90 milioni di dischi, diventando una delle band pi\u00f9 vendute di sempre.\nProgetti solisti.\nNel 2000, Johnson si \u00e8 spostato a Copenaghen, in Danimarca, con Morris Pleasure per dare vita ad un nuovo progetto jazz concettuale. I membri dell'ensemble jazz noto come \"Auto Caviar\" erano Johnson, Pleasure e Steen Kyed. La band ha pubblicato un album intitolato \"Transoceanic\", che include collaborazioni di artisti tra cui Howard Hewett, Janet Jackson, il compagno di band di Johnson, Phillip Bailey, Jonathan Butler, George Duke e altri.\nNel 2014, Johnson ha collaborato con il cantante e scrittore Siedah Garrett e insieme hanno pubblicato una canzone di Natale intitolata \"Have a Very Merry Christmas\" scritta da Johnson, Garrett, Erik Nuri e Raymond Crossley. La canzone \u00e8 stata inclusa nel film del 2019 \"Holiday Rush\" con la cantante Darlene Love.\nNel 2019, Johnson ha avviato un progetto solista intitolato \"Co-Swagit (Everything's Cool)\".\nNel marzo 2020, Johnson e il pianista jazz Gerald Clayton hanno pubblicato un singolo intitolato \"Smooth and You\" scritto da Johnson, Raymond Crossley, Gerald Clayton e D. Stone. La canzone \u00e8 stata prodotta da Johnson e Crossley.\nJohnson ha lavorato con un grande numero di artisti in diversi ruoli. Come percussionista nell'album del 1978 Message From The Magic dei Blue Magic e nell'album Tender Togetherness del 1981 di Stanley Turrentine. Ha lavorato come produttore delle Temptations per il loro album del 1984 Truly For You ha prodotto per Howard Hewett l'album del 2008 Howard Hewett Christmas. Johnson ha anche lavorato con Drake, Nathan East e Meghan Trainor e altri ancora.\nVita privata.\nJohnson \u00e8 sposato con Merced Susie Johnson e ha due figli. Ralph e sua moglie risiedono a Woodland Hills, in California. Hanno celebrato il loro 41 \u00b0 anniversario nel giugno 2020. Johnson \u00e8 un fervente appassionato del jazz.\nQuando Johnson non \u00e8 in tour, lavora come assistente istruttore di karate per il dojo del suo insegnante Mark Zacharatos. Johnson ha conseguito due cinture nere, un Tang Soo Do di 1\u00ba grado e un 3\u00ba grado in Kung Fu Sansoo. \u00c8 un sub certificato con una certificazione avanzata per il mare aperto e un allievo pilota. Johnson \u00e8 anche un collezionista d'arte.\nPremi.\nPremi RIAA.\nAlbum multi-platino\nAlbum di platino\nAlbum d'oro\nSingoli d'oro"}
{"id": "8912372", "revid": "1318658", "url": "https://it.wikipedia.org/wiki?curid=8912372", "title": "Museo nazionale della Civilt\u00e0 egiziana", "text": "Il Museo Nazionale della Civilt\u00e0 Egiziana (, ) \u00e8 un museo sito ad al-Fustat, Il Cairo, costruito per ospitare oltre 50.000 reperti archeologici dell'Antico Egitto ed altri fino ai giorni nostri.\nDescrizione.\nIl museo \u00e8 stato progettato dall\u2019architetto egiziano El Ghazzali Kosseiba (il progetto iniziale risale al 2002), mentre gli spazi espositivi sono stati progettati dall\u2019architetto giapponese Arata Isozaki.\nLa collezione permanente \u00e8 divisa in due zone separate, una cronologica l'altra tematica. Le aree cronologiche sono le seguenti: arcaica, faraonica, greco-romana, copta, medievale, islamica, moderna e contemporanea. La zona tematica \u00e8 costituita da aree denominate Albori della civilt\u00e0, il Nilo, Scritti e pensiero, Stato e societ\u00e0, Cultura dei materiali, Credenze e pensiero ed, inoltre, dalla Galleria delle mummie reali.\nStoria.\nDopo una parziale apertura nel febbraio 2017 il museo \u00e8 stato ufficialmente inaugurato il 3 aprile 2021 dal presidente Abdel Fattah al-Sisi, al termine della traslazione dal Museo Egizio di 22 mummie (di cui 18 faraoni e 4 regine), in un evento chiamato la parata d'oro dei faraoni.\nL'UNESCO ha fornito assistenza tecnica alla realizzazione del museo.\nLe collezioni saranno trasferite da altri musei egizi come il Museo Egizio, il Museo Copto, il Museo di Arte Islamica, il Palazzo e museo Manial a Il Cairo e il Museo Reale dei Gioielli di Alessandria.\nNotevoli donazioni.\nAlla fine del 2017, Zahi Hawass ha riferito che Francis Ricciardone, presidente dell'Universit\u00e0 Americana del Cairo, ha donato 5.000 dei suoi manufatti al Museo Nazionale della Civilt\u00e0 egizia.\nUtilizzo.\nIl museo ha ospitato il sorteggio finale del Campionato mondiale di pallamano maschile 2021."}
{"id": "8912373", "revid": "968255", "url": "https://it.wikipedia.org/wiki?curid=8912373", "title": "Angels of Darkness, Demons of Light I", "text": "Angels of Darkness, Demons of Light I \u00e8 il sesto album in studio del gruppo musicale Earth, pubblicato nel 2011 dalla Southern Lord Records."}
{"id": "8912379", "revid": "968255", "url": "https://it.wikipedia.org/wiki?curid=8912379", "title": "Angels of Darkness, Demons of Light II", "text": "Angels of Darkness, Demons of Light II \u00e8 il settimo album in studio del gruppo musicale Earth, pubblicato nel 2012 dalla Southern Lord Records."}
{"id": "8912394", "revid": "968255", "url": "https://it.wikipedia.org/wiki?curid=8912394", "title": "Primitive and Deadly", "text": "Primitive and Deadly \u00e8 l'ottavo album in studio del gruppo musicale Earth, pubblicato nel 2014 dalla Southern Lord Records."}
{"id": "8912396", "revid": "767487", "url": "https://it.wikipedia.org/wiki?curid=8912396", "title": "Ray Harford", "text": ""}
{"id": "8912399", "revid": "287204", "url": "https://it.wikipedia.org/wiki?curid=8912399", "title": "Campionato mondiale di hockey su prato femminile 1986", "text": "Formula.\n12 squadre sono state inserite inizialmente in due gironi composti da 6 squadre ciascuno, in cui ogni squadra ha affrontato le altre appartenenti allo stesso girone. Le prime due di ogni gruppo si sono qualificate alle semifinali del torneo a eliminazione diretta. Le due vincenti delle semifinali si sono affrontate nella finalissima per la medaglia d'oro, mentre le due perdenti hanno disputato la finale 3\u00ba-4\u00ba posto, che assegna la medaglia di bronzo.\nRisultati.\nFase preliminare.\nLe migliori due squadre di ogni gruppo passano alle semifinali.\nFase a eliminazione diretta.\nFinale.\n&lt;br&gt;\nStatistiche.\nClassifica finale.\nFonte."}
{"id": "8912402", "revid": "968255", "url": "https://it.wikipedia.org/wiki?curid=8912402", "title": "Full upon Her Burning Lips", "text": "Full upon Her Burning Lips \u00e8 il nono album in studio del gruppo musicale Earth, pubblicato nel 2019 dalla Sargent House."}
{"id": "8912404", "revid": "287204", "url": "https://it.wikipedia.org/wiki?curid=8912404", "title": "Humberto Selvetti", "text": "Biografia.\nHumberto Selvetti nacque nella citt\u00e0 di Col\u00f3n, Provincia di Entre R\u00edos. Inizi\u00f2 a sollevare pesi all'et\u00e0 di 14 anni e a 19 anni batt\u00e9 il record mondiale nella prova di distensione lenta sollevando 157,5 kg., che rimase l'unico record mondiale della sua carriera.\nAlle Olimpiadi di Helsinki 1952, all'et\u00e0 di 20 anni, vinse la medaglia di bronzo con 432,5 kg. nel totale su tre prove, alle spalle degli statunitensi John Henry Davis (460 kg.) e James Bradford (437,5 kg.).\nL'anno successivo ottenne un'altra medaglia di bronzo ai Campionati mondiali di Stoccolma con 450 kg. nel totale, battuto dal canadese Doug Hepburn e da John Henry Davis.\nNel 1955 vinse la medaglia d'argento ai Giochi Panamericani di Citt\u00e0 del Messico terminando dietro allo statunitense Norbert Schemansky, campione olimpico tre anni prima nei pesi medio-massimi.\nL'anno seguente prese parte alle Olimpiadi di Melbourne 1956, ottenendo la medaglia d'argento con 500 kg. nel totale, stesso risultato dell'altro statunitense Paul Anderson, il quale si aggiudic\u00f2 la medaglia d'oro in virt\u00f9 del suo peso corporeo pi\u00f9 leggero di quello di Selvetti.\nNel 1957 vinse un'altra medaglia d'argento ai Campionati mondiali di Teheran con 485 kg. nel totale, alle spalle del sovietico Aleksej Medvedev.\nNel 1959 conquist\u00f2 ancora una medaglia d'argento, l'ultima della sua carriera nelle grandi competizioni internazionali, ai Giochi Panamericani di Chicago, terminando la gara dietro allo statunitense David Ashman.\nSi ripresent\u00f2 ai Giochi Olimpici in occasione delle Olimpiadi di Tokyo 1964, terminando la competizione dei pesi massimi al 17\u00ba posto con 445 kg. nel totale."}
{"id": "8912407", "revid": "287204", "url": "https://it.wikipedia.org/wiki?curid=8912407", "title": "Zygmunt Malanowicz", "text": "\u00c8 apparso in oltre 30 film tra il 1962 e il 2020."}
{"id": "8912408", "revid": "729019", "url": "https://it.wikipedia.org/wiki?curid=8912408", "title": "Battaglia di Remich", "text": "La battaglia di Remich, dell'11 aprile 882, vide contrapporsi un contingente locale guidato dal vescovo di Metz Wala, dall'arcivescovo di Treviri Bertolfo e dal conte di Metz Adalardo II, e un esercito di vichinghi impegnati nel razziare i dintorni.\nStoria.\nNel novembre 881, gli eserciti vichinghi, comandati da Gottfried e Sigfrido svernarono vicino ad Ascloha (Elsloo sul Maas o Asselt nella provincia olandese del Limburgo). Da l\u00ec partirono le incursioni, anche sul Reno e sulla Mosella. Sembra che questi fossero solo poche centinaia di guerrieri. Usavano almeno tre barche lunghe per la loro avanzata, sulle quali c'erano anche dei cavalli.\nProvenienti da Coblenza, i vichinghi attaccarono le chiese e le fattorie situate fuori dalle mura a Treviri durante la Settimana Santa dell'882. Il gioved\u00ec santo, il 5 aprile dell'882, catturarono la citt\u00e0 stessa. Dopo alcuni giorni di riposo, la domenica di Pasqua i vichinghi saccheggiarono e devastarono Treviri. Regino di Pr\u00fcm riferisce di numerose vittime tra la popolazione, ma l'arcivescovo Bertolfo di Treviri riusc\u00ec a fuggire a Metz con alcuni seguaci. In seguito, una parte dei vichinghi si spostarono con il loro bottino lungo la Mosella verso Coblenza, mentre il resto di essi si spost\u00f2 verso Metz.\nNella pianura alluvionale della Mosella tra Remich, Nennig e Besch, nell'attuale regione di confine tra Lussemburgo e Saarland, un piccolo contingente locale, guidato dai vescovi Wala di Metz e Bertolfo di Treviri, nonch\u00e9 dal conte Adalardo II di Metz, affront\u00f2 i vichinghi l'11 aprile 882. I vichinghi vinsero e Wala cadde in battaglia, mentre Adalardo e Bertolfo riuscirono a fuggire. Durante i combattimenti, l'antica villa romana di Nennig fu definitivamente distrutta.\nNonostante la vittoria, i vichinghi non avanzarono ulteriormente su Metz, ma tornarono al loro accampamento ad Ascloha passando per Bingen e Magonza. Una ragione del ritiro, oltre alla resistenza che incontrarono, fu probabilmente il ritorno di Carlo III, incoronato imperatore a Roma nel febbraio 881: infatti, dopo il \"Reichstag\" di Worms nel maggio 882, questo riun\u00ec un forte esercito e nel luglio dello stesso anno assedi\u00f2 il campo di Ascloha.\nLa battaglia di Remich segna il punto pi\u00f9 meridionale dell'avanzata dei vichinghi in Renania, la quale per\u00f2 trov\u00f2 una forte resistenza, nonostante la sconfitta militare del contingente locale.\nDieci anni dopo, nel febbraio 892, un altro esercito vichingo si mosse lungo la Mosella via Treviri, che fu nuovamente saccheggiata, verso Coblenza e poi gi\u00f9 lungo il Reno verso Bonn. A Lannesdorf, un contingente della popolazione locale attacc\u00f2 i vichinghi. Essi per\u00f2 evitarono questa lotta e si trasferirono nell'Eifel, dove diedero fuoco all'abbazia di Pr\u00fcm come avevano fatto dieci anni prima e uccisero o rapirono numerose persone.\nCommemorazione.\nSecondo una leggenda locale, il vescovo Wala sarebbe stato sepolto nel \u201cMahlknopf\u201d, un tumulo non lontano dalla villa romana di Nennig. Tuttavia, il tumulo funerario risale all'Impero romano e in realt\u00e0 Wala fu sepolto in un mausoleo nella chiesa di San Salvatore a Metz.\nNel 1688, una croce di pietra fu eretta vicino a Besch nel luogo in cui, secondo la leggenda, il vescovo Wala fu ucciso, chiamata \"Croce Normanna\" o \"Croce del vescovo Wala\". L'iscrizione sulla croce recita: \"DIS CREVE HAT LASE\u0418 MACHE\u0418 LORE\u0418TZ SVRWI\u0418 VO\u0418 BESCH 1688 LSW\". Nel 1973 la croce dovette lasciare il posto a una nuova strada e fu collocata nella sua posizione attuale. La croce in s\u00e9 non mostra alcun riferimento alla battaglia; assomiglia piuttosto ad altre croci di pietra che furono erette a Besch e nei dintorni nel XVII secolo e che sono identificabili come croci della peste (vedi elenco dei monumenti architettonici a Perl).\nA Besch ci sono anche una \"Normannenstrasse\" e una \"Bischof-Walo-Strasse\" che commemorano la battaglia."}
{"id": "8912414", "revid": "122468944", "url": "https://it.wikipedia.org/wiki?curid=8912414", "title": "Giordano Caetani", "text": "Figlio, forse secondogenito, del conte di Fondi Cristoforo Caetani e della napoletana Giovannella del Forno, Giordano nacque verso il 1418, probabilmente a Fondi. Della sua giovinezza si sa poco: a quanto pare, fu avviato agli studi letterari e coltiv\u00f2 la poesia latina, come dimostrerebbe un \u201cepigramma\u201d dedicatogli intorno al 1458 dal suo conterraneo Giovanni Antonio Campano. Come il fratello Onorato II Caetani, conte di Fondi, anche Giordano god\u00e9 del favore del re Ferrante I d'Aragona, che il 16 agosto 1491 gli concesse di aggiungere il cognome della Casa d'Aragona.\nEssendo figlio cadetto, fu destinato alla carriera ecclesiastica: nel 1440 \u00e8 definito \u201cchierico fondano\u201d impegnato negli studi di diritto canonico; nel 1447 aveva conseguito solo gli ordini minori. Il papa Niccol\u00f2 V in data 17 aprile 1447 gli confer\u00ec la sede arcivescovile di Capua; nello stesso anno Giordano si laure\u00f2, probabilmente in diritto canonico, presso l'Universit\u00e0 di Siena. Ottenne non pochi benefici ecclesiastici: fu preposito del monastero benedettino di S. Benedetto di Capua (1440); commendatario del monastero benedettino di S. Magno presso Fondi (ca. 1469 -1492); commendatario del monastero benedettino della S.ma Trinit\u00e0 di Gaeta (ca. 1477-1480). L'apice della sua carriera di prelato fu il patriarcato di Antiochia concessogli il 19 gennaio 1485 da papa Innocenzo VIII.\nL\u2019episcopato di Giordano rimase famoso per l'edizione del \"Breviarium Capuanum\", il primo incunabolo stampato nel 1489 a Capua per sua commissione dal tipografo tedesco Christian Preller. Insieme al fratello Onorato II patrocin\u00f2 un\u2019altra impresa editoriale: il dialogo \"De rationalis animae immortalitate\" del frate domenicano Filippo Barberio (1427-1487), in cui entrambi compaiono come dedicatari e come uniche \"personae loquentes\"; l'opera rimase per\u00f2 allo stadio di manoscritto. L'arcivescovo fu molto attivo nella ristrutturazione del duomo di Capua, di cui rinnov\u00f2 anche l'arredo. Ampli\u00f2 la chiesa in lunghezza con l\u2019aggiunta di due campate, il contestuale rifacimento della facciata e la ristrutturazione del quadriportico antistante; nel 1490 vi eresse anche la cappella del tesoro, detta anche \u201cTorre di San Paolino\u201d e l'annessa sagrestia, decorata da un pregevole pavimento a maioliche figurate che esaltavano la gloria dei Caetani di Fondi e la devozione al re Ferrante I d'Aragona. Dopo i bombardamenti dell'ultima guerra fu recuperata solo una parte delle mattonelle. Poco prima della morte ristruttur\u00f2 la vecchia cappella del tesoro dedicandola a Santa Lucia: sull'altare fece collocare intorno al 1492 la tavola \"Madonna con il Bambino tra i santi Stefano e Lucia\" commissionata a Antoniazzo Romano; nella parete sinistra fece costruire il suo sepolcro, che l'epigrafe dedicatoria consente di datare al 1496.\nGiordano Caetani rimase molto legato a Fondi, probabilmente la sua citt\u00e0 natale, dove soggiornava spesso: intorno al 1462 vi fece costruire un suo palazzo, situato sopra la porta cittadina chiamata \u201cPortella\u201d e confinante con la cinta muraria. A breve distanza dal palazzo fond\u00f2 una chiesa dedicata a S. Girolamo e consacrata nel 1484, come attestava l'iscrizione dedicatoria della pala d'altare commissionata a Cristoforo Scacco, in cui egli si fece ritrarre nell'atto di consegnare la chiesa alla Madonna con il Bambino.\nMor\u00ec a Napoli il 13 ottobre 1496.\nBibliografia.\nGiovanni Pesiri, \"Giordano Caetani arcivescovo letterato umanista (sec. XV)\", in \"Annali del Lazio Meridionale\", 19/1 (2019), pp. 5-33._"}
{"id": "8912425", "revid": "1281965", "url": "https://it.wikipedia.org/wiki?curid=8912425", "title": "Grand Egyptian Museum", "text": ""}
{"id": "8912444", "revid": "22475", "url": "https://it.wikipedia.org/wiki?curid=8912444", "title": "Premio Internazionale per i diritti dell'uomo Ludovic Trarieux", "text": "Il premio internazionale per i diritti dell'uomo Ludovic Trarieux, fu creato il 27 febbraio 1984 a Bordeaux dall'avvocato francese Bertrand Favreau, in onore di Ludovic Trarieux, ministro della giustizia (1895) e fondatore nel 1898, della Ligue fran\u00e7aise pour la d\u00e9fense des droits de l'homme et du citoyen.\nStoria.\nIl premio, nato nel 1984 su iniziativa dell'avvocato Bertrand Favreau, ha come scopo quello di onorare un avvocato, senza distinzione di nazionalit\u00e0, che si \u00e8 distinto nella difesa dei diritti umani, nella lotta per la supremazia del diritto e contro il razzismo e l'intolleranza in generale.\nBertrand Favreau, famoso anche per essere stato uno dei cofondatori dell'Unione degli avvocati europei e dei cofondatori dell'Istituto per i diritti umani degli avvocati europei, fu molto colpito dall'affare giudiziario Guy Mauvillain, molto noto in Francia per essere stato un errore giudiziario. Ispirato dall'impegno verso la giustizia di Ludovic Trarieux, che si mobilit\u00f2 per la revisone del processo Alfred Dreyfus, decise di creare un premio per onorare gli avvocati che lottavano per il rispetto dei diritti umani e la supremazia del diritto.\nIl premio, dapprima biennale, diventa dal 2003 annuale, con in pi\u00f9 la dicitura \"Omaggio degli avvocati a un avvocato\". Il premio consiste in una medaglia in cui appare l'effige di Ludovic Trarieux e di un attestato oltre a un contributo pecuniario. La giuria \u00e8 composta da 30 avvocati che selezionano il alureato tra una rosa di candidati proposti dalle principali organizzazioni o associazioni internazionali che lavorano nel campo dei diritti umani. Il premio viene attribuito in modo congiunto dall'Institut des Droits de l\u2019Homme du Barreau di Bordeaux, l'Institut de formation en droits de l\u2019Homme du Barreau di Parigi, l\u2019Institut des Droits de l\u2019Homme du Barreau di Bruxelles, l'Unione Forense per la Tutela dei Diritti Umani di Roma, la Rechtsanwaltskammer di Berlino, l\u2019Ordre des Avocats du barreau di Lussemburgo, l'Union internationale des avocats (UIA), e l'Istituto per i diritti umani degli avvocati europei (IDHAE) di Lussemburgo.\nPremiati.\nNon vi furono premiati nel 1984, anno della creazione del premio. "}
{"id": "8912457", "revid": "1451528", "url": "https://it.wikipedia.org/wiki?curid=8912457", "title": "Palazzo Da Mosto", "text": ""}
{"id": "8912466", "revid": "212348", "url": "https://it.wikipedia.org/wiki?curid=8912466", "title": "Stretto di Tlevak", "text": "Lo stretto di Tlevak (\"Tlevak Strait\") \u00e8 un ampio braccio di mare che si trova nell'Arcipelago di Alessandro \"Arcipelago Alexander\") nell'Alaska sud-orientale (Stati Uniti d'America). \nEtimologia.\nIl nome \"Tlevaak Strait\" sembra essere dovuto al capitano Tebenkov della Marina Imperiale Russa, e potrebbe essersi originato dalla stessa radice del nome dell'insediamento di \"Klahuak\" (Klawock) o dall'insenatura di \"Tlevakhan\" (\"Klawock Inlet\") pi\u00f9 a nord. Il nome fu pubblicato nel 1952 come \"Proliv Tlevaak\", ovvero \"Tlevaak Strait\", da un documento del \"Dipartimento Idrografico Russo\".\nDati fisici.\nLo stretto, che si trova nella foresta Nazionale di Tongass (\"Tongass National Forest\") Amministrativamente fa parte del Census Area di Prince of Wales-Hyder, si trova principalmente tra l'isola di Dall (\"Dall Island\") e l'isola Principe di Galles. Inoltre a nord confina con il canale di Meares (\"Meares Passage\"); a sud-est confina con la baia di Cordova (\"Cordova Bay\"), mentre a sud-ovest confina con lo stretto di Kaigani (\"Kaigani Strait\"). \nIsole dello stretto.\nNello stretto sono presenti le seguenti principali isole (da nord):\nInsenature e altre masse d'acqua.\nNello stretto sono presenti le seguenti principali insenature (da nord in senso orario):\nPromontori dello stretto.\nNella stretto sono presenti i seguenti promontori (da nord in senso orario):"}
{"id": "8912469", "revid": "599013", "url": "https://it.wikipedia.org/wiki?curid=8912469", "title": "Igor Musa", "text": ""}
{"id": "8912470", "revid": "2078053", "url": "https://it.wikipedia.org/wiki?curid=8912470", "title": "GRECO", "text": ""}
{"id": "8912472", "revid": "199745", "url": "https://it.wikipedia.org/wiki?curid=8912472", "title": "Tlevak Strait", "text": ""}
{"id": "8912480", "revid": "478814", "url": "https://it.wikipedia.org/wiki?curid=8912480", "title": "Co Tu", "text": ""}
{"id": "8912483", "revid": "767487", "url": "https://it.wikipedia.org/wiki?curid=8912483", "title": "The Tracey Fragments", "text": "The Tracey Fragments \u00e8 un film drammatico psicologico canadese del 2007 diretto da Bruce McDonald e scritto da Maureen Medved. Basato sull'omonimo romanzo di Medved del 1998, vede Ellen Page nei panni di Tracey Berkowitz che esplora la citt\u00e0 alla ricerca del fratello scomparso, presentato in una narrazione non lineare e in formato schermo diviso.\nProduzione.\nMcDonald ha letto il libro e lo ha definito \"come un Giovane Holden contemporaneo\", e ha contattato Medved, che ha scritto una prima bozza di sceneggiatura utilizzata nel film. McDonald ha deciso di utilizzare tecniche multiframe e formato a schermo diviso con immagini a mosaico, ispirandosi a fonti diverse come Il caso Thomas Crown, Lo strangolatore di Boston, un video dei Beastie Boys e i dipinti di Piet Mondrian. Utilizzando fino a otto fotogrammi contemporaneamente, McDonald voleva mostrare la natura frammentata della mente di Tracey e offrire \"finestre\" nella sua coscienza, quindi ogni sezione dello schermo offre una diversa prospettiva o angolazione della telecamera della stessa scena.\nCasting.\nLa prima scelta di McDonald \u00e8 stata Ellen Page, e inizialmente gli ha parlato quando aveva 15 anni, la stessa et\u00e0 del personaggio. L'attore gli era stato consigliato da Daniel MacIvor e Wiebke von Carolsfeld, lo scrittore e regista del film del 2002 in cui Page recita, Marion Bridge. A quel tempo, Page ha detto di non sentirsi ancora pronto per la parte, che \u00e8 stata descritta come \"un estenuante ritratto di una ragazza che soffre di tutto, dagli abusi psichiatrici al quasi stupro\". La sua decisione \u00e8 andata bene, poich\u00e9 McDonald non \u00e8 stato in grado di aumentare il finanziamento fino a quando Page non \u00e8 diventato un po' pi\u00f9 grande.\nRiprese e montaggio.\nLe riprese principali sono iniziate all'inizio del 2006 con l'adattamento del romanzo. Le riprese sono durate 14 giorni per un periodo di quattro settimane nella primavera del 2006 e si sono svolte a Toronto, Brantford e nei sobborghi di Hamilton, Ontario. Il direttore della fotografia Steve Cosens ha girato il film su Panasonic DVX100 a un frame rate di 24p, con pellicola da 35 mm. La post-produzione ha richiesto quasi nove mesi, insieme a tre editor che lavoravano su due Mac utilizzando Apple Final Cut Pro.\nColonna sonora.\nLa colonna sonora, pubblicata il 13 maggio 2008, contiene musiche del gruppo indie rock canadese Broken Social Scene. La colonna sonora include anche Fembots, Slim Twig, Duchess Says, Rose Melberg e \"Land Horses\", una cover di \"Horses\" di Patti Smith di Elizabeth Powell di Land of Talk.\nDistribuzione.\nThe Tracey Fragments \u00e8 stato selezionato per aprire la sezione Panorama del 57 \u00b0 Festival Internazionale del Cinema di Berlino e ha avuto la sua prima mondiale l'8 febbraio 2007. \u00c8 stato distribuito in Canada da Odeon Films, mentre le vendite mondiali sono state affidate a Bavaria Films International. Ha avuto la sua premiere in Nord America al Toronto International Film Festival 2007 il 12 settembre. L'uscita nelle sale canadesi \u00e8 seguita il 2 novembre 2007. Il film \u00e8 stato anche proiettato come parte di una serie speciale al Museum of Modern Art il 14 e 18 marzo 2008. \u00c8 stato acquistato per gli Stati Uniti da THINKFilm ed \u00e8 stato rilasciato il 9 maggio 2008, dopo la sua premiere all'AFI Film Festival di Los Angeles nel novembre 2007.\nIl film \u00e8 stato una produzione a film a basso costo e ha incassato $ 33.183 in 4 sale.\nAccoglienza.\nIl sito web di recensioni cinematografiche Rotten Tomatoes riporta che il 42% di 38 recensioni critiche sono positive per il film, con una valutazione media di 5,11 / 10. Il consenso critico del sito recita: \"Splitscreen intensivo e talvolta ambiguo, questo veicolo di Ellen [sic] Page con psicodramma corre rischi audaci che possono confondere\". Metacritic ha calcolato un punteggio medio ponderato di 54 su 100, sulla base di 10 recensioni, citando \"recensioni miste o medie\".\nBoston Herald ha definito le immagini del film \"affascinanti e ambiziose\", e la narrazione \u00e8 \"come un origami, piegato e ripiegato su se stesso\", aggiungendo che \"dovrebbe essere visto da chiunque sia interessato all'arte del cinema e all'arte della recitazione cinematografica di bravura. \u00c8 anche un ulteriore promemoria del fatto che Page \u00e8 la cosa reale, ma lo sapevamo gi\u00e0. AO Scott del New York Times ha scritto: \"Nelle mani di un regista dalla mentalit\u00e0 pi\u00f9 letterale, The Tracey Fragments avrebbe potuto essere triste e insopportabile, una cronaca di florida autocommiserazione giustificata da una crudelt\u00e0 arbitraria. Invece \u00e8 feroce, enigmatica e toccante. Alcuni di questi hanno a che fare con Ms. Page, che sembra essere ovunque in questi giorni sulla scia di Juno (che \u00e8 stato girato dopo The Tracey Fragments) e che incarna brillantemente l'intelligenza precoce sotto varie forme di costrizione. Mentre l'intera gamma di traumi che colpisce Tracey non sembra del tutto plausibile, Ms. Page non \u00e8 mai meno convincente. \" VA Musetto del New York Post ha applaudito \"l'approccio ad alto numero di ottano\" di McDonald e \"la performance audace di Page \". Peter Howell di Toronto Star \u00e8 stato positivo nei confronti del film, elogiando la performance di Page ed etichettando il film come \"un orologio duro, ma gratificante per coloro che sono aperti alla sperimentazione\". La Playlist ha iniziato la sua recensione scrivendo il film \"si sta polarizzando nella blogosfera, non tanto per le tecniche frammentate del film, ma pi\u00f9 a causa dell'attrice di temi caldi Ellen Page il cui ruolo in Juno, sembrava provocare molte ire di molti blogger e critici da poltrona che evidentemente odiano le ragazze adolescenti che si degnano di parlare con toni pop-culturali \", affermando che la tecnica dello schermo diviso\" non era odiosa come sembra \"ma era\" sia efficace che irritante a volte e probabilmente far\u00e0 o distrugger\u00e0 il film per il pubblico \". Hanno concluso: \"Le performance sono forti, le immagini sono sorprendenti e romantiche, la musica \u00e8 tipicamente evocativa ma sottile, e nonostante la premessa oscura, \u00e8 molto pi\u00f9 divertente e giocosa di quanto dovrebbe essere.\" Wesley Morris del Boston Globe ha notato che Page era \"una combinazione straordinaria: il Bizarro Natalie Wood e il Bizarro Mercoled\u00ec Addams\" in un film che \"non si assesta mai su un tono emotivo\". Joe Neumaier ==Collegamenti esterni==del New York Daily News ha dato al film una recensione negativa, riferendosi al film come \"un'acrobazia stridente che suona come un progetto di scuola di cinema, tagliando una storia blanda in un milione di minuscoli pezzi irritanti\". Ha anche affermato che Page \"deve abbandonare il morso di Juno intelligente e recitare la sua [sic] et\u00e0\". Scrivendo per Reelviews, James Berardinelli ha commentato: \"Questa storia non eccezionale e poco interessante di un adolescente autocommiserante dalla personalit\u00e0 borderline rasenta l'essere inguardabile come risultato della decisione di McDonald di bombardare il pubblico con immagini estranee invece di raccontare la storia \".\nNella sua recensione su DVD, James Musgrove di IGN ha detto che Page \"affronta un altro ruolo intenso e ricco di sfumature\", e \"non \u00e8 mai stata un'attrice [sic] per rifuggire da ruoli diversi e impegnativi, interpretandoli sempre con talento e dedizione impeccabili. . Signore e signori, l'ha fatto di nuovo! \" Musgrove ha trovato gli extra \"pi\u00f9 o meno accettabili\". In conclusione, Musgrove ha scritto \"Non per tutti, ma rilevante per tutti. Non c'\u00e8 una persona viva che non si sia sentita come se il mondo stesse crollando intorno a loro, ed \u00e8 qui che possiamo veramente entrare in empatia con Tracey. Questo film potrebbe far grattarsi la testa a certi spettatori, ma senza l'approccio audace che ha avuto, forse non sarebbe niente in confronto a quello che \u00e8 diventato. Guardalo, se non altro per la fantastica performance di Page\". Un'altra recensione di DVD \u00e8 arrivata da Noel Murray del The A.V. Club, che pensava che senza il \"gioco visivo\", la storia \"non sarebbe stata poi cos\u00ec eccezionale\" e \"L'approccio al collage di McDonald \u00e8 incostante, ci sono momenti in The Tracey Fragments esilaranti come tutti gli ultimi cinema indipendente \"."}
{"id": "8912485", "revid": "478814", "url": "https://it.wikipedia.org/wiki?curid=8912485", "title": "Katu", "text": ""}
{"id": "8912486", "revid": "287204", "url": "https://it.wikipedia.org/wiki?curid=8912486", "title": "Siglufj\u00f6r\u00f0ur (fiordo)", "text": "Il Siglufj\u00f6r\u00f0ur \u00e8 un fiordo situato nel settore nordorientale dell'Islanda. \nDescrizione.\nSiglufj\u00f6r\u00f0ur \u00e8 uno dei fiordi della regione del Nor\u00f0urland eystra. \u00c8 situato al centro della parte settentrionale della penisola di Tr\u00f6llaskagi, a ovest dei due fiordi H\u00e9\u00f0insfj\u00f6r\u00f0ur e \u00d3lafsfj\u00f6r\u00f0ur.\nIl fiordo \u00e8 largo 3,5 km e penetra per oltre 6,5 km nell'entroterra.\nNel fiordo va a sfociare il fiume Fjar\u00f0ar\u00e1.\nIn fondo al fiordo, sulla sponda orientale, \u00e8 stato costruito un piccolo aeroporto.\nVie di comunicazione.\nLa strada statale S76 Siglufjar\u00f0arvegur corre lungo la sponda occidentale e raggiunge il fiordo attraverso la galleria Str\u00e1kag\u00f6ng lunga 830 m. Oltrepassato il villaggio di Siglufj\u00f6r\u00f0ur, che ha lo stesso nome del fiordo, la strada prosegue verso est attraverso il ramo occidentale della galleria H\u00e9\u00f0insfjar\u00f0arg\u00f6ng. Il villaggio di Siglufj\u00f6r\u00f0ur aveva 1184 abitanti al 1\u00ba gennaio 2019, ed \u00e8 stato un importante centro peschereccio durante il boom delle aringhe negli anni 1950. \nLa strada locale L793 Skar\u00f0svegur conduce al comprensorio sciistico e prosegue fino ai 630 metri del passo Siglufjar\u00f0arskar\u00f0. Prima dell'apertura della galleria Str\u00e1kag\u00f6ng, la L793 (poco pi\u00f9 di un sentiero) era l'unico collegamento stradale nel fiordo. \u00c8 un percorso tortuoso, non sicuro durante l'inverno e anche ora percorribile solo in estate.\nClima.\nIl clima \u00e8 quello tipico della tundra. La temperatura media annua \u00e8 di -3 \u00b0C. Il mese pi\u00f9 caldo \u00e8 settembre, con una temperatura media di 6 \u00b0C; il pi\u00f9 freddo dicembre, con -10 \u00b0C."}
{"id": "8912493", "revid": "767487", "url": "https://it.wikipedia.org/wiki?curid=8912493", "title": "Roma. L'antica chiave dei sensi", "text": "Roma. L'antica chiave dei sensi \u00e8 un film italiano diretto da Lorenzo Onorati.\nTrama.\nIl giovane e sadico Caligola si innamora di una sua schiava, che fa da ballerina esotica alla corte. Tuttavia, sta segretamente lavorando per suo cugino che ha intenzione di rovesciarlo.\nCollegamenti esterni.\n(EN) \"Roma. L'antica chiave dei sensi\", su Internet Movie Database, IMDb.com."}
{"id": "8912504", "revid": "422900", "url": "https://it.wikipedia.org/wiki?curid=8912504", "title": "Shintar\u014d Katsu", "text": " \u00c8 famoso per aver recitato nelle serie \"Akumy\u014d, Heitai Yakuza\" e \"Zat\u014dichi\".\nBiografia.\nKatsu era figlio di , noto artista kabuki conosciuto come e che era rinomato per le sue abilit\u00e0 nagauta e shamisen, e fratello minore dell'attore Tomisabur\u014d Wakayama.\nShintaro Katsu cominci\u00f2 la sua carriera nell'intrattenimento come suonatore di shamisen ed, in seguito, pass\u00f2 alla recitazione. Negli anni '60 recit\u00f2 contemporaneamente in tre serie di film di lunga durata, la serie Akumyo, la serie Heitai Yakuza e la serie Zatoichi.\nInterpret\u00f2 il ruolo dello spadaccino cieco Zatoichi in una serie di 25 film tra il 1962 e il 1973, in 100 episodi in una serie televisiva di quattro stagioni dal 1974 al 1979 e in un ventiseiesimo e ultimo film nel 1989, che ha anche diretto.\nNel 1967, Katsu ha fondato la societ\u00e0 Katsu Productions.\nKatsu ebbe una vita personale turbolenta. Gran bevitore, Katsu ebbe problemi con la legge per l'uso di droghe, tra cui marijuana, oppio e cocaina con arresti nel 1978, 1990 e 1992.\nAveva anche maturato la reputazione di piantagrane sul set. Quando il regista Akira Kurosawa lo scelse per il ruolo principale in Kagemusha (1980), Katsu se ne and\u00f2 prima che il primo giorno di riprese fosse terminato. Pare che all'origine dell'incidente ci fosse un diverbio fra Katsu e lo stesso Kurosawa. A seguito di ci\u00f2, Katsu venne sostituito da Tatsuya Nakadai.\nNel 1962, si spos\u00f2 con l'attrice Tamao Nakamura e fu padre dell'attore Ryutaro Gan.\nKatsu produsse la serie di film jidai-geki basata sul manga \"Lone Wolf and Cub\".\nMor\u00ec di cancro alla faringe il 21 giugno 1997.\nIl personaggio di Fujitora nella serie manga e anime \"One Piece\" si basa sul suo aspetto fisico quando interpretava il samurai Zatoichi."}
{"id": "8912507", "revid": "422900", "url": "https://it.wikipedia.org/wiki?curid=8912507", "title": "Shintaro Katsu", "text": ""}
{"id": "8912509", "revid": "92723", "url": "https://it.wikipedia.org/wiki?curid=8912509", "title": "Palazzo e museo Manial", "text": "Il Palazzo Manial \u00e8 un antico palazzo dell'epoca della Dinastia alawita situato sull'Isola di Roda sul Nilo. Si trova nella zona della Sharia Al-Saray, nel distretto di El-Manial, nel sud de Il Cairo, in Egitto. Il palazzo e la tenuta sono stati conservati in quanto il Consiglio supremo delle antichit\u00e0 ha diretto il museo e la tenuta della casa storica, riflettendo l'ambientazione e lo stile di vita del principe reale ed erede egiziano della fine del XIX e dell'inizio del XX secolo. Il complesso della residenza, composto da cinque edifici separati e dallo stile caratteristico, \u00e8 circondato da giardini persiani all'interno di un ampio parco di propriet\u00e0 con giardini all'inglese, lungo un piccolo ramo del Nilo.\nStoria.\nIl Palazzo Manial fu costruito dal principe Mohammed Ali Tewfik (1875-1955), zio del re Farouk, tra il 1899 e il 1929. Lo fece progettare in uno stile che integrava l'Art Nouveau e il Rococ\u00f2 con molti stili di architettura islamica tradizionale tra cui ottomano, moresco, persiano, creando combinazioni ispirate nel design spaziale, decorazioni architettoniche e interne e materiali sontuosi.\u00a0Ospitava le sue vaste collezioni di arte, mobili, abbigliamento, argento, oggetti d'arte e manoscritti medievali. Le piastrelle di ceramica dell'ingresso e della moschea sono state create dal ceramista armeno David Ohannessian, originario di Kutahya.\nMuseo.\nIl palazzo, gli arredi e le collezioni del principe furono donati al Consiglio supremo delle antichit\u00e0 egiziane nel 1955. Il Palazzo e la tenuta Manial sono un museo pubblico di arte e storia, con giardini storici e parco naturale boscoso.\u00a0C'\u00e8 anche lo Hunting Lodge Museum, che apparteneva al defunto re Farouk."}
{"id": "8912515", "revid": "36426", "url": "https://it.wikipedia.org/wiki?curid=8912515", "title": "Casa Pandolfini", "text": "La Casa Pandolfini \u00e8 un edificio storico del centro di Firenze, situato via de' Pandolfini 28 e via de' Giraldi 9-11.\nStoria e descrizione.\nL'edificio mostra le proprie origini trecentesche nelle varie porzioni a filaretto in pietra messe a vista nel corso dell'ultimo restauro, e comunque dovette avere una prima configurazione significativa solo in pieno Quattrocento, periodo al quale risalgono alcune architravi con i nomi di membri della famiglia Pandolfini che appunto ne avevano la propriet\u00e0. \nTrasformato in parte nel Cinquecento e quindi nel Settecento (periodo al quale dovrebbe risalire la piccola loggia interna) ha comunque un carattere inusitato (per quanto gradevole) che lo rendono pi\u00f9 simile a una residenza di campagna che non di citt\u00e0, vuoi per le dimensioni contenute di tutti gli elementi, vuoi per l'articolato gioco di volumi attorno alla piccola corte, vuoi per la pianta di glicine che periodicamente la invade, anche sugli esterni. \nL'edificio ospita da lungo tempo studi di avvocati e notai, quasi a mantenere alta una tradizione inaugurata dai Pandolfini, che appunto a tali professioni nel Quattrocento si erano vocati. \nSu via dei Girladi un restauro novecentesco ha riportato in luce vari elementi dell'edificio tre/quattrocentesco (con molte integrazioni in malta di cemento)."}
{"id": "8912520", "revid": "1315817", "url": "https://it.wikipedia.org/wiki?curid=8912520", "title": "Francesco Feliciano", "text": ""}
{"id": "8912523", "revid": "38120", "url": "https://it.wikipedia.org/wiki?curid=8912523", "title": "The Night Rider", "text": ""}
{"id": "8912524", "revid": "38120", "url": "https://it.wikipedia.org/wiki?curid=8912524", "title": "Night Riders", "text": ""}
{"id": "8912525", "revid": "56620", "url": "https://it.wikipedia.org/wiki?curid=8912525", "title": "A Quiet End", "text": "A Quiet End \u00e8 un romanzo giallo del 2015 scritto da Nelson DeMille.\nHa come protagonista John Corey.\nIl libro non \u00e8 ancora stato pubblicato in Italia.\nTrama.\nDopo la resa dei conti con il famigerato terrorista yemenita noto come The Panther, la vita sembra essere pi\u00f9 tranquilla per l'agente federale John Corey. Professionalmente messo da parte, lontano da sua moglie, collabora con una giovane e bella recluta di nome Tess.\nCorey ha un lavoro senza noie che consiste nell'eseguire una facile sorveglianza su un gruppo di delegati russi delle Nazioni Unite a New York City. \nMa poi uno dei suoi soggetti sfugge alla sorveglianza, Vasily Petrov, un colonnello del servizio segreto russo che finge di essere un diplomatico della missione russa delle Nazioni Unite, scompare misteriosamente e tocca a Corey rintracciarlo. \nInoltre Tess inizia a comportarsi in modo sospetto e ricompare un vecchio e pericoloso nemico. \nJohn Corey si trover\u00e0 ancora una volta nell'East End di Long Island a tentare di affrontare la minaccia di una bomba nucleare di fabbricazione russa posta per annientare l'isola di Manhattan."}
{"id": "8912526", "revid": "38120", "url": "https://it.wikipedia.org/wiki?curid=8912526", "title": "Nightrider", "text": ""}
{"id": "8912528", "revid": "38120", "url": "https://it.wikipedia.org/wiki?curid=8912528", "title": "The Nightrider", "text": ""}
{"id": "8912529", "revid": "38120", "url": "https://it.wikipedia.org/wiki?curid=8912529", "title": "The Nigh Rider (film)", "text": ""}
{"id": "8912533", "revid": "228587", "url": "https://it.wikipedia.org/wiki?curid=8912533", "title": "Monte Pubulena", "text": "Il monte Pubulena \u00e8 un monte situato in territorio di Ploaghe, nel Logudoro Meilogu, nella Sardegna nord-occidentale. Si trova a nord-ovest del Monte Ruju. La quota media del perimetro \u00e8 di 463 m s.l.m., la sua cima si innalza fino alla quota di 536 metri. Fa parte del sistema di coni allineati in direzione NNO-SSE che comprende, il Monte Ruju, Monte Percia, Sos Pianos e Sa Figu \u2019e Mannu.\nDescrizione.\nIl Monte Pubulena \u00e8 costituito da scorie basaltiche sciolte. Il cratere \u00e8 completamente coperto e in parte eroso. Il cono \u00e8 costituito al di sopra delle colate basaltiche."}
{"id": "8912534", "revid": "38120", "url": "https://it.wikipedia.org/wiki?curid=8912534", "title": "Nightriders", "text": ""}
{"id": "8912535", "revid": "38120", "url": "https://it.wikipedia.org/wiki?curid=8912535", "title": "The Nightriders", "text": ""}
{"id": "8912536", "revid": "38120", "url": "https://it.wikipedia.org/wiki?curid=8912536", "title": "Night Rider (romanzo)", "text": ""}
{"id": "8912537", "revid": "38120", "url": "https://it.wikipedia.org/wiki?curid=8912537", "title": "Nightrider (personaggio)", "text": ""}
{"id": "8912538", "revid": "38120", "url": "https://it.wikipedia.org/wiki?curid=8912538", "title": "Night Rider (personaggio)", "text": ""}
{"id": "8912539", "revid": "2148245", "url": "https://it.wikipedia.org/wiki?curid=8912539", "title": "Bitis nasicornis", "text": "La vipera nasicorne (\"Bitis nasicornis\") (SHAW, 1802) o vipera rinoceronte \u00e8 una specie di vipera velenosa che si trova in Africa. Questa vipera \u00e8 conosciuta per le sue due tipiche \"corna\" sopra agli occhi.\nAl momento non sono riconosciute sottospecie.\nDescrizione.\nLinee e forme elaborate ricoprono il corpo tozzo di questa vipera, che mostra macchie azzurre, rosse e giallo limone. Questa livrea la aiuta a mimetizzarsi tra le foglie cadute. In media questa vipera misura dai 70 ai 180 cm e le femmine sono pi\u00f9 grandi dei maschi. Come la maggior parte dei serpenti, la vipera nasicorne usa le scaglie per mantenere la presa. Grazie alla lingua biforcuta la vipera riesce a rintracciare facilmente le prede, usandola per sentirne l'odore nell'aria e trasmettendone le particelle all'organo di Jacobson per essere analizzate. Le corna sono scaglie modificate che formano le caratteristiche \"ciglia\" sopra la testa della vipera e possono essere 2 o 3. Nonostante molte altre vipere abbiano le corna sul naso, la funzione di queste particolari appendici resta ancora un mistero. \nAbitudini e dieta.\nLa vipera nasicorne \u00e8 prevalentemente notturna e solitamente caccia piccoli mammiferi, uccelli, lucertole, rane e pesci.\nDurata della vita.\nQuesto serpente pu\u00f2 vivere fino a 15 anni.\nDistribuzione ed habitat.\nLa vipera nasicorne vive principalmente nelle foreste pluviali dell'Africa centrale e occidentale, dal Kenya occidentale al Senegal. Questo serpente preferisce il terreno umido vicino a fiumi, laghi e paludi. Sebbene si sappia arrampicare, trascorre la maggior parte del tempo al suolo.\nVeleno.\nIl veleno di questa vipera \u00e8 molto potente, e viene iniettato da zanne lunghe fino a 1,5 cm. Il veleno \u00e8 emotossico, quindi in grado di attaccare le cellule sanguigne e il sistema circolatorio, portando emorragie interne, necrosi dei tessuti e collasso degli organi interni. \u00c8 talvolta letale per l'uomo. Il morso per\u00f2 non risulta sempre velenoso, perch\u00e9 questa vipera pu\u00f2 controllare il movimento delle zanne retrattili e non sempre le estrae quando morde.\nRiproduzione.\nLa vipera nasicorne \u00e8 ovovivipara. I cuccioli appena nati misurano 18-25 cm."}
{"id": "8912540", "revid": "38120", "url": "https://it.wikipedia.org/wiki?curid=8912540", "title": "Nightrider (singolo)", "text": ""}
{"id": "8912541", "revid": "38120", "url": "https://it.wikipedia.org/wiki?curid=8912541", "title": "Night Rider (singolo)", "text": ""}
{"id": "8912542", "revid": "38120", "url": "https://it.wikipedia.org/wiki?curid=8912542", "title": "Night Rider (album)", "text": ""}
{"id": "8912543", "revid": "38120", "url": "https://it.wikipedia.org/wiki?curid=8912543", "title": "Nightrider (album)", "text": ""}
{"id": "8912547", "revid": "124780968", "url": "https://it.wikipedia.org/wiki?curid=8912547", "title": "Sonja Jeannine", "text": "Biografia.\nJeannine ha iniziato la sua carriera di attrice teatrale in Austria e successivamente recita per la televisione ed il cinema. Negli anni '70 \u00e8 stata attiva nel cinema italiano avendo avuto ruoli da protagonista principale nei film \"La verginella, La figliastra (Storie di corna e di passioni).\" Nel film \"Il corsaro nero,\" con la regia di Sergio Sollima \"\u00e8\" ricordata per il ruolo di Yara dove \u00e8 anche l'interprete del brano \"Morte di Yara\" incluso nella colonna sonora del film composto da Guido e Maurizio De Angelis. Nel film \"Mannaja\", con regia di Sergio Martino, \u00e8 la principale interprete femminile. Alla fine degli anni '80 si ritira dalla recitazione e si trasferisce negli Stati Uniti."}
{"id": "8912551", "revid": "2160750", "url": "https://it.wikipedia.org/wiki?curid=8912551", "title": "Estrattore di succo", "text": "L'estrattore di succo \u00e8 un elettrodomestico usato in cucina che permette di ottenere un succo di frutta o di verdura, con una densit\u00e0 diversa da quella che \u00e8 possibile ottenere con lo spremiagrumi o con la centrifuga. La caratteristica principale dell'estrattore \u00e8 la presenza della coclea, ovvero un torchio a elicoide, che concorre a torchiare ed estrarre a freddo il succo dall'alimento, in modo da conservare intatte le principali propriet\u00e0 nutritive.\nTipologie.\nEsistono due tipi di estrattori che si differenziano per l'aspetto e per il principio di funzionamento:\nCome funziona.\nL'estrattore di succo, a differenza della centrifuga che trita e filtra con forza, spreme la frutta e la verdura lentamente e a freddo. La coclea ruotando su se stessa dapprima schiaccia l'alimento e poi lo preme contro il filtro che permette di far passare soltanto la parte pi\u00f9 liquida, eliminando la polpa pi\u00f9 densa. Pi\u00f9 lentamente ruota la coclea e minor calore e meno attrito viene creato: questo permette di estrarre il succo a freddo senza rovinare le propriet\u00e0 nutritive dell'alimento. Questa, infatti, si mantengono intatte al di sotto dei .\nResa e scarto.\nGeneralmente la resa degli estrattori, in quanto a succo e propriet\u00e0 nutritive, \u00e8 del 90-95%. Infatti, solo un 5-10% rappresenter\u00e0 lo scarto, sotto forma di polpa densa e asciutta. La potenza non \u00e8 sinonimo di efficienza, ma solo un dato di consumo. \u00c8 la velocit\u00e0 di rotazione che distingue gli estrattori professionali da quelli meno efficienti: questo dato pu\u00f2 variare tra i 20 e gli 80 giri al minuto. Sono quelli pi\u00f9 lenti ad offrire maggior efficienza.\nFiltri.\nUna volta spremuto l'alimento, questo viene fatto passare attraverso un filtro che, a seconda della finezza, fermer\u00e0 pi\u00f9 o meno polpa donando una consistenza e una densit\u00e0 finale diversa al succo. I filtri a maglia fine sono adatti per ottenere succhi di frutta con una densit\u00e0 media, mentre i filtri con maglia pi\u00f9 grossolana sono adatti per estratti di pomodoro o per ottenere sorbetti di frutta o di verdura.\nPreparazioni.\nL'estrattore di succo, a differenza dello spremiagrumi e della centrifuga, riesce a lavorare anche alimenti con poca polpa, asciutti e duri come la frutta secca. Non \u00e8 un caso, infatti, che l'estrattore sia l'elettrodomestico dedicato alla produzione di latte di mandorla, di avena, di soia o di riso.\nTra le preparazioni pi\u00f9 semplici ci sono il classico succo di arancia, di mela e di pera, mentre tra quelli pi\u00f9 particolari ci sono il succo di melograno e quello di cavolo. L'estrattore offre anche la possibilit\u00e0 di preparare zuppe, vellutate, passate di pomodoro e basi per marmellate.\nL'estrattore permette di preparare anche il sorbetto: non contenendo latte e derivati, \u00e8 un alimento che pu\u00f2 essere assunto anche dagli intolleranti al lattosio."}
{"id": "8912589", "revid": "767487", "url": "https://it.wikipedia.org/wiki?curid=8912589", "title": "Diamond Jubilee State Coach", "text": "La Diamond Jubilee State Coach (inizialmente nota come State Coach Britannia) \u00e8 una carrozza chiusa a sei cavalli che \u00e8 stata realizzata per commemorare l'ottantesimo compleanno della regina Elisabetta II, ma il completamento \u00e8 stato ritardato di quasi otto anni. Alla fine, \u00e8 diventato una commemorazione per il giubileo di diamante della regina Elisabetta II. La Diamond Jubilee State Coach \u00e8 stata utilizzata per la prima volta all'apertura del Parlamento il 4 giugno 2014. Da allora \u00e8 in servizio regolare, spesso utilizzato per visite di Stato, ed \u00e8 ospitata nei Royal Mews insieme alle altre carrozze reali della famiglia reale britannica.\nStoria.\nLa carrozza \u00e8 stata costruita in Australia dal carrozziere W. J. Frecklington, precedentemente responsabile della costruzione dell'Australian State Coach del 1988. Sebbene completata nel 2010, la carrozza non \u00e8 arrivata a Londra fino a marzo 2014 a causa di problemi con il finanziamento del suo trasporto. Buckingham Palace ha dichiarato che Frecklington aveva completato la carrozza di sua iniziativa e che non era un veicolo reale ufficiale, sebbene Frecklington avesse dichiarato che la carrozza era stata approvata (ma non commissionata) da Buckingham Palace. La Diamond Jubilee State Coach \u00e8 stata successivamente acquistata dal Royal Collection Trust per una somma non rivelata, da una donazione privata, e ora fa parte della Royal Collection e pu\u00f2 essere ufficialmente utilizzata. L'intenzione di Frecklington era quella di creare una carrozza che racchiudesse la storia e il patrimonio del Regno Unito incorporando materiale proveniente da edifici storici, navi e altri manufatti britannici. Il Diamond Jubilee State Coach \u00e8 quindi una rappresentazione particolarmente ampia dei grandi eventi, figure e oggetti della storia britannica mai assemblati, elementi direttamente correlati a pi\u00f9 di trenta re e regine d'Inghilterra, Scozia e Irlanda, i personaggi pi\u00f9 influenti della Gran Bretagna, la storia, le sue pi\u00f9 grandi vittorie, i suoi luoghi pi\u00f9 preziosi e i suoi pi\u00f9 grandi contributi al mondo. Frecklington ha finanziato la costruzione della carrozza come iniziativa privata con un po' di aiuto dal governo australiano sotto forma di una sovvenzione di $ 250\u00a0000 (\u00a3 138\u00a0000). La Diamond Jubilee State Coach pesa 2,75 tonnellate ed \u00e8 lunga 18 piedi (5,5 m) e alta 11 piedi (3,4 m). Come l'Australian State Coach, il Diamond Jubilee State Coach ha alzacristalli elettrici, riscaldamento e stabilizzatori idraulici.\nDescrizione.\nLa corona in cima al tetto \u00e8 scolpita nel legno dell'ammiraglia di Lord Nelson, la HMS Victory. Segmenti di legno provenienti dalla Torre di Londra, l'Abbazia di Westminster, la Cattedrale di St Paul, il Castello di Edimburgo, l'ammiraglia di Enrico VIII, la Mary Rose, il Mayflower, il Castello di Balmoral, il Palazzo di Blenheim, il Castello di Caernarfon, la Cattedrale di Canterbury, la Cattedrale di Carlisle, la Cattedrale di Chichester, la Cattedrale di Durham, Ely Cattedrale, Palazzo di Hampton Court, Palazzo di Holyrood, Palazzo di Kensington, Cattedrale di Lincoln, Cattedrale anglicana di Liverpool, Osborne House, Cattedrale di Salisbury, Cappella di San Giorgio, Castello di Stirling, Palazzo di Westminster, Padiglione reale, Casa Bianca a Kew, Cattedrale di Wells, Cattedrale di Westminster, Cattedrale di Winchester, Castello di Windsor, Cattedrale di York e altri sono intarsiati nel rivestimento interno della carrozza. \u00c8 incluso anche materiale donato dal governo scozzese dalla Stone of Scone, legno delle Ferriby Boats, un segmento di materiale donato dal governo canadese dalla spedizione Franklin del 1845 e altri dall'ex Royal Yacht HMY Britannia, HMS Endeavour, Battaglia di Hastings, RMS Queen Mary, RMS Olympic, SS Great Britain, RSS Discovery, un contrappeso originale del Big Ben, una Battaglia di Spitfire e Hawker Hurricane, un Dambusters Lancaster, parte di un moschetto della battaglia di Waterloo. Sono inclusi anche segmenti relativi a Shakespeare, Sir Isaac Newton, Charles Darwin, Edward Jenner, John Harrison, Joseph Banks, Florence Nightingale e altri personaggi famosi, nonch\u00e9 copie digitali della Magna Carta e del Domesday Book. Le due maniglie delle porte, realizzate da un gioielliere neozelandese, sono decorate individualmente con 24 diamanti e 130 zaffiri. Le lampade sono state realizzate a mano da Edinburgh Crystal."}
{"id": "8912592", "revid": "135224", "url": "https://it.wikipedia.org/wiki?curid=8912592", "title": "Cotrasportatore 2 sodio / glucosio", "text": ""}
{"id": "8912597", "revid": "135224", "url": "https://it.wikipedia.org/wiki?curid=8912597", "title": "SGLUT1", "text": ""}
{"id": "8912607", "revid": "1924342", "url": "https://it.wikipedia.org/wiki?curid=8912607", "title": "IHeartRadio Music Awards 2021", "text": "L'ottava edizione degli iHeartRadio Music Awards si \u00e8 svolta il 27 maggio 2021 presso il Dolby Theatre di Los Angeles in California. La lista delle nomination \u00e8 uscita il 7 aprile 2021. Dopo aver ricevuto 8 nomination, The Weeknd \u00e8 risultato l'artista con il maggior numero di candidature, seguito da Megan Thee Stallion e Roddy Ricch (7). A ricevere il maggior numero di premi nella serata \u00e8 stato The Weeknd, che ne ha ottenuti 5.\nNomination.\nIn grassetto sono evidenziati i vincitori."}
{"id": "8912608", "revid": "486946", "url": "https://it.wikipedia.org/wiki?curid=8912608", "title": "Settore Destro", "text": ""}
{"id": "8912617", "revid": "767487", "url": "https://it.wikipedia.org/wiki?curid=8912617", "title": "Museo Reale dei Gioielli", "text": "Il Museo Reale dei Gioielli ( ) \u00e8 un museo di arte e storia sito nel quartiere Zizenia di Alessandria, Egitto. Si trova nell'ex palazzo della principessa Fatma Al-Zahra'. Le sale dell'edificio contengono una collezione inestimabile di gioielli della dinastia Muhammad Ali. Nelle sale e nelle hall sono inoltre esposti dipinti, statue e arti decorative del XIX secolo. Il museo \u00e8 stato inaugurato il 24 ottobre 1986. Dopo diversi anni di lavori di ristrutturazione e ampliamento \u00e8 stato riaperto nell'aprile 2010.\nMuseo.\nIl museo ospita importanti gioielli e acquisizioni d'arte della dinastia di Muhammad Ali e dei suoi discendenti, che governarono l'Egitto per quasi 150 anni dal 1805 fino alla rivoluzione egiziana del 1952. Dopo la rivoluzione, i gioielli lasciati dalla famiglia reale furono tenuti al sicuro e nascosti fino a quando non fu emanato un decreto del 1986 del presidente Mubarak per destinare il palazzo della principessa Fatima Al-Zahra' ad Alessandria a museo speciale per ospitare quei pezzi.\nPalazzo.\nIl palazzo venne costruito nel 1919. Le sue pareti e soffitti sono adornati con dipinti ad olio raffiguranti varie scene storiche e scenari naturali. Le finestre del palazzo sono decorate con opere d'arte in vetro intarsiato a piombo che raffigurano anche scene storiche in stile europeo. Ha una superficie di 4.185 m2 di spazio interno ed \u00e8 circondato da giardini."}
{"id": "8912619", "revid": "1132780", "url": "https://it.wikipedia.org/wiki?curid=8912619", "title": "Pravij Sektor", "text": ""}
{"id": "8912622", "revid": "56620", "url": "https://it.wikipedia.org/wiki?curid=8912622", "title": "King Edward VII's Town Coach", "text": "La King Edward VII's Town Coach \u00e8 una carrozza dei Royal Mews di Buckingham Palace della famiglia reale britannica che non viene usata molto a differenza di altre carrozze reali come la Glass Coach o la Gold State Coah ma la si pu\u00f2 vedere durante l'apertura del Parlamento britannico.\nStoria.\nNon essendo una carrozza di Stato, \u00e8 molto pi\u00f9 semplice di alcune delle altre carrozze tenute ai Mews. In precedenza c'erano diverse carrozze urbane simili in uso, ciascuno con una carrozzeria verniciata marrone e un panno blu scuro. Tutte furono smaltite durante la seconda guerra mondiale, con l'eccezione di questa (intitolata a Edoardo VII) che fu messa in deposito. Nel 1964 fu restaurata e contemporaneamente furono aggiunte quattro vetrate. Tutt'oggi durante l'apertura del Parlamento la King Edward VII's Town Coach viene usata per trasportare le mazze reali."}
{"id": "8912640", "revid": "1543377", "url": "https://it.wikipedia.org/wiki?curid=8912640", "title": "Pensiero controfattuale", "text": "Per pensiero controfattuale si intende un concetto psicologico che coinvolge la tendenza umana a creare possibili alternative a eventi che si sono gi\u00e0 verificati; il pensiero controfattuale \u00e8, come afferma l'aggettivo: \"contrario ai fatti\". Questi pensieri esordiscono tipicamente con \"E se?\" o \"Se solo avessi...\" e si verificano quando si riflette su come certi eventi sarebbero potuti andare diversamente.\nStoria.\nL'origine del pensiero controfattuale ha radici filosofiche e pu\u00f2 essere fatto risalire ai primi filosofi come Aristotele e Platone che riflettevano sullo status epistemologico delle affermazioni ipotetiche e sulle loro conseguenze ipotetiche ma plausibili. Nel diciassettesimo secolo, il filosofo tedesco Leibniz, sosteneva che potesse esserci un numero infinito di mondi alternativi, purch\u00e9 non fossero in conflitto con le leggi della logica. Il noto filosofo Nicholas Rescher (cos\u00ec come altri) ha scritto sull'interrelazione tra ragionamento controfattuale e logica modale. La relazione tra ragionamento controfattuale basato sulla logica modale \u00e8 stata sfruttata anche in letteratura, pittura e poesia.\nEsempi.\nNel caso delle medaglie olimpiche, il pensiero controfattuale spiega perch\u00e9 i vincitori di medaglia di bronzo sono spesso pi\u00f9 soddisfatti del risultato rispetto alle medaglie d'argento. I pensieri controfattuali per le medaglie d'argento tendono a concentrarsi su quanto si sia stati vicini alla medaglia d'oro, pensando controfattualmente a un evento migliorativo (l'ipotetica vittoria), mentre le medaglie di bronzo tendono a pensare controfattualmente su come avrebbero potuto non vincere affatto una medaglia, mostrando un pensiero controfattuale peggiorativo.\nUn altro esempio \u00e8 la soddisfazione degli studenti universitari rispetto ai propri esami. Medvec e Savitsky hanno studiato la soddisfazione degli studenti universitari in base al fatto che il loro voto avesse appena mancato il limite per avere la promozione rispetto a quelli che avessero di poco superato il limite per una certa categoria. Gli studenti entrati per poco in una categoria di voto tendevano a pensare controfattualmente al ribasso ed erano pi\u00f9 soddisfatti, pensando che le cose sarebbero potute andare peggio. Questi studenti tendevano a pensare in termini di \"Almeno io ho\". Tuttavia, gli studenti che erano estremamente vicini a entrare nella categoria immediatamente pi\u00f9 alta hanno mostrato una maggiore insoddisfazione e tendevano a pensare controfattualmente verso l'alto, concentrandosi su una situazione che avrebbe potuto essere migliore. Questi studenti tendevano a pensare nei termini di \"avrei potuto\"."}
{"id": "8912645", "revid": "6923", "url": "https://it.wikipedia.org/wiki?curid=8912645", "title": "Sanlorenzo Yacht", "text": ""}
{"id": "8912649", "revid": "439868", "url": "https://it.wikipedia.org/wiki?curid=8912649", "title": "Zanuck", "text": ""}
{"id": "8912651", "revid": "8660", "url": "https://it.wikipedia.org/wiki?curid=8912651", "title": "Manila Renegades", "text": "I Manila Renegades sono stati una squadra di football americano di Manila, nelle Filippine."}
{"id": "8912652", "revid": "8660", "url": "https://it.wikipedia.org/wiki?curid=8912652", "title": "Manila Knights", "text": "I Manila Knights sono stati una squadra di football americano di Manila, nelle Filippine, fondata nel 2013."}
{"id": "8912658", "revid": "327773", "url": "https://it.wikipedia.org/wiki?curid=8912658", "title": "\u00d3lafsfj\u00f6r\u00f0ur (fiordo)", "text": "\u00d3lafsfj\u00f6r\u00f0ur (in lingua islandese: \"Fiordo di \u00d3laf\") \u00e8 un fiordo situato nel settore nordorientale dell'Islanda. \nDescrizione.\n\u00d3lafsfj\u00f6r\u00f0ur \u00e8 uno dei fiordi della regione del Nor\u00f0urland eystra. \u00c8 situato a ovest del vasto Eyjafj\u00f6r\u00f0ur, nella parte orientale della penisola di Tr\u00f6llaskagi. Subito a ovest si trova il fiordo H\u00e9\u00f0insfj\u00f6r\u00f0ur e ancora pi\u00f9 a ovest il Siglufj\u00f6r\u00f0ur.\nIl fiordo \u00e8 largo 3 km e penetra per 4,5 km nell'entroterra.\nDue promontori larghi 500 e 800 m all'interno del fiordo separano il lago \u00d3lafsfjar\u00f0arvatn dal mare aperto. Il lago si estende per 3 km nell'entroterra. Tra il lago e il fiordo si trova il villaggio di \u00d3lafsfj\u00f6r\u00f0ur, che \u00e8 dotato di porto peschereccio.\nNel fiordo va a sfociare il fiume \u00d3lafsfjar\u00f0ar\u00e1.\nVie di comunicazione.\nSulla sponda orientale, la strada S82 \u00d3lafsfjar\u00f0arvegur entra nel fiordo attraverso la galleria M\u00falag\u00f6ng lunga 3,4 km. Il villaggio di pescatori di \u00d3lafsfj\u00f6r\u00f0ur, con i suoi 787 abitanti (al 1 gennaio 2019), \u00e8 situato sul promontorio orientale. Qui la strada gira verso sud e passando oltre il lago \u00d3lafsfjar\u00f0arvatn conduce verso l'altopiano L\u00e1ghei\u00f0i. Proseguendo verso ovest, l'\u00d3lafsfjar\u00f0arvegur entra nel fiordo Siglufj\u00f6r\u00f0ur e qui cambia nome diventando la S76 Siglufjar\u00f0arvegur. \nLa strada S82 attraversa il fiume \u00d3lafsfjar\u00f0ar\u00e1 proprio in corrispondenza della sua foce, passando sopra a un ponte lungo 14 metri e prosegue verso ovest attraverso la galleria H\u00e9\u00f0insfjar\u00f0arg\u00f6ng."}
{"id": "8912662", "revid": "363629", "url": "https://it.wikipedia.org/wiki?curid=8912662", "title": "Flute By-Laws", "text": "Flute By-Laws \u00e8 il secondo album del flautista jazz statunitense Hubert Laws, pubblicato dalla casa discografica Atlantic Records nell'agosto del 1966.\nMusicisti.\nBloodshot / Mean Lene / No You'd Better Not\nMiedo / Strange Girl\nLet Her Go / Baila Cinderella"}
{"id": "8912664", "revid": "1571097", "url": "https://it.wikipedia.org/wiki?curid=8912664", "title": "Comanda la gang", "text": "Comanda la gang \u00e8 un singolo del gruppo musicale italiano 99 Posse, pubblicato il 2 aprile 2021.\nDescrizione.\nIl singolo esce per festeggiare i trent\u2019anni di carriera del gruppo e a 5 anni dall'album \"Il tempo. Le parole. Il suono\". La copertina \u00e8 stata disegnata da Davide Toffolo e vede le caricature del presidente della Repubblica Sergio Mattarella, Matteo Renzi, Mario Draghi e Matteo Salvini ricoperti di tatuaggi.\nVideo musicale.\nIl video, diretto da Mauro Ronga e prodotto da 56K Productions, \u00e8 stato pubblicato contestualmente all'uscita del singolo sul canale YouTube del gruppo."}
{"id": "8912668", "revid": "130040", "url": "https://it.wikipedia.org/wiki?curid=8912668", "title": "Ugo I di Pallars Sobir\u00e0", "text": "Origine.\nUgo, secondo \"Sort y comarca Noguera-Pallaresa\", era figlio di Raimondo d'Urtx, barone di Mataplana e di Esclarmunda de Conat.\n&lt;br&gt;Raimondo d'Urtx era discendente dei baroni di Mataplana.\nBiografia.\nIl Conte di Pallars Sobir\u00e0, Arnaldo Ruggero I mor\u00ec verso il 1288, in quanto in quell'anno, risulta che aveva fatto testamento, come riportato da \"Sort y comarca Noguera-Pallaresa\" e siccome Sibilla e le sorelle, Beatrice e Violante erano ancora minorenni, gli succedette il fratello (lo zio di Sibilla), Raimondo Ruggero I. Nel testamento, Arnaldo Ruggero I aveva nominato il padre di Ugo di Mataplana, Raimondo d'Urtx, barone di Mataplana tutore delle sue figlie Sibilla, Violante e Beatrice. \nLo zio, Raimondo Ruggero I mor\u00ec verso il 1295, senza discendenza; la morte di Ruggero Raimondo viene confermata dalla \"Litterae de dote Blanchae\", datata 1296, in cui la moglie Bianca (Blancha Dei gratia comitissa Pallariensis) lo cita come defunto (\"Raymundo Rogerii bon\u00e6 memori\u00e6 comiti de Pallars\"), e Sibilla succedette a Raimondo Ruggero I.\nSecondo \"Sort y comarca Noguera-Pallaresa\", nel 1297, Ugo aveva sposato Sibilla e govern\u00f2 la contea come conte consorte.\nDopo la morte di Raimondo Ruggero I, i cugini, visconti di Comminges (spalleggiati dai conti di Foix e dal re di Francia, bramosi della Val d'Aran) invasero la contea rivendicandone la successione, tentando di impadronirsene; ma il re d'Aragona, Giacomo II il Giusto conferm\u00f2 i feudi a Sibilla e Ugo, e invi\u00f2 un contingente militare di soccorso.\n&lt;br&gt;Sibilla e Ugo vendettero a Giacomo II i loro possedimenti, che furono loro restituiti in feudo\nNon ostante gli attacchi che la contea dovette subire, sino al 1311, Sibilla e il marito, Ugo I, mantennero l'integrit\u00e0 territoriale, e risolsero il conflitto riguardante la Val d'Aran.\nNel 1320, il figlio maggiore, Arnaldo Ruggero, fu associato nel governo della contea.\nNel 1327, Sibilla fece testamento, disponendo che il figlio, Arnaldo Ruggero, le sarebbe succeduto, e disponendo una legittima per tutti gli altri figli.\nSibilla mor\u00ec poco dopo e fu sepolta come da sua volont\u00e0 nel convento dei Predicatori di Barcellona, come da lei indicato nel suo testamento.\nUgo I mor\u00ec poco dopo la moglie, nel 1328.\nMatrimonio e discendenza.\nSecondo \"Sort y comarca Noguera-Pallaresa\", nel 1297, Ugo di Mataplana aveva sposato la Contessa di Pallars Sobir\u00e0, Sibilla I, figlia primogenita del Conte di Pallars Sobir\u00e0, Arnaldo Ruggero I e di Lucrezia Lascaris, figlia del conte di Tenda, Guglielmo Pietro I di Ventimiglia e della principessa bizantina Eudossia Lascaris.\n&lt;br&gt;Sibilla a Ugo di Mataplana diede sette figli, tra cui:"}
{"id": "8912671", "revid": "1687355", "url": "https://it.wikipedia.org/wiki?curid=8912671", "title": "Nuria Parrizas D\u00edaz", "text": ""}
{"id": "8912672", "revid": "1687355", "url": "https://it.wikipedia.org/wiki?curid=8912672", "title": "Nuria Parrizas-Diaz", "text": ""}
{"id": "8912673", "revid": "1687355", "url": "https://it.wikipedia.org/wiki?curid=8912673", "title": "Nuria P\u00e1rrizas Diaz", "text": ""}
{"id": "8912674", "revid": "125699414", "url": "https://it.wikipedia.org/wiki?curid=8912674", "title": "Nuria P\u00e1rrizas D\u00edaz", "text": "Carriera.\nNuria P\u00e1rrizas D\u00edaz ha iniziato a giocare a tennis all'et\u00e0 di sei anni. Fino ai quattordici anni, si \u00e8 allenata nel suo paese natale a Granada. In quel periodo, la Andalusian Tennis Federation l'ha premiata con una borsa di studio ad allenarsi nelle loro strutture a Siviglia, oltre che competere in tutta la Spagna nei vari tornei.\nQuando ha compiuto i sedici anni, ha cominciato a prendere parte ai suoi primi tornei ITF, sia sul territorio nazionale che internazionale. La P\u00e1rrizas D\u00edaz ha quindi deciso di trasferirsi a Barcellona per potersi allenare con pi\u00f9 facilit\u00e0 nella Hispano Franc\u00e9s Academy. Purtroppo, a causa del poco supporto professionale, decide di fare ritorno nella sua citt\u00e0 di Granada riuscendo comunque ad allenarsi e prendere parte regolarmente ai vari tornei ITF, fino a quando dopo aver raggiunto i ventidue anni decide di allenarsi in Italia. Un grave infortunio alla spalla la costringe ad arrestare la sua carriera quando si era trovata a ridosso delle prime 300 della classifica WTA. Due anni pi\u00f9 tardi, i dottori le consigliano di ritirarsi dalla disciplina.\nSuccessivamente, la P\u00e1rrizas D\u00edaz riesce a recuperare dall'infortunio e nonostante non avesse nessuno sponsor, ha trovato un modo per poter ritornare a competere a livello professionistico. Nel 2017 effettua il suo ritorno ed \u00e8 riuscita a conquistare ben cinque tornei ITF, oltre ad aver preso parte a diverse competizioni di squadra in Spagna (Stadium Casablanca), Italia (Rocco Polimeni) e Germania (Esslingen).\nNel 2019, Nuria prende la decisione di ritornare ad allenarsi a Valencia per dare una spinta alla sua carriera. Disputa una buona annata, prendendo parte regolarmente a tornei anche di categoria maggiore, riuscendo ad aggiungere altri due titoli nel suo palmar\u00e8s, i primi conquistati da $25000 ed avvicinandosi alle prime 200 del ranking.\nNel mese di gennaio 2020, dopo tanti anni di battaglie, Nuria disputa il suo primo Grand Slam della carriera, prendendo parte agli Australian Open 2020 - Qualificazioni singolare femminile, dove non va oltre al secondo turno.\nAd aprile 2021, la P\u00e1rrizas D\u00edaz supera le qualificazioni al Claro Open Colsanitas 2021 - Singolare con due vittorie solide, consentendole per la prima volta di apparire nel suo primo main draw di un torneo WTA..\nNel febbraio 2022 raggiunge il suo miglior piazzamento nella classifica WTA singolare, al n. 48."}
{"id": "8912679", "revid": "399", "url": "https://it.wikipedia.org/wiki?curid=8912679", "title": "Radio Free Asia", "text": "Radio Free Asia o RFA \u00e8 un'agenzia di stampa finanziata dal governo degli Stati Uniti. La sua radio trasmette programmi radiofonici, notizie, informazioni e commenti online di lettori e ascoltatori dell'Asia , avendo lo scopo di \"fornire notizie e informazioni accurate e tempestive ai paesi asiatici i cui governi vietano l'accesso a una stampa libera\".\nBasata sul modello di Radio Free Europe, \u00e8 stata fondata nel 1994 con l'obiettivo dichiarato di \"promuovere i valori democratici e i diritti umani\". Come altre reti come \"Voice of America\", \u00e8 finanziata e supervisionata dalla United States Agency for Global Media (USAGM), che mira a fornire informazioni in una \"missione vitale per gli interessi nazionali degli Stati Uniti\".\nRFA trasmette in cinese mandarino, cantonese, tibetano (dialetti Kham, Amdo e Uke), uiguro, birmano, vietnamita, lao, khmer e coreano. Quest\u2019ultimo servizio \u00e8 stato lanciato nel 1997 con Jaehoon Ahn.\nRFA distribuisce contenuti in dieci lingue asiatiche per il pubblico in Cina, Corea del Nord, Laos, Cambogia, Vietnam e Birmania.\nNegli anni 1950 \u00e8 esistita un'organizzazione di breve durata chiamata altrettanto Radio Free Asia, come operazione di propaganda anticomunista finanziata dalla CIA.\nStoria.\nGuerra fredda (1951-1955).\nNel 1951, la CIA fond\u00f2 tramite il Committee For Free Asia, un'omonima RFA all'interno di un'operazione di propaganda anticomunista. La radio trasmetteva dalle strutture della RCA a Manila, Filippine, e Dacca e Karachi, in Pakistan. Alcuni uffici di \"Radio Free Asia\" furono aperti anche a Tokyo. Nel 1953, il Committee For Free Asia decise di chiudere la radio, che and\u00f2 in onda fino al 1955.\nNel 1971 il coinvolgimento della CIA termin\u00f2 e tutte le responsabilit\u00e0 per le operazioni radiofoniche allora defunte furono formalmente trasferite al Board for International Broadcasting (BIB) di nomina presidenziale.\nRadio Free Asia (1994-oggi).\nDopo le proteste di piazza Tienanmen del 1989, crebbe l'interesse americano di aumentare la propria influenza tramite un'organizzazione di propaganda governativa per l'Asia. Con l'approvazione dell'International Broadcasting Act del 1994, Radio Free Asia fu creata ufficialmente il 12 marzo 1996 come una societ\u00e0 privata senza scopo di lucro sotto la supervisione della United States Information Agency. La prima trasmissione di RFA fu effettuata in cinese mandarino nel settembre 1996.\nRadio Free Asia \u00e8 stata costretta a cambiare in parte a causa delle pressioni finanziarie del governo degli Stati Uniti, perch\u00e9 sebbene operi con un consiglio indipendente, i loro soldi provengono principalmente dal Tesoro. Nel 1999 \u00e8 passata al Broadcasting Board of Governors del Dipartimento di Stato degli Stati Uniti d'America. Nel maggio 1994, il presidente Bill Clinton annunci\u00f2 che la continuazione di \"Radio Free Asia\" dopo il 2009 sarebbe dipesa dall'aumento delle trasmissioni internazionali e dalla capacit\u00e0 di raggiungere il proprio pubblico.\nNel settembre 2009, il 111\u00ba Congresso emend\u00f2 l'International Broadcasting Act per estendere di un anno le operazioni di Radio Free Asia.\nMissione.\nLe sue funzioni sono elencate nello United States Code:\nL'International Broadcasting Act del 1994, che ha autorizzato la creazione della RFA, contiene il seguente paragrafo:\nLa dichiarazione di intenti della RFA \u00e8 delineata sul suo sito web:\nEmittente.\n\"Radio Free Asia\" trasmette tramite in analogico su quattro canali in onde corte, onde medie (AM e FM) e via satellite. Radio Free Asia ha una partnership con AudioNow per la trasmissione via Skype usando numeri VoIP specifici per ogni lingua.\nSul sito internet ufficiale di RFA vengono pubblicate quotidianamente notizie, reportage e opinioni in tutte le lingue usate dalla Radio, ed \u00e8 presente un servizio basato su Feed RSS. \u00c8 possibile ascoltare la Radio anche tramite lettori multimediali.\nPer contrastare il jamming da parte dei governi dei Paesi verso cui trasmette, il sito Web di RFA contiene istruzioni su come creare delle antenne anti-jamming. Per bypassare un blocco di Internet, RFA offre informazioni su proxy e applicativi VPN.\nSedi e uffici.\nRadio Free Asia possiede delle proprie sedi nelle seguenti citt\u00e0:\nPossiede inoltre degli uffici distaccati a Dharamsala e Ankara.\nCritiche e reazioni.\nStati Uniti.\nNel 1999 Catharin Dalpino della Brookings Institution, che ha prestato servizio nel Dipartimento di Stato di Clinton come vice assistente segretaria per i diritti umani, defin\u00ec Radio Free Asia \"uno spreco di denaro\" e afferm\u00f2 che \"Ovunque sentiamo che c'\u00e8 un nemico ideologico, avremo un Radio Free qualcosa\". Dalpino ha detto di aver esaminato i copioni delle trasmissioni di Radio Free Asia e ritiene che i rapporti della stazione siano sbilanciati. \"Si appoggiano molto sui rapporti di e sui dissidenti in esilio. Non suona come riferire cosa sta succedendo in un Paese. Spesso si legge come un libro di testo sulla democrazia, il che va bene, ma anche per un americano \u00e8 piuttosto propagandistico.\"\nCina.\nSecondo un rapporto del Congressional Research Service del governo degli Stati Uniti, i giornali ufficiali cinesi controllati dallo stato hanno pubblicato editoriali che affermano che \"Radio Free Asia\" \u00e8 un'operazione della CIA come lo era negli anni cinquanta.\nDal 1996, le autorit\u00e0 cinesi hanno costantemente bloccato le trasmissioni di \"Radio Free Asia\". A tre giornalisti della RFA \u00e8 stato negato l'accesso in Cina per coprire la visita del presidente degli Stati Uniti Bill Clinton nel giugno 1998. L'ambasciata cinese a Washington aveva inizialmente concesso i visti ma li ha revocati poco prima che il presidente Clinton lasciasse Washington in rotta verso Pechino. La Casa Bianca e il Dipartimento di Stato presentarono reclami alle autorit\u00e0 cinesi sulla questione, ma i giornalisti non fecero pi\u00f9 il viaggio.\nIl 30 marzo 2010, il Ministero di pubblica sicurezza della Repubblica popolare cinese blocc\u00f2 temporaneamente tutte le ricerche su Google Cina, a causa di un'associazione involontaria con il termine censurato \"rfa\". Secondo Google, la stringa \"gs-rfai\" presente negli URL di tutte le ricerche e usata per filtrare le informazione sulle query, attivava il filtro cinese.\nNel 2014-2015 la Cina ha arrestato i tre fratelli del giornalista dell'RFA Uyghur Service Shohret Hoshur. La loro prigionia \u00e8 stata ampiamente descritta dagli editori occidentali come gli sforzi delle autorit\u00e0 cinesi di prendere di mira Hoshur per i suoi rapporti controversi sulle tensioni etniche Han-Uiguri nella regione cinese dello Xinjiang.\nVietnam.\nIl segnale di trasmissione in lingua vietnamita \u00e8 stato disturbato dal governo vietnamita sin dall'inizio. Al Congresso degli Stati Uniti fu proposta una \"legislazione sui diritti umani\" che avrebbe stanziato denaro per contrastare il jamming. La ricerca di OpenNet Initiative, un progetto che monitora il filtraggio di Internet da parte dei governi di tutto il mondo, ha mostrato che la sezione in lingua vietnamita del sito web di Radio Free Asia \u00e8 stata bloccata da entrambi gli ISP testati in Vietnam, mentre la parte in lingua inglese \u00e8 stata bloccata da uno dei due ISP.\nCorea del Nord.\nNel 2007, la Korean Central News Agency, l'agenzia di stampa ufficiale del governo nordcoreano, defin\u00ec la RFA come un ente che manda in onda \"servizi meschini\". il diplomatico nordcoreano Kim Chol-min, in una dichiarazione presentata alle Nazioni Unite, accus\u00f2 gli Stati Uniti di impegnarsi in una \"guerra psicologica\" contro la Repubblica Democratica Popolare di Corea attraverso la RFA.\nBirmania.\nDopo la rivoluzione zafferano in Birmania nell'autunno del 2007, la giunta del Myanmar ha tenuto manifestazioni a cui hanno partecipato migliaia di cartelli che condannavano le interferenze esterne e accusavano \"Radio Free Asia\", \"Voice of America\" e la \"BBC\" di \"diffondere un cielo pieno di bugie\". Nell'ottobre 2007, il quotidiano statale birmano \"New Light of Myanmar\" indic\u00f2 le \"grandi potenze\" e Radio Free Asia, tra le altre emittenti internazionali, come incitatrici ai manifestanti durante la rivoluzione dello zafferano."}
{"id": "8912706", "revid": "287204", "url": "https://it.wikipedia.org/wiki?curid=8912706", "title": "Giasone di Cirene", "text": "Giasone di Cirene ( ; ; in ebraico: \"\u05d9\u05d0\u05e1\u05d5\u05df \u05de\u05e7\u05d9\u05e8\u05e0\u05d4\", Cirene, \"floruit\" II secolo a.C.), fu uno storiografo ebreo antico di lingua greca, le cui opere non ci sono pervenute.\nBiografia.\nNon sappiamo quasi nulla sulla vita di Giasone di Cirene. Il suo nome ricorre in apertura e nella subscriptio del \"Secondo libro dei Maccabei\" laddove si dichiara che lo stesso \"Secondo libro dei Maccabei\" \u00e8 un'epitome di un'opera molto pi\u00f9 ampia, in cinque libri, di Giasone di Cirene; l'opera di Giasone era dedicata verosimilmente alle gesta di Giuda Maccabeo (164-161 a.C.). Si desume, pertanto, che Giasone di Cirene fu ebreo antico \u00abellenizzato, com\u2019\u00e8 chiaro gi\u00e0 dal nome oltre che dalla provenienza da una antica colonia greca qual \u00e8 appunto Cirene\u00bb."}
{"id": "8912707", "revid": "22475", "url": "https://it.wikipedia.org/wiki?curid=8912707", "title": "Sperandio Mantovano", "text": "Biografia.\nNoto come Sperandio da Mantova, tra il 1445 e il 1447 lavor\u00f2 alla corte estense di Ferrara, divenendo il primo medaglista del duca Ercole I d'Este. Firm\u00f2 le sue opere \" Opus Sperandei Mantuani\". Pass\u00f2 al servizio di Giovanni II Bentivoglio signore di Bologna, dove eresse, assieme a Niccol\u00f2 Lamberti, la tomba di Alessandro V. Cre\u00f2 una medaglia per Andrea Bentivoglio (?-1491), confaloniere di giustizia, figlio di Lodovico (?-1469).\nTrascorse gli ultimi anni di vita a Mantova, dove realizz\u00f2 una statua equestre e una medaglia per il marchese Francesco II Gonzaga."}
{"id": "8912708", "revid": "287204", "url": "https://it.wikipedia.org/wiki?curid=8912708", "title": "Deaken Bluman", "text": " \nBiografia.\nDeaken Bluman inizia a recitare nel 2016, interpretando il personaggio di Micheal in un episodio della serie televisiva \"Fall Into Me.\" Successivamente ha recitato in due cortometraggi: \"The Lion\u2019s Den\" e \"Americana\". Nel 2018 interpreta Luke Sullivan in una puntata di \"First Love\" e dal 2019 ricopre il ruolo che lo render\u00e0 celebre di Winston Williams, nella terza e quarta stagione della serie televisiva statunitense \"Tredici\" trasmessa su Netflix, al fianco di Dylan Minnette, Brandon Flynn, Miles Heizer e Alisha Boe.\nVita Privata.\nNel 2019 sposa Elin Bluman.\nDoppiatori italiani.\nNelle versioni in italiano, Deaken Bluman \u00e8 stato doppiato da:"}
{"id": "8912714", "revid": "767487", "url": "https://it.wikipedia.org/wiki?curid=8912714", "title": "Quelli che mi vogliono morto", "text": "Quelli che mi vogliono morto (\"Those Who Wish Me Dead\") \u00e8 un film del 2021 diretto da Taylor Sheridan.\n\u00c8 tratto dal romanzo \"Those Who Wish Me Dead\" di Michael Koryta.\nTrama.\nLa vigile del fuoco paracadutista Hannah Faber lavora in una torre di sorveglianza nella Contea di Park in Montana; il suo \u00e8 un lavoro complicato dalla sua depressione, che la affligge dal giorno in cui ha tentato invano di impedire le morti di un suo collega e di tre giovani campeggiatori in un incendio forestale. Rimane depresso anche l'uomo d'affari Owen Casserly, il cui capo e la famiglia sono morti in un'apparente esplosione di gas, salvo poi scoprire che in realt\u00e0 sono stati uccisi da due spietati assassini di nome Jack e Patrick Blackwell. Credendo di essere il prossimo bersaglio, Owen decide di scappare con il figlio Connor e si dirige da suo cognato Ethan Sawyer, ex-fidanzato di Hannah e vice-sceriffo; durante il viaggio, i due vengono attaccati dai Blackwell, che fanno cadere il mezzo in un burrone, ma prima di morire Owen riesce a dare a Connor le prove contro Arthur Philipp, colui che ha assoldato i due Blackwell.\nMentre Ethan s'imbatte nei resti del mezzo di Owen, Hannah s'imbatte in Connor durante una perlustrazione e lo riporta alla torre di sorveglianza per chiamare aiuto. Incaricati da Philip di dare la caccia a Connor, i due Blackwell distraggono la polizia usando delle fiammate per provocare un incendio forestale, quindi raggiungono la casa di Ethan e trovano e interrogano sua moglie Allison, che nonostante la sua gravidanza costringono a chiamare Ethan; Allison riesce per\u00f2 a dare un codice segreto al marito, e poi anche a scappare dai due assassini. Intanto, essendo la radio alla torre di sorveglianza messa fuori gioco da un fulmine durante una tempesta, Hannah tenta di riportare Connor in citt\u00e0, ma viene bloccata dall'incendio provocato da Jack e Patrick.\nIntanto, seguendo la chiamata della moglie, Ethan ritorna a casa con lo Sceriffo, ma i Blackwell uccidono quest'ultimo e costringono Ethan a portarli attraverso il bosco, verso la torre di sorveglianza di Hannah; arrivativi, lo costringono a cercare Connor mentre lo sorvegliano da un albero. Nonostante Ethan tenti di convincerli che la torre sia vuota, Patrick lo vede poi parlare e gli spara ferendolo gravemente. Vedendo poi Hannah e Connor fuggire dal retro, i Blackwell provano a prenderli ma vengono attaccati da Allison, che li ha seguiti, e si dividono: Patrick inseguir\u00e0 Hannah e Connor mentre Jack rimarr\u00e0 indietro per uccidere Allison, salvo poi farsi uccidere da quest'ultima. Hannah distrae e trattiene Patrick per permettere a Connor di scappare, ma quest'ultimo ritorna quando Patrick minaccia di uccidere Hannah; quando il bambino ritorna, Patrick tenta allora di ucciderlo, ma viene colpito da un colpo d'ascia di Hannah e muore nell'incendio. Allison si ricongiunge con Ethan nella torre, e per sfuggire all'incendio fuggono con delle maschere d'ossigeno, mentre Hannah e Connor saltano in un fiume e guardano da sott'acqua l'incendio che divora la foresta.\nIl mattino seguente, la squadra dei vigili del fuoco di Hannah arriva e la salva insieme a Connor e Allison, mentre Ethan muore per via delle ferite riportate. Connor prepara poi le prove di suo padre da dare ai media, e Hannah gli promette di aiutarlo a superare il suo presente incerto.\nProduzione.\nCast.\nNel gennaio 2019 \u00e8 stato annunciato che Angelina Jolie avrebbe recitato nel film, con Taylor Sheridan alla regia. Nel mese di aprile dello stesso anno, Nicholas Hoult, Tyler Perry, Jon Bernthal e Aidan Gillen si sono uniti al cast; cos\u00ec come James Jordan nell'agosto successivo.\nRiprese.\nLe riprese principali sono iniziate nel maggio 2019, nel Nuovo Messico e si sono concluse nel luglio dello stesso anno.\nColonna sonora.\nLa colonna sonora del film \u00e8 stata composta da Brian Tyler.\nPromozione.\nIl trailer \u00e8 stato pubblicato il 7 aprile 2021.\nDistribuzione.\nNel maggio 2019 \u00e8 stato reso noto che la Warner Bros. e la New Line Cinema avevano acquisito i diritti di distribuzione della pellicola. Il film ha debuttato nelle sale cinematografiche sudcoreane il 5 maggio 2021, mentre in quelle statunitensi \u00e8 stato distribuito a partire dal 14 maggio seguente. In Italia il film \u00e8 uscito il 3 giugno 2021 sulle piattaforme di streaming.\nCome parte dei suoi piani per tutti i suoi film per il 2021, la Warner Bros. distribuir\u00e0 la pellicola contemporaneamente nelle sale cinematografiche e su HBO Max per il periodo di un mese, dopodich\u00e9 il film verr\u00e0 rimosso dalla normale programmazione.\nAccoglienza.\nIncassi.\nIl film, che al 10 maggio 2021 \u00e8 stato distribuito in 12 paesi, ha incassato .\nCritica.\nSull'aggregatore Rotten Tomatoes il film ottiene il 74% delle recensioni professionali positive, con un voto medio di 6,1 su 10 basato su 42 critiche, mentre su Metacritic ha un punteggio di 57 su 100 basato su 18 recensioni."}
{"id": "8912717", "revid": "69794", "url": "https://it.wikipedia.org/wiki?curid=8912717", "title": "Regina (fregata)", "text": "La Regina \u00e8 stata una fregata a vela della marina del Regno di Sardegna in servizio dal 1830 al 1841. \nStoria.\nCon Regio Viglietto del 22 dicembre 1824 venne approvato un programma di ampliamento della Marina del Regno di Sardegna che verteva sulla costruzione, nel periodo tra il 1825 e il 1829, di due fregate di primo ordine da 62 cannoni, di due fregate da 44 cannoni e di due corvette o brick, che al bisogno potessero essere armati a bombarda. Questo programma di costruzioni, fortemente voluto dal comandante della marina ammiraglio Giorgio Des Geneys, comportava un considerevole sforzo finanziario per le casse del Regno, ma una volta terminato avrebbe raddoppiato la forza della piccola Marina sarda. Data la limitata capacit\u00e0 produttiva del Cantiere della Foce di Genova, unita alla scarsit\u00e0 di legname adatto, il programma navale fu ripartito in due gruppi, il primo costituito dalle due fregate da 44, la \"Beroldo\" e la \"Haute Combe\", e dalla prima corvetta da 20 cannoni, la \"Euridice\", mentre il secondo comprendeva le due fregate di primo rango, \"Carlo Felice\" e \"Regina\", progettate dal signor De L\u00e8ve, e la seconda corvetta, la \"Aurora\". I nomi delle unit\u00e0 furono sottoposti dal comandante della marina all'approvazione del sovrano, Carlo Felice di Savoia. Appena entrata in servizio sia la \"Carlo Felice\" che poi la \"Regina\" evidenziarono subito dei difetti di costruzione. Una relazione sottoposta al re evidenziava che: \"si \u00e8 ottenuto di operare le anzidette costruzioni (delle sei unit\u00e0 del programma) ad un costo quasi di un terzo minore di ci\u00f2 che negli altri cantieri si sarebbe dovuto spendere, tuttavia non si \u00e8 potuto non riconoscere che \u2026 maggiore [sarebbe stata] la perfezione dell\u2019opera quando si fosse potuto avere pronti nei regi magazzini una sufficiente quantit\u00e0 di materiali stagionati ed aver disponibili un certo numero di operai a soldo fisso \u2026 per cui il lavoro sarebbe stato migliore\". \nLa \"Regina\" entr\u00f2 in servizio nel corso del 1830 insieme alla gemella \"Carlo Felice\". Nel 1838 la nave, al comando del capitano di vascello Giuseppe Albini, salp\u00f2 da Genova per compiere la circumnavigazione del globo terrestre. A bordo, in qualit\u00e0 di ufficiale, si trovava il principe Eugenio di Carignano. I problemi che derivavano dalla non eccellente qualit\u00e0 del lavoro di costruzione della nave e dalla scelta del legname utilizzato, divennero evidenti nel 1839 quando la nave incapp\u00f2 in un fortunale al largo delle isole Falkland, e il suo comandante decise di ritornare nel porto brasiliano di Rio de Janeiro. Nel corso dei primi lavori di raddobbo a cui l'unit\u00e0 fu sottoposta nella rada di Rio, completati i quali Albini intendeva successivamente raggiungere un porto dell'India Britannica per effettuare in bacino di carenaggio le definitive riparazioni, emerse chiaramente che molti degli elementi della struttura della prua e del tagliamare erano marciti e non erano stati sostituiti durante i lavori di allestimento eseguiti prima della partenza da Genova. Secondo l'Albini questi danni avrebbero reso estremamente pericoloso proseguire la navigazione verso l'India ed egli decise di interrompere la crociera e rientrare a Genova. La fregata fu radiata dal servizio nel corso del 1841 e successivamente demolita."}
{"id": "8912722", "revid": "124707961", "url": "https://it.wikipedia.org/wiki?curid=8912722", "title": "Pust' govorjat", "text": "Lasciali parlare (in russo: \u041f\u0443\u0441\u0442\u044c \u0433\u043e\u0432\u043e\u0440\u044f\u0442, traslitterato: \"Pust' govorjat\") \u00e8 un talk show russo, in onda dal 2001 e condotto da Dmitrij Borisov e trasmesso da Pervyj kanal. Vengono invitati ospiti in studio per affrontare soprattutto problemi personali; criminalit\u00e0, abuso di droga, suicidio, prostituzione, infedelt\u00e0 e questioni sociali; attacchi, migrazione, relazioni internazionali.\nIl programma \u00e8 ispirato allo show statunitense \"The Jerry Springer Show\", anche se \u00e8 stato originariamente concepito per essere un clone dello show di Oprah Winfrey (\"The Oprah Winfrey Show\")\nPuntate rilevanti.\nL'attrice Lindsay Lohan \u00e8 apparsa nello show nel 2016. Una fuga di notizie ha mostrato che aveva originariamente chiesto un compenso di $ 860.000 e un'udienza con Vladimir Putin se fosse apparsa sullo show.\nMarted\u00ec 1\u00ba febbraio 2017, la vittima di stupro Diana \u00e8 stata ospite dello show. Ha parlato del suo stupro per mano di Sem\u00ebnov, un uomo di 21 anni. Sem\u00ebnov \u00e8 stato condannato a otto anni in una colonia carceraria per \"stupro\" e \"atti violenti di natura sessuale\". Un tribunale d'appello in seguito ridusse la sua pena a tre anni e tre mesi. I commentatori accusarono Diana di aver provocato la violenza sessuale. Quasi tutti i relatori e la maggior parte del pubblico erano chiaramente dalla parte di Sem\u00ebnov. Lo spettacolo ha generato molti dibattiti e meme online.\nAll'inizio del 2017, Nade\u017eda Semenjuk, ex moglie del triatleta Roman Paramonov, \u00e8 andata nel programma insieme al suo ex marito, che l'aveva picchiata duramente.\nNel 2021 il programma si occupa di Olesja Rostova (nome datole in un orfanotrofio), una ragazza ventenne che \u00e8 in cerca di sua madre. La ragazza potrebbe essere Denise Pipitone, la bambina scomparsa il 1\u00ba settembre 2004 da Mazara del Vallo. Nella puntata del 7 aprile 2021 viene svelato che non \u00e8 lei Denise Pipitone, in quanto il gruppo sanguigno della ragazza non risulta compatibile con quello della bambina scomparsa."}
{"id": "8912723", "revid": "767487", "url": "https://it.wikipedia.org/wiki?curid=8912723", "title": "La verginella", "text": "La verginella \u00e8 un film italiano del 1975 diretto da Mario Sequi, ultima regia che firmer\u00e0 con lo pseudonimo Anthony Whiles.\nTrama.\nUna ragazza del liceo viene attirata nel giro della prostituzione da un fotografo di moda."}
{"id": "8912742", "revid": "1687355", "url": "https://it.wikipedia.org/wiki?curid=8912742", "title": "Nuria P\u00e1rrizas-Diaz", "text": ""}
{"id": "8912751", "revid": "486946", "url": "https://it.wikipedia.org/wiki?curid=8912751", "title": "Let Them Talk (talk show)", "text": ""}
{"id": "8912752", "revid": "486946", "url": "https://it.wikipedia.org/wiki?curid=8912752", "title": "Pust' govoryat", "text": ""}
{"id": "8912755", "revid": "287451", "url": "https://it.wikipedia.org/wiki?curid=8912755", "title": "Santuario di Santa Maria di Picciano", "text": "Il santuario di Santa Maria di Picciano \u00e8 un edificio di culto situato nei pressi della citt\u00e0 di Matera. Sorge su un'altura a 440 m. a cavallo tra Basilicata e Puglia tra la valle del fiume Bradano e l'altopiano delle Murge.\nStoria.\nIl primo insediamento monastico e la chiesa erano situati lungo la Gravina di Picciano, sulla sponda destra del torrente dove sorge la cappella dei Grottini, segno superstite dell'antico insediamento ai piedi del colle. Successivamente i monaci benedettini, la cui presenza \u00e8 testimoniata a partire dal 1219, si trasferirono sulla sommit\u00e0 del colle; a partire dalla seconda met\u00e0 del '300, ai monaci benedettini subentrarono i Gerosolimitani, in seguito i Templari e infine i Cavalieri di Malta che costituirono una commenda e si presero cura del santuario per circa quattro secoli.\nDalla fine del Trecento la commenda di Santa Maria di Picciano estese in suoi beni in diversi centri di Puglia e Basilicata. Alla fine del Cinquecento il commendatore Gian Girolamo Carafa fece invertire l'orientamento della chiesa e fece eseguire una copia della effigie della Madonna, che alla sua morte fu collocata nella concattedrale de La Valletta, ed \u00e8 ancora oggi venerata con il nome di Madonna di Carafa. Il completamento dei lavori si deve al commendatore Silvio Zurla di Crema tra il 1645 ed il 1685, che fece costruire sul nuovo altare maggiore un'icona in pietra intagliata con figure a rilievo e vi fece trasportare la sacra immagine della Vergine, originariamente presente nell'affresco absidale, proteggendola con un cristallo proveniente da Venezia, e complet\u00f2 la navata laterale sinistra.\nLa chiesa ebbe il suo aspetto definitivo a partire dal 1794, quando fu costruita una terza navata a destra di quella centrale. La commenda fu soppressa nel 1807, anno delle soppressioni murattiane. Dopo un periodo di abbandono, nel 1966 c'\u00e8 stato il ritorno dei monaci benedettini e la ricostruzione del monastero, a seguito dell'accordo siglato nel 1962 tra l'arcidiocesi di Matera e la Congregazione olivetana.\nArchitettura.\nL'impianto della chiesa, in stile romanico, \u00e8 articolato su tre navate. Le diverse ristrutturazioni avvenute nel corso dei secoli hanno ampliato l'oratorio, apportando modifiche al soffitto che originariamente era a cupole e successivamente \u00e8 stato sostituito da una volta a botte. Sopra l'altare maggiore vi \u00e8 l'immagine della Madonna, databile al XV secolo, e nella cappella alle spalle dell'altare la statua della Madonna, risalente presumibilmente all'inizio del XVIII secolo, che viene portata in processione.\nDevozione.\nLa leggenda narra che la Vergine apparve a un pastore abruzzese, in cerca dei suoi buoi smarriti, che percorreva quei luoghi per la transumanza. Grande \u00e8 la devozione che spinge molti abruzzesi a recarsi al santuario il 25 marzo, per la festivit\u00e0 dell'Annunziata, continuando la tradizione. Da semplice devozione popolare le festivit\u00e0 diventarono culto ufficiale della chiesa locale gi\u00e0 nel Seicento, con il solenne pellegrinaggio di popolo proveniente anche dalle regioni limitrofe e del clero guidato dall'arcivescovo di Matera per la consacrazione ufficiale del luogo di culto. A partire dal 1785 l'organizzazione della festa pass\u00f2 dagli abruzzesi ai materani. L'afflusso dei pellegrini, oltre che per la solennit\u00e0 del 25 marzo, continua per tutto il mese di maggio."}
{"id": "8912767", "revid": "287204", "url": "https://it.wikipedia.org/wiki?curid=8912767", "title": "Redentore (disambigua)", "text": ""}
{"id": "8912771", "revid": "287451", "url": "https://it.wikipedia.org/wiki?curid=8912771", "title": "Santuario della Madonna di Picciano", "text": ""}
{"id": "8912774", "revid": "1318658", "url": "https://it.wikipedia.org/wiki?curid=8912774", "title": "Convenzione sull'eliminazione della violenza e delle molestie sul luogo di lavoro", "text": "La Convenzione dell'Organizzazione internazionale del lavoro n\u00ba 190 sull'eliminazione della violenza e delle molestie sul luogo di lavoro \u00e8 un trattato internazionale dell'Organizzazione internazionale del lavoro (OIL) con lo scopo di fornire una base giuridica comune in materia di violenza e molestie sul luogo di lavoro. In Italia la convenzione \u00e8 stata ratificata con la Legge 15 gennaio 2021, n. 4.\nL'art. 12 della convenzione stabilisce che \"le disposizioni della presente Convenzione si applicano attraverso leggi e regolamenti nazionali, come pure tramite contratti collettivi o altre misure conformi alle procedure nazionali, includendovi l'ampliamento o l'adattamento delle misure esistenti in materia di salute e sicurezza sul lavoro affinch\u00e9 prevedano la violenza e le molestie, nonch\u00e9 tramite lo sviluppo di misure specifiche, laddove necessario\"."}
{"id": "8912779", "revid": "729019", "url": "https://it.wikipedia.org/wiki?curid=8912779", "title": "Rhodesian Air Force", "text": "La Rhodesian Air Force, spesso abbreviata in RhAF, \u00e8 stata l\u2019aeronautica militare della Rhodesia, attiva, con varie denominazioni, dal 1935 al 1980: nata come forza aerea della colonia autonoma della Rhodesia Meridionale, \u00e8 stata dal 1953 al 1963 l\u2019aeronautica della Federazione della Rhodesia e del Nyasaland, dal 1964 di nuovo della Rhodesia Meridionale e dall\u201911 novembre 1965 della Rhodesia.\nStoria.\nLa prima forza aerea della colonia autonoma della Rhodesia Meridionale venne formata nel 1935 con denominazione 1st Battalion Rhodesia Regiment - Air; nel 1936 Arthur Harris venne nominato come consigliere per lo sviluppo della neonata forza aerea. Il 1\u00ba aprile 1938 la rinominata Southern Rhodesia Air Unit venne separata dalle forze armate territoriali rendendola un organo indipendente; nello stesso anno i primi piloti rhodesiani, qualificati nel Regno Unito, entrarono in servizio.\nSeconda guerra mondiale.\nIl 26 agosto 1939 la Southern Rhodesia Air Unit venne trasferita a Nairobi e il 6 settembre 1939 il reparto di volo venne designato No. 1 Squadron, Southern Rhodesia Air Force. Nel 1940 venne istituito il \"Rhodesian Air Training Group\" con lo scopo di addestrare piloti, navigatori e mitraglieri per le aeronautiche militari alleate; alcuni aviatori rhodesiani addestrati nelle scuole locali vennero arruolati nel No. 266 Squadron e nel No. 44 Squadron della Royal Air Force. Il 1\u00ba aprile 1940 il No. 1 Squadron venne rinominato No. 237 (Rhodesia) Squadron e inglobato nella RAF; venne dispiegato, inizialmente dotato di Hawker Hart e successivamente di Gloster Gladiator, in Kenya, Sudan ed Eritrea prendendo parte alla Campagna dell'Africa Orientale Italiana. A maggio 1941 lo squadrone venne trasferito in Egitto e riequipaggiato con Hawker Hurricane, un anno dopo venne trasferito in Iraq e successivamente in Libia; nel 1944 venne trasferito in Corsica e riequipaggiato con Supermarine Spitfire Mk.Vc e Mk.IX. Lo squadrone venne sciolto nel 1946.\nNell\u2019agosto 1941 vennero istituiti il \"Southern Rhodesia Woman\u2019s Auxiliary Air Force\", un reparto femminile dedicato ad operazioni a terra come manutenzione leggera, trasporto di componenti aeronautici o preparazione di paracaduti, e il \"Rhodesian Air Askari Corps\", un reparto volontario di nativi il cui compito principale era la sorveglianza delle basi.\nIan Smith, futuro primo ministro della Repubblica di Rhodesia, serv\u00ec nel 237 Squadron dal 1942 al 1945 venendo abbattuto nei pressi di Alessandria nel 1944.\nDopoguerra.\nNel 1947 venne attivato l\u2019\"Empire Air Training Scheme\", un programma di addestramento per piloti e navigatori dell\u2019Impero britannico, e uno squadrone comunicazioni, denominato Southern Rhodesia Staff Corps, Communications Squadron. La Southern Rhodesia Air Force venne riattivata il 28 novembre 1947. Nel 1951 la SRAF ricevette 22 Spitfire Mk.22 acquistati come surplus dalla RAF, nel dicembre 1952 arrivarono i primi 4 De Havilland Vampire FB.9 di 16 ordinati e nel maggio 1954 il primo Vampire T.11 su altrettanti ordini.\nNel 1953 la Rhodesia Meridionale venne accorpata al Nyasaland (l\u2019attuale Malawi) e alla Rhodesia Settentrionale (l'attuale Zambia): di conseguenza la forza aerea della neonata Federazione della Rhodesia e del Nyasaland venne denominata Royal Rhodesian Air Force (RRAF) e adott\u00f2 una struttura simile a quella della RAF. Nel 1958 il No. 1 Squadron e parte del No. 3 Squadron sono stati inviati a Aden per operare a supporto della RAF in seguito al colpo di stato in Iraq, nel 1960 il No. 3 Squadron venne dispiegato per trasportare rifornimenti in Katanga ed evacuare personale nella Crisi del Congo.\nA partire dalla dichiarazione unilaterale d'indipendenza dal Regno Unito del 1965, a causa delle sanzioni internazionali la Rhodesia si ritrov\u00f2 priva di partner commerciali e le sue forze armate si ritrovarono a dipendere da Sudafrica, Portogallo e, in misura minore, da Israele e Iran, che non applicavano alcuna sanzione; oltre alle forniture provenienti dalle gi\u00e0 citate nazioni, parte degli aeromobili venne importata illegalmente aggirando le sanzioni oppure venne prelevata dal Mozambico a seguito della sua indipendenza dal Portogallo.\nNel 1970, in seguito alla proclamazione della Repubblica, venne adottata la denominazione Rhodesian Air Force, che venne mantenuta fino al 1980, anno in cui, con l\u2019indipendenza dello Zimbabwe, venne costituita la Air Force of Zimbabwe.\nGuerra civile.\nA partire dal 1974 la forza aerea divenne protagonista della cosiddetta Fireforce, una tattica nella quale unit\u00e0 composte da 4 elicotteri armati trasportanti 4 soldati ciascuno, 1 Dakota per il dispiegamento di paracadutisti e 1 Lynx per l\u2019attacco al suolo venivano dispiegate per annientare rapidamente gruppi di guerriglieri prima che potessero disperdersi.\nStruttura.\nLa Rhodesian Air Force disponeva di due basi, New Sarum presso Salisbury e Thornhill presso Gwelo, che vennero affiancate da nove Forward Airfields (FAF), basi temporanee allestite a partire dal 1967 presso aeroporti gi\u00e0 esistenti o improvvisate e destinate al contrasto della guerriglia.\nEquipaggiamento.\nLa seguente tabella riporta gli aeromobili utilizzati dalla Southern Rhodesian Air Force, dalla Royal Rhodesian Air Force e dalla Rhodesian Air Force ed esclude quelli usati quando il reparto era alle dipendenze della Royal Air Force."}
{"id": "8912791", "revid": "287204", "url": "https://it.wikipedia.org/wiki?curid=8912791", "title": "Jupiter's Legacy", "text": ""}
{"id": "8912792", "revid": "344503", "url": "https://it.wikipedia.org/wiki?curid=8912792", "title": "Come Away", "text": ""}
{"id": "8912793", "revid": "125479603", "url": "https://it.wikipedia.org/wiki?curid=8912793", "title": "Jupiter's Legacy (serie televisiva)", "text": "Jupiter's Legacy \u00e8 una serie televisiva statunitense del 2021 ideata da Steven S. DeKnight.\n\u00c8 basata sull'omonimo fumetto di Mark Millar e Frank Quitely.\nTrama.\nA seguito del suicidio di suo padre all'indomani del marted\u00ec nero, l'ex imprenditore Sheldon Sampson salpa verso un'isola inesplorata dell'Atlantico dove assieme a suo fratello Walter ed altri quattro amici riceve dei superpoteri. I sei diventano cos\u00ec un team di supereroi chiamato \"Unione della giustizia\", guidati dal codice morale di Sheldon (ora conosciuto come Utopian): non uccidere e non intromettersi nelle questioni politiche. Inizialmente il team \u00e8 composto da Sheldon Sampson/The Utopian, Walter Sampson/Brainwave, Grace Sampson/Lady Liberty, George Hutchence/Skyfox, Fitz Small/The Flare e Richard Conrad/Bluebolt. Negli anni, per\u00f2, le cose sono cambiate: alcuni membri hanno, per diversi motivi, abbandonato il gruppo, mentre supereroi pi\u00f9 giovani, spesso figli dei sei membri originali, hanno riempito i posti vacanti. \nIl codice di Utopian rimane inalterato per circa un secolo, tuttavia la generazione successiva (fra cui i figli dello stesso Utopian) lotta per vivere all'altezza delle aspettative dei propri genitori. I tempi sono cambiati, ma non il codice e, questo, comincia a creare dei gravi problemi. Quando il figlio di Utopian, Brandon, uccide per sbaglio un supercattivo, ci\u00f2 innesca un dibatitto pubblico sul codice di Sheldon e sulla sua efficacia. Sheldon \u00e8 irremovibile sulla sua validit\u00e0, ma purtroppo ben pochi sono pienamente d'accordo con lui, soprattutto dopo che il codice ha dimostrato mettere addirittura in pericolo le vite di chi lo segue, e questo potrebbe portare conseguenze gravissime.\nProduzione.\nPre-produzione.\nIl 17 luglio 2018 \u00e8 stato annunciato che Netflix aveva dato alla produzione un ordine di serie per una prima stagione composta da otto episodi. La serie \u00e8 stata creata da Steven S. DeKnight, accreditato come produttore esecutivo insieme a Lorenzo di Bonaventura e Dan McDermott. Il 16 settembre 2019 \u00e8 stato reso noto che DeKnight aveva lasciato il posto di showrunner nel bel mezzo della produzione della prima stagione a causa di divergenze creative; il suo posto \u00e8 stato successivamente preso da Sang Kyu Kim nel settembre dello stesso anno.\nCast.\nNel febbraio 2019 \u00e8 stato reso noto che Josh Duhamel, Ben Daniels, Leslie Bibb, Elena Kampouris, Andrew Horton, Mike Wade e Matt Lanter avrebbero recitato nella serie. Nell'aprile successivo \u00e8 stato annunciato che Tenika Davis si era unito al cast nel ruolo di un personaggio ricorrente; cos\u00ec come Chase Tang nei panni di un supercriminale nell'agosto dello stesso anno. Nel settembre 2020 anche Anna Akana \u00e8 entrata a far parte del cast.\nRiprese.\nLe riprese principali della prima stagione, che sarebbero dovute cominciare nel maggio 2019, sono iniziate a Toronto, in Canada il 2 luglio 2019 e si sono concluse il 24 gennaio 2020. Nel gennaio 2021 si sono tenute delle riprese aggiuntive.\nCancellazione.\nIl 3 giugno 2021 Netflix ha cancellato la serie.\nPromozione.\nIl teaser \u00e8 stato diffuso online il 23 febbraio 2021, mentre il trailer completo \u00e8 stato pubblicato il 7 aprile seguente.\nDistribuzione.\nLa serie \u00e8 uscita sulla piattaforma di streaming Netflix il 7 maggio 2021.\nAccoglienza.\nCritica.\nSull'aggregatore di recensioni Rotten Tomatoes la prima stagione ottiene il 36% delle recensioni professionali positive, con un voto medio di 5,23 su 10 basato su 36 critiche, mentre su Metacritic ha un punteggio di 45 su 100 basato su 15 recensioni.\nIl sito web \"Movieplayer\" assegna alla serie 4 stelle su 5, elogiando in particolar modo la caratterizzazione dei personaggi e la costruzione della storia."}
{"id": "8912794", "revid": "6923", "url": "https://it.wikipedia.org/wiki?curid=8912794", "title": "Studio Chizu", "text": "Lo Studio Chizu (\u30b9\u30bf\u30b8\u30aa\u5730\u56f3, \"Sutajio Chizu\") \u00e8 uno studio cinematografico di film d'animazione giapponese fondato nel 2011 da Mamoru Hosoda e Yuichiro Saito. Lo studio si \u00e8 aggiudicato tre Award of the Japanese Academy al miglior film d'animazione.\nStoria.\nLo Studio Chizu \u00e8 stato fondato da Yuichiro Saito e Mamoru Hosoda, entrambi lavoratori presso lo studio d'animazione Madhouse. Saito lavorava con lo studio dal 1999 e aveva co-prodotto \"La ragazza che saltava nel tempo\", diretto da Hosoda. Lo scopo dello studio \u00e8 stato descritto da Saito come uno \"studio d'autore\" per Hosoda, il quale ha affermato che la creazione dello Studio Chizu era necessaria per poter realizzare i film che voleva fare.\nLo Studio Chizu ha co-prodotto il suo primo lungometraggio d'animazione \"Wolf Children - Ame e Yuki i bambini lupo\", uscito nel 2012, assieme alla Madhouse. Il film ha guadagnato circa 55 milioni di dollari ed, ha vinto l'Award of the Japanese Academy al miglior film d'animazione. Nel 2013, lo studio \u00e8 stato contattato da un rappresentante della compagnia cinematografica francese Gaumont, che voleva lavorare con lo studio per distribuire i suoi film a livello internazionale. Questa partnership di distribuzione \u00e8 stata annunciata nel 2014.\nNel 2015 lo studio ha prodotto \"The Boy and the Beast\", pellicola che ha guadagnato circa 49 milioni di dollari e vinto l'Award of the Japanese Academy al miglior film d'animazione.\nNel 2018 produce \"Mirai\", pellicola che viene presentata in anteprima mondiale al Festival di Cannes, ottenendo un ottimo successo di critica e pubblico, venendo candidato al Premio Oscar come miglior film d'animazione e al Golden Globe come miglior film d'animazione.\nNel 2021 verr\u00e0 distribuito \"Belle\".\nLogo.\nIl logo dello studio, raffigura Makoto Konno, protagonista della pellicola \"La ragazza che saltava nel tempo\"."}
{"id": "8912796", "revid": "729019", "url": "https://it.wikipedia.org/wiki?curid=8912796", "title": "Bellator 255", "text": "Bellator 255: Pitbull vs. Sanchez 2 \u00e8 stato un evento di arti marziali miste tenuto dalla Bellator MMA il 2 aprile 2021 al Mohegan Sun Arena di Uncasville negli Stati Uniti."}
{"id": "8912800", "revid": "69794", "url": "https://it.wikipedia.org/wiki?curid=8912800", "title": "Giacomo Biga", "text": "Biografia.\nNato a Laigueglia il 13 agosto 1760, figlio di Giovanni Battista e Maria Francesca Fava. Cresciuto presso il cantiere navale dei Delfino, super\u00f2 i suoi maestri costruendo sia navi mercantili che da guerra. Si spos\u00f2 con la signorina Teresa Rossi di Bernardo, da cui ebbe un figlio nato il 29 agosto del 1788, di nome Giuseppe Ambrogio. Costru\u00ec navi da guerra nell'arsenale di Napoli del Regno di Napoli.\nEntrato in servizio nella marina pontificia, nel 1793 era alfiere sulle galere. Promosso capitano di fregata, nel 1799 fu nominato ingegnere costruttore della Repubblica Romana (1799). Passato in servizio nella Repubblica Italiana fu progettista della cannoniera italiana \"Comacchiese\" (1803-1804) e direttore delle costruzioni navali a Rimini (19 ottobre 1805). Tenente colonnello fu quindi direttore aggiunto all'arsenale di Venezia (1806), incaricato dei lavori portuali ad Ancona (1807-08), poi a Genova come ingegnere costruttore di 1 classe della Marina del Regno d'Italia. Dopo la restaurazione, su decisione dell'ammiraglio Giorgio Des Geneys, pass\u00f2 in servizio, con il grado di tenente di vascello, nella Regia Marina Sarda in qualit\u00e0 di ingegnere costruttore in capo del genio navale e comandante le maestranze dell'arsenale di Genova (1815). Insignito della Croce di Cavaliere dell'Ordine dei Santi Maurizio e Lazzaro nel 1818, fu poi promosso colonnello e capitano di vascello, riorganizz\u00f2 il Cantiere della Foce, dove progett\u00f2 le fregate \"Maria Teresa\" (1815-1816), \"Commercio di Genova\" (1815-17) e poi la \"Des Geneys\" (1826-28) e la \"Beroldo\", di cui non vide mai il completamento. Milite dell'Ordine militare di Savoia, il 9 marzo 1824 ottenne un brevetto decennale per una \"applicazione metallica\" antiruggine basata su una lega di bismuto, rame, zinco e argento \"perfezionata\". Si spense improvvisamente di polmonite nel gennaio 1827."}
{"id": "8912801", "revid": "1486495", "url": "https://it.wikipedia.org/wiki?curid=8912801", "title": "Episodi di Teen Titans Go! (serie animata) (settima stagione)", "text": "La settima stagione della serie animata Teen Titans Go! viene trasmessa negli Stati Uniti, da Cartoon Network, dall'8 gennaio 2021. \nIn Italia viene trasmessa dal 4 ottobre 2021 su Cartoon Network."}
{"id": "8912808", "revid": "1573940", "url": "https://it.wikipedia.org/wiki?curid=8912808", "title": "Mecaenichthys immaculatus", "text": "Mecaenichthys immaculatus () \u00e8 un pesce osseo appartenente alla famiglia Pomacentridae, unico membro del genere Mecaenichthys.\nDistribuzione e habitat.\nLa specie \u00e8 endemica delle coste del Nuovo Galles del Sud (Australia).\nVive su fondi rocciosi o algosi costieri fino a una profondit\u00e0 di 15 metri. \nDescrizione.\nL'aspetto \u00e8 tipico dei Pomacentridae, con sagoma del corpo piuttosto alta. La pinna dorsale ha 13 raggi spiniformi mentre la pinna anale ne ha 2. La colorazione dell'adulto \u00e8 bruno grigiastra con riflessi dorati sui fianchi e bordo delle pinne blu. I giovanili hanno la regione ventrale giallo arancio, linee longitudinali blu, bordi delle pinne dello stesso colore e una macchia scura ocellata sulla pinna dorsale.\nRaggiunge i di lunghezza.\nBiologia.\nPoco nota.\nAlimentazione.\nSi nutre di alghe bentoniche.\nRiproduzione.\n\u00c8 una specie ovipara, le uova aderiscono al fondale e vengono sorvegliate dal maschio."}
{"id": "8912811", "revid": "281901", "url": "https://it.wikipedia.org/wiki?curid=8912811", "title": "Mecaenichthys", "text": ""}
{"id": "8912818", "revid": "212348", "url": "https://it.wikipedia.org/wiki?curid=8912818", "title": "Sogno di una notte di mezza et\u00e0 - Amoureux de ma femme", "text": ""}
{"id": "8912827", "revid": "287204", "url": "https://it.wikipedia.org/wiki?curid=8912827", "title": "James Douglas Ogilby", "text": "Biografia.\nOgilby era nato a Belfast, in Irlanda, ed era figlio dello zoologo William Ogilby e di sua moglie Adelaide, nata Douglas. Studi\u00f2 al Winchester College, in Inghilterra, e al Trinity College a Dublino.\nInizi\u00f2 a lavorare per il British Museum prima di entrare all'Australian Museum di Sydney. Dopo essere stato licenziato per ubriachezza, ottenne un contratto prima di entrare al Queensland Museum di Brisbane.\nFu autore di numerosi articoli scientifici sui rettili, e descrisse una nuova specie di tartaruga e diverse nuove specie di lucertole.\nMor\u00ec l'11 agosto 1925 e fu sepolto nel cimitero di Toowong."}
{"id": "8912831", "revid": "228587", "url": "https://it.wikipedia.org/wiki?curid=8912831", "title": "Freistatt", "text": ""}
{"id": "8912833", "revid": "287204", "url": "https://it.wikipedia.org/wiki?curid=8912833", "title": "Y\u016b Koyama", "text": " \n\u00c8 conosciuto a livello internazionale soprattutto per il manga di pugilato \"Forza Sugar\", vincitore dello Shogakukan Manga Award nel 1977. \nBiografia.\nKoyama \u00e8 nato a Yokkaichi, nella Prefettura di Shizuoka. Dopo la laurea presso l\u2019universit\u00e0 di Shizuoka, si trasferisce a Tokyo dove lavora come animatore presso TV Video Co., Ltd., una societ\u00e0 di produzione di animazione. Nel 1968, inizia la collaborazione con la Saito Productions, guidata da Takao Sait\u014d. Nel 1971, lavora presso lo Studio Ship accanto, tra altri, a Kazuo Koike.\nNel 1973, Koyama debutta su \"Sh\u014dnen Sunday\" con la serie \"Ore wa Chokkaku\". Nel 1976, inizia su \"Weekly Sh\u014dnen Sunday\" la serializzazione di \"Forza Sugar\", manga sul pugilato che racconta della crescita umana e professionale di un giovane pugile. Questa opera, che viene serializzata per cinque anni e che si aggiudica il 22\u00b0 Shogakukan Manga Award nel 1977, verr\u00e0 adattata in una serie televisiva nel 1980. Dal 1986 al 1996, Koyama si dedica a \"Oh! Ryoma\", serie che vede come protagonista Ryoma Sakamoto. Nel 1994, inizia la serializzazione della sua opera pi\u00f9 ambiziosa e complessa: \"Azumi\", che viene pubblicato sulla rivista \"Big Comic Superior\" dal 1994 al 2014 e poi raccolto in 66 volumi \"tank\u014dbon\", racconta le gesta di una kunoichi durante il Periodo Sengoku. Nel 1998, \"Azumi\" vince il 43\u00b0 Shogakukan Manga Award e il 1\u00ba premio per l'eccellenza nella categoria Manga dell'Agenzia Culturale Media Arts Festival. Nel 2003 e nel 2005, la serie viene adattata per il grande schermo in due pellicole dirette da Ry\u016bhei Kitamura."}
{"id": "8912835", "revid": "228587", "url": "https://it.wikipedia.org/wiki?curid=8912835", "title": "Freudiana", "text": ""}
{"id": "8912864", "revid": "125884137", "url": "https://it.wikipedia.org/wiki?curid=8912864", "title": "Alfred Cort Haddon", "text": ""}
{"id": "8912866", "revid": "228587", "url": "https://it.wikipedia.org/wiki?curid=8912866", "title": "NEO", "text": ""}
{"id": "8912867", "revid": "938", "url": "https://it.wikipedia.org/wiki?curid=8912867", "title": "Alfred Haddon", "text": ""}
{"id": "8912868", "revid": "709565", "url": "https://it.wikipedia.org/wiki?curid=8912868", "title": "Ein Fall f\u00fcr zwei", "text": ""}
{"id": "8912869", "revid": "119783307", "url": "https://it.wikipedia.org/wiki?curid=8912869", "title": "Nantes (disambigua)", "text": ""}
{"id": "8912870", "revid": "2010557", "url": "https://it.wikipedia.org/wiki?curid=8912870", "title": "Chiesa di Sant'Eustachio Martire", "text": "La chiesa di Sant'Eustachio Martire \u00e8 una chiesa cattolica di Tocco da Casauria ubicata al centro storico del paese, di fianco al Palazzo Ducale.\n\u00c8 stata la prima chiesa costruita a Tocco da Casauria ed \u00e8 dedicata al culto di Eustachio Martire. Dalla data di fondazione sconosciuta, \u00e8 certamente pi\u00f9 antica del 1\u00ba luglio 1169. Venne rasa al suolo dal terremoto del 1706 e poi ricostruita subendo varie modifiche nel corso del tempo. Nel 2009 il terremoto dell'Aquila l'ha resa inagibile.\nStoria.\nLa chiesa di Sant'Eustachio \u00e8 la chiesa pi\u00f9 antica di Tocco da Casauria, originariamente costruita accanto al castello del paese, nella parte pi\u00f9 alta della collina, ed in mezzo al centro urbano. Non ci sono fonti che ne riportano la data di fondazione, tuttavia il documento pi\u00f9 antico che cita la chiesa \u00e8 il Chronicon Casauriense, e porta la data 1\u00ba luglio 1169. In esso si parla di una donazione della chiesa di San Vittorino di Tocco situata a Marano (frazione del paese). Esso recita:\nUn altro documento che cita questa chiesa \u00e8 una bolla di Papa Innocenzo III, risalente al 1208, con cui riconferma al vescovo chietino Bartolomeo i privilegi accordatigli dagli imperatori e dagli altri pontefici, fra questi privilegi vi era il possesso della chiesa di Sant'Eustachio a Tocco da Casauria.\nLa chiesa fu distrutta nel terremoto della Maiella del 1706 e subito dopo ricostruita nello stesso luogo in stile settecentesco; per\u00f2 la cappella del Santissimo Sacramento, parte pi\u00f9 antica della chiesa, non fu ricostruita.\nLa facciata, ricostruita dopo il terremoto del 1706, venne modificata nel 1846 dal maestro Gaetano Alberici nella forma definitiva che vediamo ancora oggi.\nIl 13 gennaio 1915 il terremoto della Marsica coinvolse anche Tocco da Casauria e lesion\u00f2 il campanile della chiesa.\nNel 2009 il terremoto dell'Aquila ha colpito anche Tocco da Casauria rendendo la chiesa inagibile.\nIl culto di Sant'Eustachio.\nLa chiesa \u00e8 dedicata a Sant'Eustachio Martire che fu scelto come patrono di Tocco da Casauria; una leggenda narra che tale scelta fu dovuta ad una apparizione del Santo. Essa narra che in una battaglia in localit\u00e0 \"Colle Morto\", i toccolani trovandosi in difficolt\u00e0 invocarono Dio e furono soccorsi da Eustachio. Ma forse il motivo pi\u00f9 verosimile della scelta di Sant'Eustachio Martire come patrono del paese, \u00e8 dovuta al fatto che egli \u00e8 il protettore dei cacciatori.\nDescrizione.\nLa chiesa \u00e8 a pianta rettangolare, con facciata tripartita da paraste, conserva l'impianto basilicale medievale con lo spicchio centrale pi\u00f9 elevato, come si evidenzia anche nelle tre navate interne. La facciata di gusto barocco \u00e8 in pietra bianca ed ha tre portali, dei quali il centrale maggiore coronato da architrave con fregi. Tra questi si trovano due bassorilievi, uno di questi rappresenta Cristo ingigantito tra due discepoli e l'altro mostra la Madonna col Bambino. Sull'architrave del portale principale vi \u00e8 uno stemma col simbolo di Sant'Eustachio raffigurante un cervo con la croce latina fra le corna. In cima alla facciata anteriore vi \u00e8 una statua del Santo con accanto un cervo.\nIl campanile \u00e8 posto lateralmente ed \u00e8 a punta piramidale. Sul transetto si erge una piccola cupola.\nL'interno \u00e8 decorato da stucchi e pennacchi barocchi, con quattro altari a destra e tre a sinistra, pi\u00f9 quello centrale maggiore."}
{"id": "8912871", "revid": "439868", "url": "https://it.wikipedia.org/wiki?curid=8912871", "title": "Watkin", "text": ""}
{"id": "8912873", "revid": "1431409", "url": "https://it.wikipedia.org/wiki?curid=8912873", "title": "Brian Oddei", "text": "Biografia.\nNato ad Accra, all'et\u00e0 di 11 anni si \u00e8 trasferito in Italia.\nCaratteristiche tecniche.\n\u00c8 un'ala destra rapida e scattante che pu\u00f2 essere impiegata anche in posizione pi\u00f9 centrale.\nCarriera.\nDopo il suo arrivo in Italia gioca un anno nel Maranello e dopo essere stato notato da vari osservatori come alcuni del passa alle giovanili del . Dopo aver giocato fuori quota in Primavera debutta in prima squadra il 10 gennaio 2021 rimpiazzando Mert M\u00fcld\u00fcr al 73' dell'incontro di Serie A perso 3-1 contro la .\nIl 31 agosto 2021 viene ceduto in prestito al .\nIl 31 gennaio 2022 fa ritorno al Sassuolo.\nStatistiche.\nPresenze e reti nei club.\n\"Statistiche aggiornate al 10 dicembre 2021\"."}
{"id": "8912874", "revid": "1186766", "url": "https://it.wikipedia.org/wiki?curid=8912874", "title": "Nadine (disambigua)", "text": ""}
{"id": "8912877", "revid": "110157", "url": "https://it.wikipedia.org/wiki?curid=8912877", "title": "Damallsvenskan 2021", "text": "La Damallsvenskan 2021, denominata OBOS Damallsvenskan 2021 per ragioni di sponsorizzazione, \u00e8 stata la 34\u00aa edizione della massima divisione del campionato svedese di calcio femminile. Il campionato \u00e8 iniziato il 17 aprile e si \u00e8 conclusa il 6 novembre 2021. Il ha vinto il campionato, il suo dodicesimo, con due giornate d'anticipo.\nStagione.\nNovit\u00e0.\nDalla Damallsvenskan 2020 sono stati retrocessi in Elitettan l' e l'. Dall'Elitettan sono stati promossi l' e l'.\nLa squadra campione in carica del Kopparbergs/G\u00f6teborg ha cambiato denominazione in H\u00e4cken, essendo diventata la sezione femminile del Bollklubben H\u00e4cken.\nFormato.\nLe 12 squadre si affrontano in un girone all'italiana con partite di andata e ritorno, per un totale di 22 giornate. La squadra prima classificata \u00e8 campione di Svezia e le prime tre classificate sono ammesse alla UEFA Women's Champions League 2022-2023. In vista dell'allargamento dell'organico del campionato da 12 a 14 squadre a partire dalla stagione 2022, \u00e8 prevista la retrocessione in Elitettan solamente dell'ultima classificata.\nClassifica finale.\nLegenda:\nNote:\nStatistiche.\nClassifica marcatrici.\nFonte: sito ufficiale."}
{"id": "8912890", "revid": "8660", "url": "https://it.wikipedia.org/wiki?curid=8912890", "title": "ArenaBall Philippines 2014-2015", "text": "La ArenaBall Philippines 2014-2015 \u00e8 stata la 5\u00aa edizione del campionato filippino di football americano di primo livello, organizzato dalla ATFFP.\nStagione regolare.\nClassifica.\nLa classifica della regular season \u00e8 la seguente:"}
{"id": "8912894", "revid": "404449", "url": "https://it.wikipedia.org/wiki?curid=8912894", "title": "Casaglia (Perugia)", "text": "Casaglia \u00e8 una frazione del comune italiano di Perugia, in Umbria.\nGeografia fisica.\nIl borgo \u00e8 situato a est di Perugia in un colle sopra il fiume Tevere e si ritrova quasi in continuit\u00e0 urbana con l'abitato di Pretola, situato a nord rispetto a Casaglia. Nel territorio della frazione risiedono circa abitanti."}
{"id": "8912898", "revid": "729019", "url": "https://it.wikipedia.org/wiki?curid=8912898", "title": "Stazione di Greenford Sud", "text": "La stazione di Greenford Sud \u00e8 una stazione situata a Greenford, nel borgo londinese di Ealing, situata lungo la diramazione di Greenford.\nMovimento.\nLa stazione \u00e8 servita da treni locali della Great Western Railway.\nInterscambi.\nNelle vicinanze della stazione effettua fermata una linea automobilistica urbana, gestita da London Buses."}
{"id": "8912899", "revid": "436907", "url": "https://it.wikipedia.org/wiki?curid=8912899", "title": "Fearless (Taylor's Version)", "text": ""}
{"id": "8912900", "revid": "106456", "url": "https://it.wikipedia.org/wiki?curid=8912900", "title": "Friedrich Kirchner", "text": "Biografia.\nKirchner entr\u00f2 nel Reale esercito sassone nel 1899 e divenne ufficiale nel 1907. Durante la prima guerra mondiale serv\u00ec con la 23\u00aa Divisione, e dopo la guerra continu\u00f2 a prestare servizio nella Reichswehr. Nel 1928 venne promosso maggiore e dal 1929 serv\u00ec nello stato maggiore di una divisione di cavalleria. Nel 1934 venne promosso \"Oberst\" (Colonnello) e venne nominato al comando di un reggimento di fanteria della 1a Panzer-Division il 15 ottobre 1935; il 10 novembre 1938 venne nominato comandante di una brigata di fanteria. Nel marzo 1938 venne promosso \"Generalmajor\" (Maggior generale).\nPrese parte alla Campagna di Polonia come comandante di brigata e nel novembre 1939 venne nominato comandante della 1a Panzer-Division. Il 1\u00ba aprile 1940 venne promosso \"Generalleutnant\" (Tenente generale). In seguito guid\u00f2 la divisione nella Campagna di Francia e venne decorato con la Croce di Cavaliere della Croce di Ferro il 20 maggio 1940. Il 15 novembre 1941 prese il comando del LVI. Armeekorps e rimase al comando di tale unit\u00e0 (in seguito ridenominata LVII. Panzerkorps) fino alla fine della seconda guerra mondiale.\nVenne preso prigioniero dalle forze statunitensi nel maggio 1945, finendo per essere rilasciato nel 1947."}
{"id": "8912901", "revid": "585241", "url": "https://it.wikipedia.org/wiki?curid=8912901", "title": "TAV Torino-Lione", "text": ""}
{"id": "8912902", "revid": "380453", "url": "https://it.wikipedia.org/wiki?curid=8912902", "title": "Volleybalvereniging Capelle Nieuwerkerk (femminile)", "text": "Il Volleybalvereniging Capelle Nieuwerkerk \u00e8 una societ\u00e0 pallavolistica femminile olandese, con sede a Capelle aan den IJssel: milita nel campionato olandese di Eredivisie."}
{"id": "8912907", "revid": "1649409", "url": "https://it.wikipedia.org/wiki?curid=8912907", "title": "David Vunagi", "text": "Biografia.\nVunagi \u00e8 nato a Samasodu il 5 settembre 1950. Ha studiato alla KGVI Secondary School, dal 1968 al 1973. Ha conseguito un Diploma of Education in Science presso l'Universit\u00e0 del Sud Pacifico a Suva nel 1976 e un M.B. di Educazione in Biologia presso l'Universit\u00e0 di Papua Nuova Guinea nel 1982. Prima di servire come sacerdote, \u00e8 stato insegnante presso la scuola governativa del KGVI e presso il Selwyn College della Chiesa di Melanesia. Vunagi ha conseguito un Bachelor of Theology presso il St John's College di Auckland nel 1990. Ha conseguito un Master of Theology presso la Vancouver School of Theology nel 1998.\n\u00c8 stato insegnante al Bishop Patteson Theological College Kohimarama, nelle Isole Salomone, nel 1992.\nVunagi in seguito si \u00e8 trasferito in Canada, dove \u00e8 stato viceparroco presso la parrocchia di St. Anselm nella diocesi di New Westminster, British Columbia, dal 1996 al 1998.\nTorn\u00f2 poi alle Isole Salomone, dove fu sacerdote nella diocesi di Ysabel. Nel 1999 \u00e8 tornato a insegnare al Selwyn College, dove era preside. Divenne Segretario della Missione presso la Sede Provinciale della Chiesa di Melanesia, nel 2000. Vunagi fu eletto nello stesso anno Vescovo della Diocesi di Temotu, che rimase fino al 2009. Fu consacrato Vescovo e insediato come terzo Vescovo di Temotu il 6 maggio 2001.\n\u00c8 stato eletto 5\u00ba Arcivescovo e Primate della Chiesa della Provincia di Melanesia il 4 marzo 2009, in una commissione elettorale provinciale, tenutasi a Honiara, venendo intronizzato il 31 maggio 2009.\nHa partecipato al Global South Quarto incontro, a Singapore, dal 19 al 23 aprile 2010, ed \u00e8 stato anche rappresentato alla Global South Conference che ha avuto luogo a Bangkok, dal 18 al 20 luglio 2012.\nHa lasciato l'incarico il 6 settembre 2015, con una cerimonia che si \u00e8 svolta nella cattedrale di San Barnaba, a Honiara, alla presenza dei nove vescovi della Chiesa anglicana della Melanesia. Gli successe come primate ad interim Nathan Tome, vescovo di Guadalcanal, vescovo anziano della provincia, fino all'elezione del nuovo primate il 12 febbraio 2016.\nNel giugno 2019, \u00e8 diventato l'unico candidato ad essere il prossimo Governatore generale delle Isole Salomone, il rappresentante vicereale della Regina nel paese, ed \u00e8 entrato ufficialmente in carica il 7 luglio 2019.\nVita personale.\n\u00c8 sposato con Mary Vunagi, secondogenita di Sir Bishop Dudley Tuti, e ha tre figli Dudley, Rusila e Douglas."}
{"id": "8912908", "revid": "125328314", "url": "https://it.wikipedia.org/wiki?curid=8912908", "title": "Alfredo Bosi", "text": "La sua famiglia era di origini italiane.\nBiografia.\nStudi\u00f2 letteratura italiana all'Universit\u00e0 di San Paolo, dove avrebbe poi percorso tutti i gradi della carriera accademica fino a diventare docente emerito. Dopo la laurea si perfezion\u00f2 in Italia, grazie a una borsa di studio offertagli dall'Universit\u00e0 di Firenze.\nPubblic\u00f2 articoli e saggi di critica letteraria, scrivendo anche in lingua italiana (a partire dalla sua tesi di dottorato, intitolata \"Itinerario della Narrativa Pirandelliana\").\nGli autori da lui indagati furono Leopardi, Pirandello, Gramsci, Moravia, Buzzati, Manzoni, Gadda, Ungaretti, Montale, Quasimodo, Pasolini. Bosi si occup\u00f2 anche di ermeneutica e di letteratura riguardante la Resistenza italiana.\nFu membro dell'Accademia brasiliana delle lettere. Ottenne due volte il Premio Jabuti e fu insignito dell'Ordem do M\u00e9rito Cultural.\nBosi \u00e8 morto nella primavera del 2021, all'et\u00e0 di 84 anni, per complicazioni da Covid-19, lasciando due figli."}
{"id": "8912909", "revid": "2085945", "url": "https://it.wikipedia.org/wiki?curid=8912909", "title": "Pialla a dito", "text": "Una pialla a dito \u00e8 una piccolissima pialla, tipicamente con un corpo in ottone, utilizzata in particolare dai liutai o nei lavori di falegnameria che richiedano una precisione minuziosa. Come suggerisce il nome le pialle a dito vengono adoperate incastrando un dito (solitamente l'indice della mano dominante) nell'apposita sede e utilizzando la pialla come un rivestimento abrasivo del polpastrello.\nIn liuteria, le pialle a dito vengono utilizzate per il lavoro di rifinitura finale dello strumento, dopo l'incollaggio, in particolare attorno ai bordi curvi e per livellare gli intarsi sulle parti curve superiori degli strumenti. Sono quindi di piccola lunghezza, poich\u00e9 non \u00e8 necessario che coprano un'area ampia. Sono anche strette in larghezza della lama, poich\u00e9 sono pensate per lavorare sui bordi di tavole sottili o per pulire piccole aree quando si deve graduare lo spessore delle tavole armoniche ad arco. Alcune hanno basi piatte, per lavori convessi; le pi\u00f9 caratteristiche hanno basi curve, indicate per la lavorazione di superfici concave. Vengono realizzate in un'ampia gamma di curvature, e un tipico laboratorio da liutaio ne avr\u00e0 diverse, di varia curvatura. Alcuni liutai arrivano a costruirsele personalmente per venire incontro alle proprie esigenze stilistiche.\nPoich\u00e9 le pialle sono concepite solo per un compito specifico, non sono regolabili e sono realizzate con bocche fisse e una lama bloccata in posizione da un semplice cuneo, o da una vite di bloccaggio, non da un regolatore. Per aggiungere peso a uno strumento cos\u00ec piccolo, al fine di facilitarne l'utilizzo da parte dell'artigiano, sono comunemente fuse in una densa lega di ottone o bronzo"}
{"id": "8912911", "revid": "1318658", "url": "https://it.wikipedia.org/wiki?curid=8912911", "title": "Prix Versailles 2019", "text": "Il Prix Versailles 2019, 5\u00aa edizione del Prix Versailles ha premiato ventuno vincitori mondiali appartenenti a sette categorie: campus, stazioni, sport, esercizi commerciali, centri commerciali, hotel e ristoranti.\nCalendario.\nIl 14 maggio 2019 sono state annunciate le selezioni mondiali corrispondenti alle categorie campus, stazioni e sport.\nIl 29 maggio 2019 sono stati annunciati i 71 vincitori continentali nelle categorie esercizi commerciali, centri commerciali, hotel e ristoranti.\nIl 16 luglio 2019 sono stati annunciati i premi mondiali nelle categorie campus, stazioni e sport.\nIl 12 settembre 2019 si \u00e8 tenuta la cerimonia mondiale presso l'UNESCO, durante la quale sono stati svelati i vincitori a livello mondiale nelle categorie esercizi commerciali, centri commerciali, hotel e ristoranti.\nPalmar\u00e8s.\nVincitori a livello mondiale.\nCampus\nStazioni\nSport\nEsercizi commerciali\nCentri commerciali\nHotel\nRistoranti\nVincitori a livello continentale.\nAfrica e Asia occidentale.\nEsercizi commerciali\nCentri commerciali\nHotel\nRistoranti\nAmerica centro-meridionale e Caraibi.\nEsercizi commerciali\nCentri commerciali\nHotel\nRistoranti\nAmerica settentrionale.\nEsercizi commerciali\nCentri commerciali\nHotel\nRistoranti\nAsia centrale e nord-orientale.\nEsercizi commerciali\nCentri commerciali\nHotel\nRistoranti\nAsia meridionale e Pacifico.\nEsercizi commerciali\nCentri commerciali\nHotel\nRistoranti\nEuropa.\nEsercizi commerciali\nCentri commerciali\nHotel\nRistoranti"}
